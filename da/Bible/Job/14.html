<!--
title: Jobs Bog - Kapitel 14
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/13">Jobs Bog - Kapitel 13</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/15">Jobs Bog - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mennesket, født af en Kvinde, hans Liv er stakket, han mættes af Uro; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  han spirer som Blomsten og visner, flyr som Skyggen, står ikke fast. </p>
<p id="v3"><sup><small>3</small></sup>  Og på ham vil du rette dit Øje, ham vil du stævne for Retten! </p>
<p id="v4"><sup><small>4</small></sup>  Ja, kunde der komme en ren af en uren! Nej, end ikke een! </p>
<p id="v5"><sup><small>5</small></sup>  Når hans Dages Tal er fastsat, hans Måneder talt hos dig, og du har sat ham en uoverskridelig Grænse, </p>
<p id="v6"><sup><small>6</small></sup>  tag så dit Øje fra ham, lad ham i Fred, at han kan nyde sin Dag som en Daglejer! </p>
<p id="v7"><sup><small>7</small></sup>  Thi for et Træ er der Håb: Fældes det, skyder det atter, det fattes ej nye Skud; </p>
<p id="v8"><sup><small>8</small></sup>  ældes end Roden i Jorden, dør end Stubben i Mulde: </p>
<p id="v9"><sup><small>9</small></sup>  lugter det Vand, får det nye Skud, skyder Grene som nyplantet Træ; </p>
<p id="v10"><sup><small>10</small></sup>  men dør en Mand, er det ude med ham, udånder Mennesket, hvor er han da? </p>
<p id="v11"><sup><small>11</small></sup>  Som Vand løber ud af Søen og Floden svinder og tørres, </p>
<p id="v12"><sup><small>12</small></sup>  så lægger Manden sig, rejser sig ikke, vågner ikke, før Himlen forgår, aldrig vækkes han af sin Søvn. </p>
<p id="v13"><sup><small>13</small></sup>  Tag dog og gem mig i Dødens Rige, skjul mig, indtil din Vrede er ovre, sæt mig en Frist og kom mig i Hu! </p>
<p id="v14"><sup><small>14</small></sup>  Om Manden dog døde for atter at leve! Da vented jeg rolig al Stridens Tid, indtil min Afløsning kom; </p>
<p id="v15"><sup><small>15</small></sup>  du skulde kalde - og jeg skulde svare længes imod dine Hænders Værk! </p>
<p id="v16"><sup><small>16</small></sup>  Derimod tæller du nu mine Skridt, du tilgiver ikke min Synd, </p>
<p id="v17"><sup><small>17</small></sup>  forseglet ligger min Brøde i Posen, og over min Skyld har du lukket til. </p>
<p id="v18"><sup><small>18</small></sup>  Nej, ligesom Bjerget skrider og falder, som Klippen rokkes fra Grunden, </p>
<p id="v19"><sup><small>19</small></sup>  som Vandet udhuler Sten og Plaskregn bortskyller Jord, så har du udslukt Menneskets Håb. </p>
<p id="v20"><sup><small>20</small></sup>  For evigt slår du ham ned, han går bort, skamskænder hans Ansigt og lader ham fare. </p>
<p id="v21"><sup><small>21</small></sup>  Hans Sønner hædres, han ved det ikke, de synker i Ringhed, han mærker det ikke; </p>
<p id="v22"><sup><small>22</small></sup>  ikkun hans eget Kød volder Smerte, ikkun hans egen Sjæl volder Sorg. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/13">Jobs Bog - Kapitel 13</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/15">Jobs Bog - Kapitel 15</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 14:1 <i>Få dage og fuld af problemer</i>: <a href="/da/The_Urantia_Book/148#p6_8">UB 148:6.8</a>. </li>
</ol>
</div>
