<!--
title: Jobs Bog - Kapitel 40
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Job/39">Jobs Bog - Kapitel 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Job/41">Jobs Bog - Kapitel 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og HERREN svarede Job og sagde: </p>
<p id="v2"><sup><small>2</small></sup>  Vil den trættekære tvistes med den Almægtige? Han, som revser Gud, han svare herpå! </p>
<p id="v3"><sup><small>3</small></sup>  Da svarede Job HERREN og sagde: </p>
<p id="v4"><sup><small>4</small></sup>  Se, jeg er ringe, hvad skal jeg svare? Jeg lægger min Hånd på min Mund! </p>
<p id="v5"><sup><small>5</small></sup>  Een Gang har jeg talt, gentager det ikke, to Gange, men gør det ej mer! </p>
<p id="v6"><sup><small>6</small></sup>  Da svarede HERREN Job ud fra Stormvejret og sagde: </p>
<p id="v7"><sup><small>7</small></sup>  "Omgjord som en Mand dine Lænder, jeg vil spørge, og du skal lære mig! </p>
<p id="v8"><sup><small>8</small></sup>  Mon du vil gøre min Ret til intet, dømme mig, for af du selv kan få Ret? </p>
<p id="v9"><sup><small>9</small></sup>  Har du en Arm som Gud, kan du tordne med Brag som han? </p>
<p id="v10"><sup><small>10</small></sup>  Smyk dig med Højhed og Storhed, klæd dig i Glans og Herlighed! </p>
<p id="v11"><sup><small>11</small></sup>  Udgyd din Vredes Strømme, slå de stolte ned med et Blik, </p>
<p id="v12"><sup><small>12</small></sup>  bøj med et Blik de stolte og knus på Stedet de gudløse, </p>
<p id="v13"><sup><small>13</small></sup>  skjul dem i Støvet til Hobe og lænk deres Åsyn i Skjulet! </p>
<p id="v14"><sup><small>14</small></sup>  Så vil jeg også love dig for Sejren, din højre har vundet. </p>
<p id="v15"><sup><small>15</small></sup>  Se Nilhesten! Den har jeg skabt såvel som dig. Som Oksen æder den Græs. </p>
<p id="v16"><sup><small>16</small></sup>  Se, hvilken Kraft i Lænderne og hvilken Styrke i Bugens Muskler! </p>
<p id="v17"><sup><small>17</small></sup>  Halen holder den stiv som en Ceder, Bovens Sener er flettet sammen; </p>
<p id="v18"><sup><small>18</small></sup>  dens Knogler er Rør af, Kobber, Benene i den som Stænger af Jern. </p>
<p id="v19"><sup><small>19</small></sup>  Den er Guds ypperste Skabning, skabt til at herske over de andre; </p>
<p id="v20"><sup><small>20</small></sup>  thi Foder til den bærer Bjergene, hvor Markens Vildt har Legeplads. </p>
<p id="v21"><sup><small>21</small></sup>  Den lægger sig hen under Lotusbuske, i Skjul af Siv og Rør; </p>
<p id="v22"><sup><small>22</small></sup>  Lotusbuskene giver den Tag og Skygge, Bækkens Pile yder den Hegn. </p>
<p id="v23"><sup><small>23</small></sup>  Den taber ej Modet, når Jordan stiger, er rolig, om Strømmen end svulmer mod dens Gab. </p>
<p id="v24"><sup><small>24</small></sup>  Hvem kan gribe den i dens Tænder og trække Reb igennem dens Snude? </p>
<p id="v25"><sup><small>25</small></sup>  Kan du trække Krokodillen op med Krog og binde dens Tunge med Snøre? </p>
<p id="v26"><sup><small>26</small></sup>  Kan du mon stikke et Siv i dens Snude, bore en Krog igennem dens Kæber? </p>
<p id="v27"><sup><small>27</small></sup>  Mon den vil trygle dig længe og give dig gode Ord? </p>
<p id="v28"><sup><small>28</small></sup>  Mon den vil indgå en Pagt med dig, så du får den til Træl for evigt? </p>
<p id="v29"><sup><small>29</small></sup>  Han du mon lege med den som en Fugl og tøjre den for dine Pigebørn? </p>
<p id="v30"><sup><small>30</small></sup>  Falbyder Fiskerlauget den og stykker den ud mellem Sælgerne? </p>
<p id="v31"><sup><small>31</small></sup>  Mon du kan spække dens Hud med Kroge og med Harpuner dens Hoved? </p>
<p id="v32"><sup><small>32</small></sup>  Læg dog engang din Hånd på den! Du vil huske den Kamp og gør det ej mer. </p>
