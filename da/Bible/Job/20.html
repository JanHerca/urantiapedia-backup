<!--
title: Jobs Bog - Kapitel 20
description: 
published: true
date: 2022-10-6T9:45:27Z
tags: bible, bible—job
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/19">Jobs Bog - Kapitel 19</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/21">Jobs Bog - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så tog Na'amatiten Zofar til Orde og sagde <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Derfor bruser Tankerne i mig, og derfor stormer det i mig; </p>
<p id="v3"><sup><small>3</small></sup>  til min Skam må jeg høre på Tugt, får tankeløst Mundsvejr til Svar! </p>
<p id="v4"><sup><small>4</small></sup>  Ved du da ikke fra Arilds Tid, fra Tiden, da Mennesket sattes på Jorden, </p>
<p id="v5"><sup><small>5</small></sup>  at gudløses Jubel er kort og vanhelliges Glæde stakket? </p>
<p id="v6"><sup><small>6</small></sup>  Steg end hans Hovmod til Himlen, raged hans Hoved i Sky, </p>
<p id="v7"><sup><small>7</small></sup>  som sit Skarn forgår han for evigt, de, der så ham, siger: "Hvor er han?" </p>
<p id="v8"><sup><small>8</small></sup>  Han flyr som en Drøm, man finder ham ikke, som et Nattesyn jages han bort; </p>
<p id="v9"><sup><small>9</small></sup>  Øjet, der så ham, ser ham ej mer, hans Sted får ham aldrig at se igen. </p>
<p id="v10"><sup><small>10</small></sup>  Hans Sønner bejler til ringes Yndest, hans Hænder må give hans Gods tilbage. </p>
<p id="v11"><sup><small>11</small></sup>  Hans Ben var fulde af Ungdomskraft, men den lægger sig med ham i Støvet. </p>
<p id="v12"><sup><small>12</small></sup>  Er det onde end sødt i hans Mund, når han gemmer det under sin Tunge, </p>
<p id="v13"><sup><small>13</small></sup>  sparer på det og slipper det ikke, holder det fast til sin Gane, </p>
<p id="v14"><sup><small>14</small></sup>  så bliver dog Maden i hans Indre til Slangegift inden i ham; </p>
<p id="v15"><sup><small>15</small></sup>  Godset, han slugte, må han spy ud, Gud driver det ud af hans Bug, </p>
<p id="v16"><sup><small>16</small></sup>  han indsuger Slangernes Gift, og Øgleungen slår ham ihjel; </p>
<p id="v17"><sup><small>17</small></sup>  han skuer ej Strømme af Olie, Bække af Honning og Fløde; </p>
<p id="v18"><sup><small>18</small></sup>  han må af med sin Vinding, svælger den ej, får ingen Glæde af tilbyttet Gods. </p>
<p id="v19"><sup><small>19</small></sup>  Thi han knuste de ringe og lod dem ligge, ranede Huse, han ej havde bygget. </p>
<p id="v20"><sup><small>20</small></sup>  Thi han har ingen Hjælp af sin Rigdom, trods sine Skatte reddes han ikke; </p>
<p id="v21"><sup><small>21</small></sup>  ingen gik fri for hans Glubskhed, derfor varer hans Lykke ikke; </p>
<p id="v22"><sup><small>22</small></sup>  midt i sin Overflod har han det trangt, al Slags Nød kommer over ham. </p>
<p id="v23"><sup><small>23</small></sup>  For at fylde hans Bug sender Gud sin Vredes Glød imod ham, lader sin Harme regne på ham. </p>
<p id="v24"><sup><small>24</small></sup>  Flyr han for Brynje af Jern, så gennemborer ham Kobberbuen; </p>
<p id="v25"><sup><small>25</small></sup>  en Kni kommer ud af hans Ryg, et lynende Stål af hans Galde; over ham falder Rædsler, </p>
<p id="v26"><sup><small>26</small></sup>  idel Mørke er opsparet til ham; Ild, der ej blæses op, fortærer ham, æder Levningen i hans Telt. </p>
<p id="v27"><sup><small>27</small></sup>  Himlen bringer hans Brøde for Lyset, og Jorden rejser sig mod ham. </p>
<p id="v28"><sup><small>28</small></sup>  Hans Huses Vinding må bort, rives bort på Guds Vredes Dag. </p>
<p id="v29"><sup><small>29</small></sup>  Slig er den gudløses Lod fra Gud og Lønnen fra Gud for hans Brøde! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/19">Jobs Bog - Kapitel 19</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/21">Jobs Bog - Kapitel 21</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 20:1-29 <i>Zophar gentager råd</i>: <a href="/da/The_Urantia_Book/148#p6_9">UB 148:6.9</a>. </li>
</ol>
</div>
