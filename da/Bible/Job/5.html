<!--
title: Jobs Bog - Kapitel 5
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/4">Jobs Bog - Kapitel 4</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/6">Jobs Bog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Råb kun! Giver nogen dig Svar? Og til hvem af de Hellige vender du dig? </p>
<p id="v2"><sup><small>2</small></sup>  Thi Dårens Harme koster ham Livet, Tåbens Vrede bliver hans Død. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Selv har jeg set en Dåre rykkes op, hans Bolig rådne brat; </p>
<p id="v4"><sup><small>4</small></sup>  hans Sønner var uden Hjælp, trådtes ned i Porten, ingen reddede dem; </p>
<p id="v5"><sup><small>5</small></sup>  sultne åd deres Høst, de tog den, selv mellem Torne, og tørstige drak deres Mælk. </p>
<p id="v6"><sup><small>6</small></sup>  Thi Vanheld vokser ej op af Støvet, Kvide spirer ej frem af Jorden, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  men Mennesket avler Kvide, og Gnisterne flyver til Vejrs. </p>
<p id="v8"><sup><small>8</small></sup>  Nej, jeg vilde søge til Gud og lægge min Sag for ham, </p>
<p id="v9"><sup><small>9</small></sup>  som øver ufattelig Vælde og Undere uden Tal, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  som giver Regn på Jorden og nedsender Vand over Marken </p>
<p id="v11"><sup><small>11</small></sup>  for at løfte de bøjede højt, så de sørgende opnår Frelse, </p>
<p id="v12"><sup><small>12</small></sup>  han, som krydser de kloges Tanker, så de ikke virker noget, der varer, <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  som fanger de vise i deres Kløgt, så de listiges Råd er forhastet; </p>
<p id="v14"><sup><small>14</small></sup>  i Mørke raver de, selv om Dagen, famler ved Middag, som var det Nat. </p>
<p id="v15"><sup><small>15</small></sup>  Men han frelser den arme fra Sværdet og fattig af stærkes Hånd, </p>
<p id="v16"><sup><small>16</small></sup>  så der bliver Håb for den ringe og Ondskaben lukker sin Mund. </p>
<p id="v17"><sup><small>17</small></sup>  Held den Mand, som revses at Gud; ringeagt ej den Almægtiges Tugt! <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Thi han sårer, og han forbinder, han slår, og hans Hænder læger. </p>
<p id="v19"><sup><small>19</small></sup>  Seks Gange redder han dig i Trængsel, syv går Ulykken uden om dig; <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  han frier dig fra Døden i Hungersnød, i Krig fra Sværdets Vold; </p>
<p id="v21"><sup><small>21</small></sup>  du er gemt for Tungens Svøbe, har intet at frygte, når Voldsdåd kommer; </p>
<p id="v22"><sup><small>22</small></sup>  du ler ad Voldsdåd og Hungersnød og frygter ej Jordens vilde dyr; </p>
<p id="v23"><sup><small>23</small></sup>  du har Pagt med Markens Sten, har Fred med Markens Vilddyr; </p>
<p id="v24"><sup><small>24</small></sup>  du kender at have dit Telt i Fred, du mønstrer din Bolig, og intet fattes; </p>
<p id="v25"><sup><small>25</small></sup>  du kender at have et talrigt Afkom, som Jordens Urter er dine Spirer; </p>
<p id="v26"><sup><small>26</small></sup>  Graven når du i Ungdomskraft, som Neg føres op, når Tid er inde. </p>
<p id="v27"><sup><small>27</small></sup>  Se, det har vi gransket, således er det; det har vi hørt, så vid også du det! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/4">Jobs Bog - Kapitel 4</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/6">Jobs Bog - Kapitel 6</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 5:2 <i>Vrede dræber tåbelig mand</i>: <a href="/da/The_Urantia_Book/149#p4_2">UB 149:4.2</a>. </li>
  <li id="fn2"><a href="#cite2">↑</a> 5:6 <i>Del 2: Lidelse ikke fra støv</i>: <a href="/da/The_Urantia_Book/148#p5_5">UB 148:5.5</a>. </li>
  <li id="fn3"><a href="#cite3">↑</a> 5:9 <i>Vidundere uden tal</i>: <a href="/da/The_Urantia_Book/2#p1_1">UB 2:1.1</a>. </li>
  <li id="fn4"><a href="#cite4">↑</a> 5:12-13 <i>Afslår listige intriger</i>: <a href="/da/The_Urantia_Book/96#p7_6">UB 96:7.6</a>. </li>
  <li id="fn5"><a href="#cite5">↑</a> 5:17-18 <i>Del 1: Korrektion i lidelse</i>: <a href="/da/The_Urantia_Book/148#p5_5">UB 148:5.5</a>. </li>
  <li id="fn6"><a href="#cite6">↑</a> 5:19 <i>Befrielse fra det onde</i>: <a href="/da/The_Urantia_Book/121#p5_11">UB 121:5.11</a>. </li>
</ol>
</div>
