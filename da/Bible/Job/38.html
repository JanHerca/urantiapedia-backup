<!--
title: Jobs Bog - Kapitel 38
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/37">Jobs Bog - Kapitel 37</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/39">Jobs Bog - Kapitel 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så svarede HERREN Job ud fra Stormvejret og sagde: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  "Hvem fordunkler mit Råd med Ord, som er uden Mening? </p>
<p id="v3"><sup><small>3</small></sup>  Omgjord som en Mand dine Lænder, jeg vil spørge, og du skal lære mig! </p>
<p id="v4"><sup><small>4</small></sup>  Hvor var du, da jeg grundede Jorden? Sig frem, om du har nogen Indsigt! </p>
<p id="v5"><sup><small>5</small></sup>  Hvem bestemte dens Mål - du kender det jo - hvem spændte Målesnor ud derover? </p>
<p id="v6"><sup><small>6</small></sup>  Hvorpå blev dens Støtter sænket, hvem lagde dens Hjørnesten, </p>
<p id="v7"><sup><small>7</small></sup>  mens Morgenstjernerne jubled til Hobe, og alle Gudssønner råbte af Glæde? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Hvem stængte for Havet med Porte, dengang det brusende udgik af Moders Skød, </p>
<p id="v9"><sup><small>9</small></sup>  dengang jeg gav det Skyen til Klædning og Tågemulm til Svøb, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  dengang jeg brød det en Grænse og indsatte Portslå og Døre </p>
<p id="v11"><sup><small>11</small></sup>  og sagde: "Hertil og ikke længer! Her standse dine stolte Vover!" </p>
<p id="v12"><sup><small>12</small></sup>  Har du nogen Sinde kaldt Morgenen frem, ladet Morgenrøden vide sit Sted, </p>
<p id="v13"><sup><small>13</small></sup>  så den greb om Jordens Flige og gudløse rystedes bort, </p>
<p id="v14"><sup><small>14</small></sup>  så den dannedes til som Ler under Segl, fik Farve, som var den en Klædning? </p>
<p id="v15"><sup><small>15</small></sup>  De gudløses Lys toges fra dem, den løftede Arm blev knust. </p>
<p id="v16"><sup><small>16</small></sup>  Har du mon været ved Havets Kilder, har du mon vandret på Dybets Bund? </p>
<p id="v17"><sup><small>17</small></sup>  Mon Dødens Porte har vist sig for dig, skued du Mulmets Porte? </p>
<p id="v18"><sup><small>18</small></sup>  Så du ud over Jordens Vidder? Sig frem, om du ved, hvor stor den er! </p>
<p id="v19"><sup><small>19</small></sup>  Hvor er Vejen til Lysets Bolig, og hvor har Mørket mon hjemme, </p>
<p id="v20"><sup><small>20</small></sup>  så du kunde hente det til dets Rige og bringe det hen på Vej til dets Bolig? </p>
<p id="v21"><sup><small>21</small></sup>  Du ved det, du blev jo født dengang, dine Dages Tal er jo stort! </p>
<p id="v22"><sup><small>22</small></sup>  Har du været, hvor Sneen gemmes, og skuet, hvor Hagelen vogtes, </p>
<p id="v23"><sup><small>23</small></sup>  den, jeg gemmer til Trængselens Tid, til Kampens og Krigens Dag? </p>
<p id="v24"><sup><small>24</small></sup>  Hvor er Vejen did, hvor Lyset deler sig, hvor Østenvinden spreder sig ud over Jorden? </p>
<p id="v25"><sup><small>25</small></sup>  Hvem åbnede Regnen en Rende og Tordenens Lyn en Vej <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  for at væde folketomt Land, Ørkenen, hvor ingen bor, </p>
<p id="v27"><sup><small>27</small></sup>  for at kvæge Øde og Ødemark og fremkalde Urter i Ørkenen? </p>
<p id="v28"><sup><small>28</small></sup>  Har Regnen mon en Fader, hvem avlede Duggens Dråber? </p>
<p id="v29"><sup><small>29</small></sup>  Af hvilket Skød kom Isen vel frem, hvem fødte mon Himlens Rim? </p>
<p id="v30"><sup><small>30</small></sup>  Vandet størkner som Sten, Dybets Flade trækker sig sammen. </p>
<p id="v31"><sup><small>31</small></sup>  Knytter du Syvstjernens Bånd, kan du løse Orions Lænker? <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Lader du Aftenstjemen gå op i Tide, leder du Bjørnen med Unger? </p>
<p id="v33"><sup><small>33</small></sup>  Kender du Himmelens Love, fastsætter du dens Magt over Jorden? </p>
<p id="v34"><sup><small>34</small></sup>  Kan du løfte Røsten til Sky, så Vandskyl adlyder dig? </p>
<p id="v35"><sup><small>35</small></sup>  Sender du Lynene ud, så de går, og svarer de dig: "Her er vi!" </p>
<p id="v36"><sup><small>36</small></sup>  Hvem lagde Visdom i sorte Skyer, hvem gav Luftsynet Kløgt? </p>
<p id="v37"><sup><small>37</small></sup>  Hvem er så viis, at han tæller Skyerne, hvem hælder Himmelens Vandsække om, </p>
<p id="v38"><sup><small>38</small></sup>  når Jorden ligger i Ælte, og Leret klumper sig sammen? </p>
<p id="v39"><sup><small>39</small></sup>  Jager du Rov til Løvinden, stiller du Ungløvers hunger, </p>
<p id="v40"><sup><small>40</small></sup>  når de dukker sig i deres Huler; ligger på Lur i Krat? </p>
<p id="v41"><sup><small>41</small></sup>  Hvem skaffer Ravnen Æde, når Ungerne skriger til Gud og flakker om uden Føde? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/37">Jobs Bog - Kapitel 37</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/39">Jobs Bog - Kapitel 39</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 38:1 <i>Tale fra hvirvelvind</i>: <a href="/da/The_Urantia_Book/148#p6_10">UB 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Gud som kontrollant</i>: <a href="/da/The_Urantia_Book/0#p2_9">UB 0:2.9</a>. </li>
  <li id="fn3"><a href="#cite3">↑</a> 38:7 <i>Sønner forkynder glæde</i>: <a href="/da/The_Urantia_Book/7#p6_1">UB 7:6.1</a>.  <i>Engle ikke »Guds sønner«</i>: <a href="/da/The_Urantia_Book/167#p7_2">UB 167:7.2</a>. </li>
  <li id="fn4"><a href="#cite4">↑</a> 38:9-11 <i>Mørke tyngdekraftlegemer</i>: <a href="/da/The_Urantia_Book/14#p1_7">UB 14:1.7</a>. </li>
  <li id="fn5"><a href="#cite5">↑</a> 38:25 <i>En vej til lynet</i>: <a href="/da/The_Urantia_Book/3#p2_4">UB 3:2.4</a>. </li>
  <li id="fn6"><a href="#cite6">↑</a> 38:31-33 <i>Vores stjerneklare samarbejdspartnere</i>: <a href="/da/The_Urantia_Book/41#p3_1">UB 41:3.1</a>. </li>
</ol>
</div>
