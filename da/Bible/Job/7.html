<!--
title: Jobs Bog - Kapitel 7
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Job/6">Jobs Bog - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Job/8">Jobs Bog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Har Mennesket på Jord ej Krigerkår? Som en Daglejers er hans Dage. </p>
<p id="v2"><sup><small>2</small></sup>  Som Trællen, der higer efter Skygge som Daglejeren, der venter på Løn, </p>
<p id="v3"><sup><small>3</small></sup>  så fik jeg Skuffelses Måneder i Arv kvalfulde Nætter til Del. </p>
<p id="v4"><sup><small>4</small></sup>  Når jeg lægger mig, siger jeg: "Hvornår er det Dag, af jeg kan stå op?" og når jeg står op: "Hvornår er det Kvæld?" Jeg mættes af Uro, til Dagen gryr. </p>
<p id="v5"><sup><small>5</small></sup>  Mit Legeme er klædt med Orme og Skorpe, min Hud skrumper ind og væsker. </p>
<p id="v6"><sup><small>6</small></sup>  Raskere end Skyttelen flyver mine Dage, de svinder bort uden Håb. </p>
<p id="v7"><sup><small>7</small></sup>  Kom i Hu, at mit Liv er et Pust, ej mer får mit Øje Lykke at skue! </p>
<p id="v8"><sup><small>8</small></sup>  Vennens Øje skal ikke se mig, dit Øje søger mig - jeg er ikke mere. </p>
<p id="v9"><sup><small>9</small></sup>  Som Skyen svinder og trækker bort, bliver den, der synker i Døden, borte, </p>
<p id="v10"><sup><small>10</small></sup>  han vender ej atter hjem til sit Hus, hans Sted får ham aldrig at se igen. </p>
<p id="v11"><sup><small>11</small></sup>  Så vil jeg da ej lægge Bånd på min Mund, men tale i Åndens Kvide, sukke i bitter Sjælenød. </p>
<p id="v12"><sup><small>12</small></sup>  Er jeg et Hav, eller er jeg en Drage, siden du sætter Vagt ved mig? </p>
<p id="v13"><sup><small>13</small></sup>  Når jeg tænker, mit Leje skal lindre mig, Sengen lette mit Suk, </p>
<p id="v14"><sup><small>14</small></sup>  da ængster du mig med Drømme, skræmmer mig op ved Syner, </p>
<p id="v15"><sup><small>15</small></sup>  så min Sjæl vil hellere kvæles. hellere dø end lide. </p>
<p id="v16"><sup><small>16</small></sup>  Nu nok! Jeg lever ej evigt, slip mig, mit Liv er et Pust! </p>
<p id="v17"><sup><small>17</small></sup>  Hvad er et Menneske, at du regner ham og lægger Mærke til ham, </p>
<p id="v18"><sup><small>18</small></sup>  hjemsøger ham hver Morgen, ransager ham hvert Øjeblik? </p>
<p id="v19"><sup><small>19</small></sup>  Når vender du dog dit Øje fra mig, slipper mig, til jeg har sunket mit Spyt? </p>
<p id="v20"><sup><small>20</small></sup>  Har jeg syndet, hvad skader det dig, du, som er Menneskets Vogter? Hvi gjorde du mig til Skive, hvorfor blev jeg dig til Byrde? </p>
<p id="v21"><sup><small>21</small></sup>  Hvorfor tilgiver du ikke min Synd og lader min Brøde uænset? Snart ligger jeg jo under Mulde, du søger mig - og jeg er ikke mere! </p>
