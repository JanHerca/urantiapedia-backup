<!--
title: Jobs Bog - Kapitel 10
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/9">Jobs Bog - Kapitel 9</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/11">Jobs Bog - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Min Sjæl er led ved mit Liv, frit Løb vil jeg give min Klage over ham, i min bitre Sjælenød vil jeg tale, </p>
<p id="v2"><sup><small>2</small></sup>  sige til Gud: Fordøm mig dog ikke, lad mig vide, hvorfor du tvister med mig! </p>
<p id="v3"><sup><small>3</small></sup>  Gavner det dig at øve Vold, at forkaste det Værk, dine Hænder danned, men smile til gudløses Råd? </p>
<p id="v4"><sup><small>4</small></sup>  Har du da kødets Øjne, ser du, som Mennesker ser, </p>
<p id="v5"><sup><small>5</small></sup>  er dine Dage som Menneskets Dage, er dine År som Mandens Dage, </p>
<p id="v6"><sup><small>6</small></sup>  siden du søger efter min Brøde, leder efter min Synd, </p>
<p id="v7"><sup><small>7</small></sup>  endskønt du ved, jeg ikke er skyldig; men af din Hånd er der ingen Redning! </p>
<p id="v8"><sup><small>8</small></sup>  Dine Hænder gjorde og danned mig først, så skifter du Sind og gør mig til intet! </p>
<p id="v9"><sup><small>9</small></sup>  Kom i Hu, at du dannede mig som Ler, og til Støv vil du atter gøre mig! </p>
<p id="v10"><sup><small>10</small></sup>  Mon du ikke hældte mig ud som Mælk og lod mig skørne som Ost, </p>
<p id="v11"><sup><small>11</small></sup>  iklædte mig Hud og kød og fletted mig sammen med Ben og Sener? </p>
<p id="v12"><sup><small>12</small></sup>  Du gav mig Liv og Livskraft, din Omhu vogted min Ånd </p>
<p id="v13"><sup><small>13</small></sup>  og så gemte du dog i dit Hjerte på dette, jeg skønner, dit Øjemed var: </p>
<p id="v14"><sup><small>14</small></sup>  Synded jeg, vogted du på mig og tilgav ikke min Brøde. </p>
<p id="v15"><sup><small>15</small></sup>  Fald jeg forbrød mig, da ve mig! Var jeg retfærdig, jeg skulde dog ikke løfte mit Hoved, men mættes med Skændsel, kvæges med Nød. </p>
<p id="v16"><sup><small>16</small></sup>  Knejsed jeg, jog du mig som en Løve, handlede atter ufatteligt med mig; </p>
<p id="v17"><sup><small>17</small></sup>  nye Vidner førte du mod mig, øged din Uvilje mod mig, opbød atter en Hær imod mig! </p>
<p id="v18"><sup><small>18</small></sup>  Hvi drog du mig da af Moders Liv? Jeg burde have udåndet, uset af alle; </p>
<p id="v19"><sup><small>19</small></sup>  jeg burde have været som aldrig født, været ført til Graven fra Moders Skød. </p>
<p id="v20"><sup><small>20</small></sup>  Er ej mine Livsdage få? Så slip mig, at jeg kan kvæges lidt, </p>
<p id="v21"><sup><small>21</small></sup>  før jeg for evigt går bort til Mørkets og Mulmets Land, </p>
<p id="v22"><sup><small>22</small></sup>  Landet med bælgmørkt Mulm, med Mørke og uden Orden, hvor Lyset selv er som Mørket." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/9">Jobs Bog - Kapitel 9</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/11">Jobs Bog - Kapitel 11</a></td>
      </tr>
    </tbody>
  </table>
</figure>
