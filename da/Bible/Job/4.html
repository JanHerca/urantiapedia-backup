<!--
title: Jobs Bog - Kapitel 4
description: 
published: true
date: 2023-11-8T20:15:14Z
tags: bible, bible—job
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Job/3">
          <span class="mdi mdi-arrow-left-drop-circle"></span><span class="pl-2">Jobs Bog - Kapitel 3</span>
        </a>
        </td>
        <td>
        <a href="/da/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Job/5">
          <span class="pr-2">Jobs Bog - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Så tog Temaniten Elifaz til Orde og sagde: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ærgrer det dig, om man taler til dig? Men hvem kan her være tavs? </p>
<p id="v3"><sup><small>3</small></sup>  Du har selv talt mange til Rette og styrket de slappe Hænder, </p>
<p id="v4"><sup><small>4</small></sup>  dine Ord holdt den segnende oppe, vaklende Knæ gav du Kraft. </p>
<p id="v5"><sup><small>5</small></sup>  Men nu det gælder dig selv, så taber du Modet, nu det rammer dig selv, er du slaget af Skræk! </p>
<p id="v6"><sup><small>6</small></sup>  Er ikke din Gudsfrygt din Tillid, din fromme Færd dit Håb? </p>
<p id="v7"><sup><small>7</small></sup>  Tænk efter! Hvem gik uskyldig til Grunde, hvor gik retsindige under? </p>
<p id="v8"><sup><small>8</small></sup>  Men det har jeg set: Hvo Uret pløjer og sår Fortræd, de høster det selv. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  For Guds Ånd går de til Grunde, for hans Vredes Pust går de til. </p>
<p id="v10"><sup><small>10</small></sup>  Løvens Brøl og Vilddyrets Glam Ungløvernes Tænder slås ud; </p>
<p id="v11"><sup><small>11</small></sup>  Løven omkommer af Mangel på Rov, og Løveungerne spredes. </p>
<p id="v12"><sup><small>12</small></sup>  Der sneg sig til mig et Ord mit Øre opfanged dets Hvisken </p>
<p id="v13"><sup><small>13</small></sup>  i Nattesynernes Tanker, da Dvale sank over Mennesker; </p>
<p id="v14"><sup><small>14</small></sup>  Angst og Skælven kom over mig, alle mine Ledemod skjalv; </p>
<p id="v15"><sup><small>15</small></sup>  et Pust strøg over mit Ansigt, Hårene rejste sig på min Krop. </p>
<p id="v16"><sup><small>16</small></sup>  Så stod det stille! Jeg sansed ikke, hvordan det så ud; en Skikkelse stod for mit Øje, jeg hørte en hviskende Stemme: </p>
<p id="v17"><sup><small>17</small></sup>  "Har et Menneske Ret for Gud, mon en Mand er ren for sin Skaber? <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  End ikke sine Tjenere tror han, hos sine Engle finder han Fejl, </p>
<p id="v19"><sup><small>19</small></sup>  endsige hos dem, der bor i en Hytte af Ler og har deres Grundvold i Støvet! </p>
<p id="v20"><sup><small>20</small></sup>  De knuses ligesom Møl, imellem Morgen og Aften, de sønderslås uden at ænses, for evigt går de til Grunde. </p>
<p id="v21"><sup><small>21</small></sup>  Rives ej deres Teltreb ud? De dør, men ikke i Visdom." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Job/3">
          <span class="mdi mdi-arrow-left-drop-circle"></span><span class="pl-2">Jobs Bog - Kapitel 3</span>
        </a>
        </td>
        <td>
        <a href="/da/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Job/5">
          <span class="pr-2">Jobs Bog - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:1--5:27 <i>Eliphaz, den første ven</i>: <a href="/da/The_Urantia_Book/148#p6_4">UB 148:6.4</a>. </li>
  <li id="fn2"><a href="#cite2">↑</a> 4:8 <i>Mænd høster det onde, de sår</i>: <a href="/da/The_Urantia_Book/131#p2_8">UB 131:2.8</a>.  <i>Man høster, hvad man sår</i>: <a href="/da/The_Urantia_Book/2#p3_2">UB 2:3.2</a>.  <i>Høst, hvad du sår</i>: <a href="/da/The_Urantia_Book/131#p2_9">UB 131:2.9</a>.  <i>Mennesker høster, hvad de sår</i>: <a href="/da/The_Urantia_Book/148#p6_3">UB 148:6.3</a>. </li>
  <li id="fn3"><a href="#cite3">↑</a> 4:17 <i>Er mennesket mere retfærdigt end Gud</i>: <a href="/da/The_Urantia_Book/96#p6_4">UB 96:6.4</a>. </li>
</ol>
</div>
