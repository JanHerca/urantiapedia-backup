<!--
title: Jobs Bog - Kapitel 30
description: 
published: true
date: 2022-10-6T9:45:27Z
tags: bible, bible—job
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/29">Jobs Bog - Kapitel 29</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/31">Jobs Bog - Kapitel 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nu derimod ler de ad mig, Folk, der er yngre end jeg, hvis Fædre jeg fandt for ringe at sætte iblandt mine Hyrdehunde. </p>
<p id="v2"><sup><small>2</small></sup>  Og hvad skulde jeg med deres Hænders Kraft? Deres Ungdomskraft har de mistet, </p>
<p id="v3"><sup><small>3</small></sup>  tørrede hen af Trang og Sult. De afgnaver Ørk og Ødemark </p>
<p id="v4"><sup><small>4</small></sup>  og plukker Melde ved Krattet, Gyvelrødder er deres Brød. </p>
<p id="v5"><sup><small>5</small></sup>  Fra Samfundet drives de bort, som ad Tyve råbes der efter dem. </p>
<p id="v6"><sup><small>6</small></sup>  De bor i Kløfter, fulde af Rædsler, i Jordens og Klippernes Huler. </p>
<p id="v7"><sup><small>7</small></sup>  De brøler imellem Buske, i Tornekrat kommer de sammen, </p>
<p id="v8"><sup><small>8</small></sup>  en dum og navnløs Æt, de joges med Hug af Lande. </p>
<p id="v9"><sup><small>9</small></sup>  Men nu er jeg Hånsang for dem, jeg er dem et Samtaleemne; </p>
<p id="v10"><sup><small>10</small></sup>  de afskyr mig, holder sig fra mig, nægter sig ikke af spytte ad mig. </p>
<p id="v11"><sup><small>11</small></sup>  Thi han løste min Buestreng, ydmyged mig, og foran mig kasted de Tøjlerne af. </p>
<p id="v12"><sup><small>12</small></sup>  Til højre rejser sig Ynglen, Fødderne slår de fra mig, bygger sig Ulykkesveje imod mig </p>
<p id="v13"><sup><small>13</small></sup>  min Sti har de opbrudt, de hjælper med til mit Fald, og ingen hindrer dem i det; </p>
<p id="v14"><sup><small>14</small></sup>  de kommer som gennem et gabende Murbrud, vælter sig frem under Ruiner, </p>
<p id="v15"><sup><small>15</small></sup>  Rædsler har vendt sig imod mig; min Værdighed joges bort som af Storm, min Lykke svandt som en Sky. </p>
<p id="v16"><sup><small>16</small></sup>  Min Sjæl opløser sig i mig; Elendigheds Dage har ramt mig: </p>
<p id="v17"><sup><small>17</small></sup>  Natten borer i mine Knogler, aldrig blunder de nagende Smerter. </p>
<p id="v18"><sup><small>18</small></sup>  Med vældig Kraft vanskabes mit Kød, det hænger om mig, som var det min Kjortel. </p>
<p id="v19"><sup><small>19</small></sup>  Han kasted mig ud i Dynd, jeg er blevet som Støv og Aske. </p>
<p id="v20"><sup><small>20</small></sup>  Jeg skriger til dig, du svarer mig ikke, du står der og ænser mig ikke; </p>
<p id="v21"><sup><small>21</small></sup>  grum er du blevet imod mig, forfølger mig med din vældige Hånd. </p>
<p id="v22"><sup><small>22</small></sup>  Du løfter og vejrer mig hen i Stormen, og dens Brusen gennemryster mig; </p>
<p id="v23"><sup><small>23</small></sup>  thi jeg ved, du fører mig hjem til Døden, til det Hus, hvor alt levende samles. </p>
<p id="v24"><sup><small>24</small></sup>  Dog, mon den druknende ej rækker Hånden ud og råber om Hjælp, når han går under? </p>
<p id="v25"><sup><small>25</small></sup>  Mon ikke jeg græder over den, som havde det hårdt, sørgede ikke min Sjæl for den fattiges Skyld? </p>
<p id="v26"><sup><small>26</small></sup>  Jeg biede på Lykke, men Ulykke kom, jeg håbed på Lys, men Mørke kom; </p>
<p id="v27"><sup><small>27</small></sup>  ustandseligt koger det i mig, Elendigheds Dage traf mig; </p>
<p id="v28"><sup><small>28</small></sup>  trøstesløs går jeg i Sorg, i Forsamlingen rejser jeg mig og råber; </p>
<p id="v29"><sup><small>29</small></sup>  Sjakalernes Broder blev jeg, Strudsenes Fælle. </p>
<p id="v30"><sup><small>30</small></sup>  Min Hud er sort, falder af, mine Knogler brænder af Hede; </p>
<p id="v31"><sup><small>31</small></sup>  min Citer er blevet til Sorg, min Fløjte til hulkende Gråd! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/29">Jobs Bog - Kapitel 29</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/31">Jobs Bog - Kapitel 31</a></td>
      </tr>
    </tbody>
  </table>
</figure>
