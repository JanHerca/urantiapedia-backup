<!--
title: Jobs Bog - Kapitel 37
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/36">Jobs Bog - Kapitel 36</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/38">Jobs Bog - Kapitel 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja, derover skælver mit Hjerte, bævende skifter det Sted! </p>
<p id="v2"><sup><small>2</small></sup>  Lyt dog til hans bragende Røst, til Drønet, der går fra hans Mund! </p>
<p id="v3"><sup><small>3</small></sup>  Han slipper det løs under hele Himlen, sit Lys til Jordens Ender; </p>
<p id="v4"><sup><small>4</small></sup>  efter det brøler hans Røst, med Højhed brager hans Torden; han sparer ikke på Lyn, imedens hans Stemme høres. </p>
<p id="v5"><sup><small>5</small></sup>  Underfuldt lyder Guds Tordenrøst, han øver Vælde, vi fatter det ej. </p>
<p id="v6"><sup><small>6</small></sup>  Thi han siger til Sneen: "Fald ned på Jorden!" til Byger og Regnskyl: "Bliv stærke!" </p>
<p id="v7"><sup><small>7</small></sup>  For alle Mennesker sætter han Segl, at de dødelige alle må kende hans Gerning. </p>
<p id="v8"><sup><small>8</small></sup>  De vilde Dyr søger Ly og holder sig i deres Huler: </p>
<p id="v9"><sup><small>9</small></sup>  Fra Kammeret kommer der Storm, fra Nordens Stjerner Kulde. </p>
<p id="v10"><sup><small>10</small></sup>  Ved Guds Ånde bliver der Is, Vandfladen lægges i Fængsel. </p>
<p id="v11"><sup><small>11</small></sup>  Så fylder han Skyen med Væde, Skylaget spreder hans Lys; </p>
<p id="v12"><sup><small>12</small></sup>  det farer hid og did og bugter sig efter hans Tanke og udfører alt, hvad han byder, på hele den vide Jord, </p>
<p id="v13"><sup><small>13</small></sup>  hvad enten han slynger det ud som Svøbe, eller han sender det for at velsigne. </p>
<p id="v14"><sup><small>14</small></sup>  Job du må lytte hertil, træd frem og mærk dig Guds Underværker! </p>
<p id="v15"><sup><small>15</small></sup>  Fatter du, hvorledes Gud kan magte dem og lade Lys stråle frem fra sin Sky? </p>
<p id="v16"><sup><small>16</small></sup>  Fatter du Skyernes Svæven, den Alvises Underværker? <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Du, hvis Klæder ophedes, når Jorden døser ved Søndenvind? </p>
<p id="v18"><sup><small>18</small></sup>  Hvælver du Himlen sammen med ham, fast som det støbte Spejl? </p>
<p id="v19"><sup><small>19</small></sup>  Lær mig, hvad vi skal sige ham! Intet kan vi få frem for Mørke. </p>
<p id="v20"><sup><small>20</small></sup>  Meldes det ham, at jeg taler? Siger en Mand, at han er fra Samling? </p>
<p id="v21"><sup><small>21</small></sup>  Og nu: Man ser ej Lyset, skygget af mørke Skyer, men et Vejr farer hen og renser Himlen, </p>
<p id="v22"><sup><small>22</small></sup>  fra Norden kommer en Lysning. Over Gud er der frygtelig Højhed, </p>
<p id="v23"><sup><small>23</small></sup>  og den Almægtige finder vi ikke. Almægtig og rig på Retfærd bøjer han ikke Retten; <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  derfor frygter Mennesker ham, men af selv kloge ænser han ingen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/36">Jobs Bog - Kapitel 36</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/38">Jobs Bog - Kapitel 38</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 37:16 <i>nr. 1: fuldkommen i viden</i>: <a href="/da/The_Urantia_Book/3#p3_1">UB 3:3.1</a>.  <i>Han, der balancerer skyerne</i>: <a href="/da/The_Urantia_Book/3#p3_1">UB 3:3.1</a>. </li>
  <li id="fn2"><a href="#cite2">↑</a> 37:23 <i>Del 1: Berøring af det uendelige</i>: <a href="/da/The_Urantia_Book/2#p1_1">UB 2:1.1</a>.  <i>Guds kraft</i>: <a href="/da/The_Urantia_Book/1#p1_4">UB 1:1.4</a>.  <i>Del 3: At røre ved den Almægtige</i>: <a href="/da/The_Urantia_Book/96#p6_4">UB 96:6.4</a>.  <i>Kraften</i>: <a href="/da/The_Urantia_Book/131#p10_6">UB 131:10.6</a>.  <i>almægtig</i>: <a href="/da/The_Urantia_Book/142#p3_7">UB 142:3.7</a>.  <i>Magtens, dommens Gud,</i>: <a href="/da/The_Urantia_Book/96#p6_3">UB 96:6.3</a>.  <i>Gud er almægtig</i>: <a href="/da/The_Urantia_Book/131#p10_3">UB 131:10.3</a>. </li>
</ol>
</div>
