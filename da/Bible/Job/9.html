<!--
title: Jobs Bog - Kapitel 9
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/8">Jobs Bog - Kapitel 8</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/10">Jobs Bog - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så tog Job til Orde og svarede: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Jeg ved forvist, at således er det, hvad Ret har en dødelig over for Gud? </p>
<p id="v3"><sup><small>3</small></sup>  Vilde Gud gå i Rette med ham, kan han ikke svare på et af tusind! </p>
<p id="v4"><sup><small>4</small></sup>  Viis af Hjerte og vældig i Kraft hvo trodsede ham og slap vel derfra? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Han flytter Bjerge så let som intet, vælter dem om i sin Vrede, </p>
<p id="v6"><sup><small>6</small></sup>  ryster Jorden ud af dens Fuger, så dens Grundstøtter bæver; </p>
<p id="v7"><sup><small>7</small></sup>  han taler til solen, så skinner den ikke, for Stjernerne sætter han Segl, </p>
<p id="v8"><sup><small>8</small></sup>  han udspænder Himlen ene, skrider hen over Havets Kamme, </p>
<p id="v9"><sup><small>9</small></sup>  han skabte Bjørnen, Orion, Syvstjernen og Sydens Kamre, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  han øver ufattelig Vælde og Undere uden Tal! <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Går han forbi mig, ser jeg ham ikke, farer han hen, jeg mærker ham ikke; <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  røver han, hvem mon der hindrer ham i det? Hvo siger til ham: "Hvad gør du?" </p>
<p id="v13"><sup><small>13</small></sup>  Gud lægger ikke Bånd på sin Vrede, Rahabs Hjælpere bøjed sig under ham; <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  hvor kan jeg da give ham Svar og rettelig føje min Tale for ham! </p>
<p id="v15"><sup><small>15</small></sup>  Har jeg end Ret, jeg kan dog ej svare, må bede min Dommer om Nåde! </p>
<p id="v16"><sup><small>16</small></sup>  Nævned jeg ham, han svared mig ikke, han hørte, tror jeg, ikke min Røst, </p>
<p id="v17"><sup><small>17</small></sup>  han, som river mig bort i Stormen, giver mig - Sår på Sår uden Grund, </p>
<p id="v18"><sup><small>18</small></sup>  ikke lader mig drage Ånde, men lader mig mættes med beskeing. </p>
<p id="v19"><sup><small>19</small></sup>  Gælder det Kæmpekraft, melder han sig! Gælder det Ret, hvo stævner ham da! </p>
<p id="v20"><sup><small>20</small></sup>  Har jeg end Ret, må min Mund dog fælde mig, er jeg end skyldfri, han gør mig dog vrang! </p>
<p id="v21"><sup><small>21</small></sup>  Skyldfri er jeg, ser bort fra min Sjæl og agter mit Liv for intet! </p>
<p id="v22"><sup><small>22</small></sup>  Lige meget; jeg påstår derfor: Skyldfri og skyldig gør han til intet! </p>
<p id="v23"><sup><small>23</small></sup>  Når Svøben kommer med Død i et Nu, så spotter han skyldfries Hjertekval; </p>
<p id="v24"><sup><small>24</small></sup>  Jorden gav han i gudløses Hånd, hylder dens Dommeres Øjne til, hvem ellers, om ikke han? </p>
<p id="v25"><sup><small>25</small></sup>  Raskere end Løberen fløj mine Dage, de svandt og så ikke Lykke, </p>
<p id="v26"><sup><small>26</small></sup>  gled hen som Både af Si, som en Ørn, der slår ned på Bytte. </p>
<p id="v27"><sup><small>27</small></sup>  Dersom jeg siger: "Mit Suk vil jeg glemme, glatte mit Ansigt og være glad," </p>
<p id="v28"><sup><small>28</small></sup>  må jeg dog grue for al min Smerte, jeg ved, du kender mig ikke fri. </p>
<p id="v29"><sup><small>29</small></sup>  Jeg skal nu engang være skyldig, hvorfor da slide til ingen Nytte? </p>
<p id="v30"><sup><small>30</small></sup>  Toed jeg mig i Sne og tvætted i Lud mine Hænder, </p>
<p id="v31"><sup><small>31</small></sup>  du dypped mig dog i Pølen, så Klæderne væmmedes ved mig. </p>
<p id="v32"><sup><small>32</small></sup>  Thi du er ikke en Mand som jeg, så jeg kunde svare, så vi kunde gå for Retten sammen; </p>
<p id="v33"><sup><small>33</small></sup>  vi savner en Voldgiftsmand til at lægge sin Hånd på os begge! </p>
<p id="v34"><sup><small>34</small></sup>  Fried han mig for sin Stok, og skræmmed hans Rædsler mig ikke, </p>
<p id="v35"><sup><small>35</small></sup>  da talte jeg uden at frygte ham,, thi min Dom om mig selv er en anden! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/8">Jobs Bog - Kapitel 8</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/10">Jobs Bog - Kapitel 10</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:1--10:22 <i>Jobs håbløshed</i>: <a href="/da/The_Urantia_Book/148#p6_6">UB 148:6.6</a>. </li>
  <li id="fn2"><a href="#cite2">↑</a> 9:4-10 <i>Fysisk skabelse</i>: <a href="/da/The_Urantia_Book/29#p0_1">UB 29:0.1</a>. </li>
  <li id="fn3"><a href="#cite3">↑</a> 9:9 <i>Vores stjerneklare samarbejdspartnere</i>: <a href="/da/The_Urantia_Book/41#p3_1">UB 41:3.1</a>. </li>
  <li id="fn4"><a href="#cite4">↑</a> 9:10 <i>Man kan ikke finde Gud gennem viden</i>: <a href="/da/The_Urantia_Book/131#p10_3">UB 131:10.3</a>.  <i>Vidundere uden tal</i>: <a href="/da/The_Urantia_Book/2#p1_1">UB 2:1.1</a>. </li>
  <li id="fn5"><a href="#cite5">↑</a> 9:11 <i>Jeg ser ham ikke...</i>: <a href="/da/The_Urantia_Book/1#p3_2">UB 1:3.2</a>. </li>
  <li id="fn6"><a href="#cite6">↑</a> 9:13 <i>Gud sagde, at han skulle være vred</i>: <a href="/da/The_Urantia_Book/4#p3_2">UB 4:3.2</a>. </li>
</ol>
</div>
