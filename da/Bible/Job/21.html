<!--
title: Jobs Bog - Kapitel 21
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Job/20">Jobs Bog - Kapitel 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Job/22">Jobs Bog - Kapitel 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så tog Job til Orde og svarede: </p>
<p id="v2"><sup><small>2</small></sup>  "Hør dog, hør mine Ord, lad det være Trøsten, I giver! </p>
<p id="v3"><sup><small>3</small></sup>  Find jer nu i, at jeg taler, siden kan I jo håne! </p>
<p id="v4"><sup><small>4</small></sup>  Gælder min Klage Mennesker? Hvi skulde jeg ej være utålmodig? </p>
<p id="v5"><sup><small>5</small></sup>  Vend jer til mig og stivn af Rædsel, læg Hånd på Mund! </p>
<p id="v6"><sup><small>6</small></sup>  Jeg gruer, når jeg tænker derpå, mit Legeme gribes af Skælven: </p>
<p id="v7"><sup><small>7</small></sup>  De gudløse, hvorfor lever de, bliver gamle, ja vokser i Kraft? </p>
<p id="v8"><sup><small>8</small></sup>  Deres Æt har de blivende hos sig, deres Afkom for deres Øjne; </p>
<p id="v9"><sup><small>9</small></sup>  deres Huse er sikre mod Rædsler, Guds Svøbe rammer dem ikke; <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  ej springer deres Tyr forgæves, Koen kælver, den kaster ikke; </p>
<p id="v11"><sup><small>11</small></sup>  de slipper deres Drenge ud som Får, deres Børneflok boltrer sig ret; </p>
<p id="v12"><sup><small>12</small></sup>  de synger til Pauke og Citer, er glade til Fløjtens Toner; </p>
<p id="v13"><sup><small>13</small></sup>  de lever deres Dage i Lykke og synker med Fred i Dødsriget, </p>
<p id="v14"><sup><small>14</small></sup>  skønt de siger til Gud: "Gå fra os, at kende dine Veje er ikke vor Lyst! </p>
<p id="v15"><sup><small>15</small></sup>  Den Almægtige? Hvad han? Skal vi tjene ham? Hvad Gavn at banke på hos ham?" </p>
<p id="v16"><sup><small>16</small></sup>  Er ej deres Lykke i deres Hånd og gudløses Råd ham fjernt? <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Når går de gudløses Lampe ud og når kommer Ulykken over dem? Når deler han Loddet ud i sin Vrede, </p>
<p id="v18"><sup><small>18</small></sup>  så de bliver som Strå for Vinden, som Avner, Storm fører bort? </p>
<p id="v19"><sup><small>19</small></sup>  Gemmer Gud hans Ulykkeslod til hans Børn? Ham selv gengælde han, så han mærker det, </p>
<p id="v20"><sup><small>20</small></sup>  lad ham selv få sit Vanheld at se, den Almægtiges Vrede at drikke! </p>
<p id="v21"><sup><small>21</small></sup>  Thi hvad bryder han sig siden om sit Hus, når hans Måneders Tal er udrundet? </p>
<p id="v22"><sup><small>22</small></sup>  Kan man vel tage Gud i Skole, ham, som dømmer de højeste Væsner? </p>
<p id="v23"><sup><small>23</small></sup>  En dør jo på Lykkens Tinde, helt tryg og så helt uden Sorger: </p>
<p id="v24"><sup><small>24</small></sup>  hans Spande er fulde af Mælk, hans Knogler af saftig Marv; </p>
<p id="v25"><sup><small>25</small></sup>  med bitter Sjæl dør en anden og har aldrig nydt nogen Lykke; </p>
<p id="v26"><sup><small>26</small></sup>  de lægger sig begge i Jorden, og begge dækkes af Orme! </p>
<p id="v27"><sup><small>27</small></sup>  Se, jeg kender så vel eders Tanker og de Rænker, I spinder imod mig, </p>
<p id="v28"><sup><small>28</small></sup>  når I siger: "Hvor er Stormandens Hus og det Telt, hvor de gudløse bor?" </p>
<p id="v29"><sup><small>29</small></sup>  Har I aldrig spurgt de berejste og godkendt deres Beviser: </p>
<p id="v30"><sup><small>30</small></sup>  Den onde skånes på Ulykkens Dag og frelses på Vredens Dag. </p>
<p id="v31"><sup><small>31</small></sup>  Hvem foreholder ham vel hans Færd, gengælder ham, hvad han gør? </p>
<p id="v32"><sup><small>32</small></sup>  Til Graven bæres han hen, ved hans Gravhøj holdes der Vagt; </p>
<p id="v33"><sup><small>33</small></sup>  i Dalbunden hviler han sødt, Alverden følger så efter, en Flok uden Tal gik forud for ham. </p>
<p id="v34"><sup><small>34</small></sup>  Hvor tom er den Trøst, som I giver! Eders Svar - kun Svig er tilbage! </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 21:9 <i>Reddet fra frygt</i>: <a href="/da/The_Urantia_Book/95#p4_3">UB 95:4.3</a>. </li>
  <li id="fn2"><a href="#cite2">↑</a> 21:16-21 <i>Job appellerer til Gud</i>: <a href="/da/The_Urantia_Book/148#p6_9">UB 148:6.9</a>. </li>
</ol>
</div>
