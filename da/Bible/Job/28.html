<!--
title: Jobs Bog - Kapitel 28
description: 
published: true
date: 2022-10-6T9:45:27Z
tags: bible, bible—job
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/27">Jobs Bog - Kapitel 27</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/29">Jobs Bog - Kapitel 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sølvet har jo sit Leje, som renses, sit sted </p>
<p id="v2"><sup><small>2</small></sup>  Jern hentes op af Jorden, og Sten smeltes om til Kobber. </p>
<p id="v3"><sup><small>3</small></sup>  På Mørket gør man en Ende og ransager indtil de dybeste Kroge Mørkets og Mulmets Sten; </p>
<p id="v4"><sup><small>4</small></sup>  man bryder en Skakt under Foden, og glemte, foruden Fodfæste, hænger de svævende fjernt fra Mennesker. </p>
<p id="v5"><sup><small>5</small></sup>  Af Jorden fremvokser Brød, imedens dens Indre omvæltes som af Ild; </p>
<p id="v6"><sup><small>6</small></sup>  i Stenen der sidder Safiren, og der er Guldstøv i den. </p>
<p id="v7"><sup><small>7</small></sup>  Stien derhen er Rovfuglen ukendt, Falkens Øje udspejder den ikke; <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  den trædes ikke af stolte Vilddyr, Løven skrider ej frem ad den. </p>
<p id="v9"><sup><small>9</small></sup>  På Flinten lægger man Hånd og omvælter Bjerge fra Roden; </p>
<p id="v10"><sup><small>10</small></sup>  i Klipperne hugger man Gange, alskens Klenodier skuer Øjet; </p>
<p id="v11"><sup><small>11</small></sup>  man tilstopper Strømmenes Kilder og bringer det skjulte for Lyset. </p>
<p id="v12"><sup><small>12</small></sup>  Men Visdommen - hvor mon den findes, og hvor er Indsigtens Sted? </p>
<p id="v13"><sup><small>13</small></sup>  Mennesket kender ikke dens Vej, den findes ej i de levendes Land; </p>
<p id="v14"><sup><small>14</small></sup>  Dybet siger: "I mig er den ikke!" Havet: "Ej heller hos mig!" </p>
<p id="v15"><sup><small>15</small></sup>  Man får den ej for det fineste Guld, for Sølv kan den ikke købes, </p>
<p id="v16"><sup><small>16</small></sup>  den opvejes ikke med Ofirguld, med kostelig Sjoham eller Safir; </p>
<p id="v17"><sup><small>17</small></sup>  Guld og Glar kan ej måle sig med den, den fås ej i Bytte for gyldne Kar, </p>
<p id="v18"><sup><small>18</small></sup>  Krystal og Koraller ikke at nævne. At eje Visdom er mere end Perler, </p>
<p id="v19"><sup><small>19</small></sup>  Ætiopiens Topas kan ej måle sig med den, den opvejes ej med det rene Guld. </p>
<p id="v20"><sup><small>20</small></sup>  Men Visdommen - hvor mon den kommer fra, og hvor er Indsigtens Sted? </p>
<p id="v21"><sup><small>21</small></sup>  Den er dulgt for alt levendes Øje og skjult for Himmelens Fugle; </p>
<p id="v22"><sup><small>22</small></sup>  Afgrund og Død må sige: "Vi hørte kun tale derom." </p>
<p id="v23"><sup><small>23</small></sup>  Gud er kendt med dens Vej, han ved, hvor den har sit Sted; </p>
<p id="v24"><sup><small>24</small></sup>  thi han skuer til Jordens Ender, alt under Himmelen ser han. </p>
<p id="v25"><sup><small>25</small></sup>  Dengang han fastsatte Vindens Vægt og målte Vandet med Mål, </p>
<p id="v26"><sup><small>26</small></sup>  da han satte en Lov for Regnen, afmærked Tordenskyen dens Vej, <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  da skued og mønstred han den, han stilled den op og ransaged den. </p>
<p id="v28"><sup><small>28</small></sup>  Men til Mennesket sagde han: "Se, HERRENs Frygt, det er Visdom, at sky det onde er Indsigt." <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/27">Jobs Bog - Kapitel 27</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/29">Jobs Bog - Kapitel 29</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 28:7 <i>Øjet har ikke set, øret har ikke hørt osv.</i>: <a href="/da/The_Urantia_Book/181#p2_20">UB 181:2.20</a>. </li>
  <li id="fn2"><a href="#cite2">↑</a> 28:26 <i>En vej til lynet</i>: <a href="/da/The_Urantia_Book/3#p2_4">UB 3:2.4</a>. </li>
  <li id="fn3"><a href="#cite3">↑</a> 28:28 <i>Gudsfrygt begynder visdom</i>: <a href="/da/The_Urantia_Book/68#p3_3">UB 68:3.3</a>.  <i>Frygt for Herren, visdom</i>: <a href="/da/The_Urantia_Book/131#p2_6">UB 131:2.6</a>. </li>
</ol>
</div>
