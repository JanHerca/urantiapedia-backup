<!--
title: Jobs Bog - Kapitel 3
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Job/2">Jobs Bog - Kapitel 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Job/4">Jobs Bog - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derefter oplod Job sin Mund og forbandede sin Dag, </p>
<p id="v2"><sup><small>2</small></sup>  og Job tog til Orde og sagde: </p>
<p id="v3"><sup><small>3</small></sup>  Bort med den Dag, jeg fødtes, den Nat, der sagde: "Se, en Dreng!" </p>
<p id="v4"><sup><small>4</small></sup>  Denne Dag vorde Mørke, Gud deroppe spørge ej om den, over den stråle ej Lyset frem! </p>
<p id="v5"><sup><small>5</small></sup>  Mulm og Mørke løse den ind, Tåge lægge sig over den, Formørkelser skræmme den! </p>
<p id="v6"><sup><small>6</small></sup>  Mørket tage den Nat, den høre ej hjemme blandt Årets Dage, den komme ikke i Måneders Tal! </p>
<p id="v7"><sup><small>7</small></sup>  Ja, denne Nat vorde gold, der lyde ej Jubel i den! </p>
<p id="v8"><sup><small>8</small></sup>  De, der besværger Dage, forbande den, de, der har lært at hidse Livjatan"; </p>
<p id="v9"><sup><small>9</small></sup>  dens Morgenstjerner formørkes, den bie forgæves på Lys, den skue ej Morgenrødens Øjenlåg, </p>
<p id="v10"><sup><small>10</small></sup>  fordi den ej lukked mig Moderlivets Døre og skjulte Kvide for mit Blik! </p>
<p id="v11"><sup><small>11</small></sup>  Hvi døde jeg ikke i Moders Liv eller udånded straks fra Moders Skød? <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Hvorfor var der Knæ til at tage imod mig, hvorfor var der Bryster at die? </p>
<p id="v13"><sup><small>13</small></sup>  Så havde jeg nu ligget og hvilet, så havde jeg slumret i Fred </p>
<p id="v14"><sup><small>14</small></sup>  blandt Konger og Jordens Styrere, der bygged sig Gravpaladser, </p>
<p id="v15"><sup><small>15</small></sup>  blandt Fyrster, rige på Guld, som fyldte deres Huse med Sølv. </p>
<p id="v16"><sup><small>16</small></sup>  Eller var jeg dog som et nedgravet Foster. som Børn, der ikke fik Lyset at se! </p>
<p id="v17"><sup><small>17</small></sup>  Der larmer de gudløse ikke mer, der hviler de trætte ud, </p>
<p id="v18"><sup><small>18</small></sup>  alle de fangne har Ro, de hører ej Fogedens Røst; </p>
<p id="v19"><sup><small>19</small></sup>  små og store er lige der og Trællen fri for sin Herre. </p>
<p id="v20"><sup><small>20</small></sup>  Hvi giver Gud de lidende Lys, de bittert sørgende Liv, </p>
<p id="v21"><sup><small>21</small></sup>  dem, som bier forgæves på Døden, graver derefter som efter Skatte, </p>
<p id="v22"><sup><small>22</small></sup>  som glæder sig til en Stenhøj, jubler, når de finder deres Grav </p>
<p id="v23"><sup><small>23</small></sup>  en Mand, hvis Vej er skjult, hvem Gud har stænget inde? </p>
<p id="v24"><sup><small>24</small></sup>  Thi Suk er blevet mit daglige Brød, mine Ve råb strømmer som Vand. </p>
<p id="v25"><sup><small>25</small></sup>  Thi hvad jeg gruer for, rammer mig, hvad jeg bæver for, kommer over mig. </p>
<p id="v26"><sup><small>26</small></sup>  Knap har jeg Fred, og knap har jeg Ro, knap har jeg Hvile, så kommer Uro! </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:11 <i>Opgive spøgelset</i>: <a href="/da/The_Urantia_Book/86#p5_2">UB 86:5.2</a>. </li>
</ol>
</div>
