<!--
title: Jobs Bog - Kapitel 24
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/23">Jobs Bog - Kapitel 23</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/25">Jobs Bog - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hvorfor har ej den Almægtige opsparet Tider, hvi får de, som kender ham, ikke hans Dage at se? </p>
<p id="v2"><sup><small>2</small></sup>  De onde flytter Markskel, ranede Hjorde har de på Græs. </p>
<p id="v3"><sup><small>3</small></sup>  faderløses Æsel fører de bort, tager Enkens Okse som Borgen: </p>
<p id="v4"><sup><small>4</small></sup>  de trænger de fattige af Vejen. Landets arme må alle skjule sig. </p>
<p id="v5"><sup><small>5</small></sup>  Som vilde Æsler i Ørkenen går de ud til deres Gerning søgende efter Næring; Steppen er Brød for Børnene. </p>
<p id="v6"><sup><small>6</small></sup>  De høster på Marken om Natten, i Rigmandens Vingård sanker de efter. </p>
<p id="v7"><sup><small>7</small></sup>  Om Natten ligger de nøgne, uden Klæder, uden Tæppe i Hulden. </p>
<p id="v8"><sup><small>8</small></sup>  De vædes af Bjergenes Regnskyl, klamrer sig af Mangel på Ly til Klippen. </p>
<p id="v9"><sup><small>9</small></sup>  - Man river den faderløse fra Brystet, tager den armes Barn som Borgen. </p>
<p id="v10"><sup><small>10</small></sup>  Nøgne vandrer de, uden Klæder, sultne bærer de Neg; </p>
<p id="v11"><sup><small>11</small></sup>  mellem Murene presser de Olie. de træder Persen og tørster. </p>
<p id="v12"><sup><small>12</small></sup>  De drives fra By og Hus, og Børnenes Hunger skriger. Men Gud, han ænser ej vrangt. </p>
<p id="v13"><sup><small>13</small></sup>  Andre hører til Lysets Fjender, de kender ikke hans Veje og holder sig ej på hans Stier: </p>
<p id="v14"><sup><small>14</small></sup>  Før det lysner, står Morderen op, han myrder arm og fattig; om Natten sniger Tyven sig om; </p>
<p id="v15"><sup><small>15</small></sup>  Horkarlens Øje lurer på Skumring, han tænker: "Intet Øje kan se mig!" og skjuler sit Ansigt under en Maske. </p>
<p id="v16"><sup><small>16</small></sup>  I Mørke bryder de ind i Huse, de lukker sig inde om Dagen, thi ingen af dem vil vide af Lys. </p>
<p id="v17"><sup><small>17</small></sup>  For dem er Mørket Morgen, thide er kendt med Mørkets Rædsler. </p>
<p id="v18"><sup><small>18</small></sup>  Over Vandfladen jages han hen, hans Arvelod i Landet forbandes, han færdes ikke på Vejen til Vingården. </p>
<p id="v19"><sup><small>19</small></sup>  Som Tørke og Hede tager Snevand, så Dødsriget dem, der har syndet. </p>
<p id="v20"><sup><small>20</small></sup>  Han er glemt på sin Hjemstavns Torv, hans Storhed kommes ej mer i Hu, Uretten knækkes som Træet. </p>
<p id="v21"><sup><small>21</small></sup>  Han var ond mod den golde, der ikke fødte, mod Enken gjorde han ikke vel; </p>
<p id="v22"><sup><small>22</small></sup>  dem, det gik skævt, rev han bort i sin Vælde. Han står op og er ikke tryg på sit Liv, </p>
<p id="v23"><sup><small>23</small></sup>  han styrtes uden Håb og Støtte, og på hans Veje er idel Nød. </p>
<p id="v24"><sup><small>24</small></sup>  Hans Storhed er stakket, så er han ej mer, han bøjes og skrumper ind som Melde og skæres af som Aksenes Top. </p>
<p id="v25"><sup><small>25</small></sup>  Og hvis ikke - hvo gør mig til Løgner, hvo gør mine Ord til intet? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/23">Jobs Bog - Kapitel 23</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/25">Jobs Bog - Kapitel 25</a></td>
      </tr>
    </tbody>
  </table>
</figure>
