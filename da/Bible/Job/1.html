<!--
title: Jobs Bog - Kapitel 1
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/2">Jobs Bog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Der levede engang i Landet Uz en mand ved Navn Job. Det var en from og retsindig Mand, der frygtede Gud og veg fra det onde. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Syv Sønner og tre Døtre fødtes ham; </p>
<p id="v3"><sup><small>3</small></sup>  og hans Ejendom udgjorde 7000 Stykker Småkvæg, 3000 Kameler, 500 Spand Okser, 500 Aseninder og såre mange Trælle, så han var mægtigere end alle Østens Sønner. </p>
<p id="v4"><sup><small>4</small></sup>  Hans Sønner havde for Skik at holde Gæstebud på Omgang hos hverandre, og de indbød deres tre Søstre til at spise og drikke sammen med sig. </p>
<p id="v5"><sup><small>5</small></sup>  Når så Gæstebudsdagene havde nået Omgangen rundt, sendte Job Bud og lod Sønnerne hellige sig, og tidligt om Morgenen ofrede han Brændofre, et for hver af dem. Thi Job sagde: "Måske har mine Sønner syndet og forbandet Gud i deres Hjerte." Således gjorde Job hver Gang. </p>
<p id="v6"><sup><small>6</small></sup>  Nu hændte det en Dag, at Guds Sønner kom og trådte frem for HERREN, og iblandt dem kom også Satan. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  HERREN spurgte Satan: "Hvor kommer du fra?" Satan svarede HERREN: "Jeg har gennemvanket Jorden på Kryds og tværs." </p>
<p id="v8"><sup><small>8</small></sup>  HERREN spurgte da Satan: " Har du lagt Mærke til min Tjener Job? Der findes ingen som han på Jorden, så from og retsindig en Mand, som frygter Gud og viger fra det onde." </p>
<p id="v9"><sup><small>9</small></sup>  Men Satan svarede HERREN: "Mon det er for intet, Job frygter Gud? </p>
<p id="v10"><sup><small>10</small></sup>  Har du ikke omgærdet ham og hans Hus og alt, hvad han ejer, på alle Kanter? Hans Hænders Idræt har du velsignet, og hans Hjorde breder sig i Landet. </p>
<p id="v11"><sup><small>11</small></sup>  Men ræk engang din Hånd ud og rør ved alt, hvad han ejer! Sandelig, han vil forbande dig lige op i dit Ansigt!" </p>
<p id="v12"><sup><small>12</small></sup>  Da sagde HERREN til Satan: "Se, alt hvad han ejer, er i din Hånd; kun mod ham selv må du ikke udrække din Hånd!" Så gik Satan bort fra HERRENs Åsyn. </p>
<p id="v13"><sup><small>13</small></sup>  Da nu en Dag hans Sønner og Døtre spiste og drak i den ældste Broders Hus, </p>
<p id="v14"><sup><small>14</small></sup>  kom et Sendebud til Job og sagde: "Okserne gik for Ploven, og Aseninderne græssede i Nærheden; </p>
<p id="v15"><sup><small>15</small></sup>  så faldt Sabæerne over dem og tog dem; Karlene huggede de ned med Sværdet; jeg alene undslap for at melde dig det." </p>
<p id="v16"><sup><small>16</small></sup>  Medens han endnu talte, kom en anden og sagde: "Guds Ild faldt ned fra Himmelen og slog ned iblandt Småkvæget og Karlene og fortærede dem; jeg alene undslap for at melde dig det." </p>
<p id="v17"><sup><small>17</small></sup>  Medens han endnu talte, kom en tredje og sagde: "Kaldæerne kom i tre Flokke og kastede sig over Kamelerne og tog dem; Karlene huggede de ned med Sværdet; jeg alene undslap for at melde dig det." </p>
<p id="v18"><sup><small>18</small></sup>  Medens han endnu talte, kom en fjerde og sagde: "Dine Sønner og Døtre spiste og drak i deres ældste Broders Hus; </p>
<p id="v19"><sup><small>19</small></sup>  og se, da for der et stærkt Vejr hen over Ørkenen, og det tog i Husets fire Hjørner, så det styrtede ned over de unge Mænd, og de omkom; jeg alene undslap for at melde dig det." </p>
<p id="v20"><sup><small>20</small></sup>  Da stod Job op, sønderrev sin Kappe, skar sit Hovedhår af og kastede sig til Jorden, tilbad </p>
<p id="v21"><sup><small>21</small></sup>  og sagde: Nøgen kom jeg af Moders Skød, og nøgen vender jeg did tilbage. </p>
<p id="v22"><sup><small>22</small></sup>  I alt dette syndede Job ikke og tillagde ikke Gud noget vrangt. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/2">Jobs Bog - Kapitel 2</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 1:1 <i>Gud er en stor frygt</i>: <a href="/da/The_Urantia_Book/92#p1_5">UB 92:1.5</a>. </li>
  <li id="fn2"><a href="#cite2">↑</a> 1:1-3 <i>Job: god, rig og sund</i>: <a href="/da/The_Urantia_Book/148#p6_2">UB 148:6.2</a>. </li>
  <li id="fn3"><a href="#cite3">↑</a> 1:6 <i>Engle ikke »Guds sønner«</i>: <a href="/da/The_Urantia_Book/167#p7_2">UB 167:7.2</a>.  <i>Når Guds sønner mødes</i>: <a href="/da/The_Urantia_Book/45#p2_4">UB 45:2.4</a>.  <i>Da Guds sønner samledes</i>: <a href="/da/The_Urantia_Book/53#p8_2">UB 53:8.2</a>.  <i>Den dag, da Guds sønner kom</i>: <a href="/da/The_Urantia_Book/43#p4_8">UB 43:4.8</a>. </li>
  <li id="fn4"><a href="#cite4">↑</a> 1:6-12 <i>Satan</i>: <a href="/da/The_Urantia_Book/53#p1_4">UB 53:1.4</a>. </li>
  <li id="fn5"><a href="#cite5">↑</a> 1:1ss <i>Jobs Bog</i>: <a href="/da/The_Urantia_Book/148#p6_2">UB 148:6.2</a>.  <i>Jobs Bog</i>: <a href="/da/The_Urantia_Book/95#p1_10">UB 95:1.10</a>. </li>
</ol>
</div>
