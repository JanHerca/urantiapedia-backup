<!--
title: Jobs Bog - Kapitel 11
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Job/10">Jobs Bog - Kapitel 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Job/12">Jobs Bog - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så tog Na'amatiten Zofar til Orde og sagde: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Skal en Ordgyder ej have Svar, skal en Mundheld vel have Ret? </p>
<p id="v3"><sup><small>3</small></sup>  Skal Mænd vel tie til din Skvalder, skal du spotte og ikke få Skam? </p>
<p id="v4"><sup><small>4</small></sup>  Du siger: "Min Færd er lydeløs, og jeg er ren i hans Øjne!" </p>
<p id="v5"><sup><small>5</small></sup>  Men vilde dog Gud kun tale, oplade sine Læber imod dig, </p>
<p id="v6"><sup><small>6</small></sup>  kundgøre dig Visdommens Løndom, thi underfuld er den i Væsen; da vilde du vide, at Gud har glemt dig en Del af din Skyld! </p>
<p id="v7"><sup><small>7</small></sup>  Har du loddet Bunden i Gud og nået den Almægtiges Grænse? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Højere er den end Himlen hvad kan du? Dybere end Dødsriget - hvad ved du? </p>
<p id="v9"><sup><small>9</small></sup>  Den overgår Jorden i Vidde, er mere vidtstrakt end Havet. </p>
<p id="v10"><sup><small>10</small></sup>  Farer han frem og fængsler, stævner til Doms, hvem hindrer ham? </p>
<p id="v11"><sup><small>11</small></sup>  Han kender jo Løgnens Mænd, Uret ser han og agter derpå, </p>
<p id="v12"><sup><small>12</small></sup>  så tomhjernet Mand får Vid, og Vildæsel fødes til Menneske. </p>
<p id="v13"><sup><small>13</small></sup>  Hvis du får Skik på dit Hjerte og breder dine Hænder imod ham, </p>
<p id="v14"><sup><small>14</small></sup>  hvis Uret er fjern fra din Hånd, og Brøde ej bor i dit Telt, </p>
<p id="v15"><sup><small>15</small></sup>  ja, da kan du lydefri løfte dit Åsyn og uden at frygte stå fast, </p>
<p id="v16"><sup><small>16</small></sup>  ja, da skal du glemme din Kvide, mindes den kun som Vand, der flød bort; </p>
<p id="v17"><sup><small>17</small></sup>  dit Liv skal overstråle Middagssolen, Mørket vorde som lyse Morgen. </p>
<p id="v18"><sup><small>18</small></sup>  Tryg skal du være, fordi du har Håb; du ser dig om og går trygt til Hvile, </p>
<p id="v19"><sup><small>19</small></sup>  du ligger uden at skræmmes op. Til din Yndest vil mange bejle. </p>
<p id="v20"><sup><small>20</small></sup>  Men de gudløses Øjne vansmægter; ude er det med deres Tilflugt, deres Håb er blot at udånde Sjælen! </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 11:1-20 <i>Zophar, tredje ven</i>: <a href="/da/The_Urantia_Book/148#p6_8">UB 148:6.8</a>. </li>
  <li id="fn2"><a href="#cite2">↑</a> 11:7 <i>Del 1: Kan du finde Gud</i>: <a href="/da/The_Urantia_Book/96#p6_4">UB 96:6.4</a>. </li>
</ol>
</div>
