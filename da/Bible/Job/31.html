<!--
title: Jobs Bog - Kapitel 31
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/30">Jobs Bog - Kapitel 30</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/32">Jobs Bog - Kapitel 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeg sluttede en Pagt med mit Øje om ikke at se på en Jomfru; </p>
<p id="v2"><sup><small>2</small></sup>  hvad var ellers min Lod fra Gud hist oppe, den Arv, den Almægtige gav fra det høje? </p>
<p id="v3"><sup><small>3</small></sup>  Har ikke den lovløse Vanheld i Vente, Udådsmændene Modgang? </p>
<p id="v4"><sup><small>4</small></sup>  Ser han ej mine Veje og tæller alle mine Skridt? </p>
<p id="v5"><sup><small>5</small></sup>  Har jeg holdt til med Løgn, og hasted min Fod til Svig </p>
<p id="v6"><sup><small>6</small></sup>  på Rettens Vægtskål veje han mig, så Gud kan kende min Uskyld </p>
<p id="v7"><sup><small>7</small></sup>  er mit Skridt bøjet af fra Vejen, og har mit Hjerte fulgt mine Øjne, hang noget ved mine Hænder, </p>
<p id="v8"><sup><small>8</small></sup>  da gid jeg må så og en anden fortære, og hvad jeg planted, oprykkes med Rode! </p>
<p id="v9"><sup><small>9</small></sup>  Blev jeg en Dåre på Grund at en Kvinde, og har jeg luret ved Næstens Dør, </p>
<p id="v10"><sup><small>10</small></sup>  så dreje min Hustru Kværn for en anden, og andre bøje sig over hende! </p>
<p id="v11"><sup><small>11</small></sup>  Thi sligt var Skændselsdåd, Brøde, der drages for Retten, </p>
<p id="v12"><sup><small>12</small></sup>  ja, Ild, der æder til Afgrunden og sætter hele min Høst i Brand! </p>
<p id="v13"><sup><small>13</small></sup>  Har jeg ringeagtet min Træls og min Trælkvindes Ret, når de trættede med mig, </p>
<p id="v14"><sup><small>14</small></sup>  hvad skulde jeg da gøre, når Gud stod op, hvad skulde jeg svare, når han så efter? </p>
<p id="v15"><sup><small>15</small></sup>  Har ikke min Skaber skabt ham i Moders Skød, har en og samme ej dannet os begge i Moders Liv? </p>
<p id="v16"><sup><small>16</small></sup>  Har jeg afslået ringes Ønske, ladet Enkens Øjne vansmægte, </p>
<p id="v17"><sup><small>17</small></sup>  var jeg ene om at spise mit Brød, har den faderløse ej spist deraf </p>
<p id="v18"><sup><small>18</small></sup>  nej, fra Barnsben fostred jeg ham som en Fader, jeg ledede hende fra min Moders Skød. </p>
<p id="v19"><sup><small>19</small></sup>  Har jeg set en Stakkel blottet for Klæder, en fattig savne et Tæppe </p>
<p id="v20"><sup><small>20</small></sup>  visselig nej, hans Hofter velsigned mig, når han varmed sig i Uld af mine Lam. </p>
<p id="v21"><sup><small>21</small></sup>  Har jeg løftet min Bånd mod en faderløs, fordi jeg var vis på Medhold i Retten, </p>
<p id="v22"><sup><small>22</small></sup>  så falde min Skulder fra Nakken, så rykkes min Arm af Led! </p>
<p id="v23"><sup><small>23</small></sup>  Thi Guds Rædsel var kommet over mig, og når han rejste sig, magted jeg intet! </p>
<p id="v24"><sup><small>24</small></sup>  Har jeg slået min Lid til Guld, kaldt det rene Guld min Fortrøstning, </p>
<p id="v25"><sup><small>25</small></sup>  var det min Glæde, at Rigdommen voksed, og at min Hånd fik sanket så meget, </p>
<p id="v26"><sup><small>26</small></sup>  så jeg, hvorledes Sollyset stråled, eller den herligt skridende Måne, </p>
<p id="v27"><sup><small>27</small></sup>  og lod mit Hjerte sig dåre i Løn, så jeg hylded dem med Kys på min Hånd </p>
<p id="v28"><sup><small>28</small></sup>  også det var Brøde, der drages for Retten, thi da fornægted jeg Gud hist oppe. </p>
<p id="v29"><sup><small>29</small></sup>  Var min Avindsmands Fald min Glæd jubled jeg, når han ramtes af Vanheld </p>
<p id="v30"><sup><small>30</small></sup>  nej, jeg tillod ikke min Gane at synde, så jeg bandende kræved hans Sjæl. </p>
<p id="v31"><sup><small>31</small></sup>  Har min Husfælle ej måttet sige: "Hvem mættedes ej af Kød fra hans Bord" </p>
<p id="v32"><sup><small>32</small></sup>  nej, den fremmede lå ej ude om Natten, jeg åbned min Dør for Vandringsmænd. </p>
<p id="v33"><sup><small>33</small></sup>  Har jeg skjult mine Synder, som Mennesker gør, så jeg dulgte min Brøde i Brystet </p>
<p id="v34"><sup><small>34</small></sup>  af Frygt for den store Hob, af Angst for Stamfrænders Ringeagt, så jeg blev inden Døre i Stilhed! </p>
<p id="v35"><sup><small>35</small></sup>  Ak, var der dog en, der hørte på mig! Her er mit Bomærke - lad den Almægtige svare! Havde jeg blot min Modparts Indlæg! </p>
<p id="v36"><sup><small>36</small></sup>  Sandelig, tog jeg det på min Skulder, kransed mit Hoved dermed som en Krone, </p>
<p id="v37"><sup><small>37</small></sup>  svared ham for hvert eneste Skridt og mødte ham som en Fyrste. </p>
<p id="v38"><sup><small>38</small></sup>  Har min Mark måttet skrige over mig og alle Furerne græde, </p>
<p id="v39"><sup><small>39</small></sup>  har jeg tæret dens Kraft uden Vederlag, udslukt dens Ejeres Liv, </p>
<p id="v40"><sup><small>40</small></sup>  så gro der Tjørn for Hvede og Ukrudt i Stedet for Byg! Her ender Jobs Ord. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/30">Jobs Bog - Kapitel 30</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/32">Jobs Bog - Kapitel 32</a></td>
      </tr>
    </tbody>
  </table>
</figure>
