<!--
title: Jobs Bog - Kapitel 12
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Job/11">Jobs Bog - Kapitel 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Job/13">Jobs Bog - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så tog Job til Orde og svarede: </p>
<p id="v2"><sup><small>2</small></sup>  "Ja, sandelig, I er de rette, med eder dør Visdommen ud! </p>
<p id="v3"><sup><small>3</small></sup>  Også jeg har som I Forstand, står ikke tilbage for eder, hvo kender vel ikke sligt? </p>
<p id="v4"><sup><small>4</small></sup>  Til Latter for Venner er den, der råbte til Gud og fik Svar. den retfærdige er til Latter. </p>
<p id="v5"><sup><small>5</small></sup>  I Ulykke falder de fromme, den sorgløse spotter Faren, hans Fod står fast, mens Fristen varer. </p>
<p id="v6"><sup><small>6</small></sup>  I Fred er Voldsmænds Telte, og trygge er de, der vækker Guds Vrede, den, der fører Gud i sin Hånd. </p>
<p id="v7"><sup><small>7</small></sup>  Spørg dog Kvæget, det skal lære dig, Himlens Fugle, de skal oplyse dig, </p>
<p id="v8"><sup><small>8</small></sup>  se til Jorden, den skal lære dig lad Havets Fisk fortælle dig det! </p>
<p id="v9"><sup><small>9</small></sup>  Hvem blandt dem alle ved vel ikke, at HERRENs Hånd har skabt det; </p>
<p id="v10"><sup><small>10</small></sup>  han holder alt levendes Sjæl i sin Hånd, alt Menneskekødets Ånd! <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Prøver ej Øret Ord, og smager ej Ganen Maden? </p>
<p id="v12"><sup><small>12</small></sup>  Er Alderdom eet med Visdom, Dagenes Række med Indsigt? </p>
<p id="v13"><sup><small>13</small></sup>  Hos ham er der Visdom og Vælde, hos ham er der Råd og Indsigt. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Hvad han river ned, det bygges ej op, den, han lukker inde, kommer ej ud; </p>
<p id="v15"><sup><small>15</small></sup>  han dæmmer for Vandet, og Tørke kommer, han slipper det løs, og det omvælter Jorden. </p>
<p id="v16"><sup><small>16</small></sup>  Hos ham er der Kraft og Fasthed; den, der farer og fører vild, er hans Værk. </p>
<p id="v17"><sup><small>17</small></sup>  Rådsherrer fører han nøgne bort, og Dommere gør han til Tåber; </p>
<p id="v18"><sup><small>18</small></sup>  han løser, hvad Konger bandt, og binder dem Reb om Lænd; </p>
<p id="v19"><sup><small>19</small></sup>  Præster fører han nøgne bort og styrter ældgamle Slægter; </p>
<p id="v20"><sup><small>20</small></sup>  han røver de dygtige Mælet og tager de gamles Sans; </p>
<p id="v21"><sup><small>21</small></sup>  han udøser Hån over Fyrster og løser de stærkes Bælte; </p>
<p id="v22"><sup><small>22</small></sup>  han drager det skjulte frem af Mørket og bringer Mulmet for Lyset, </p>
<p id="v23"><sup><small>23</small></sup>  gør Folkene store og lægger dem øde, udvider Folkeslags Grænser og fører dem atter bort; </p>
<p id="v24"><sup><small>24</small></sup>  han tager Jordens Høvdingers Vid og lader dem rave i vejløst Øde; </p>
<p id="v25"><sup><small>25</small></sup>  de famler i Mørke uden Lys og raver omkring som drukne. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 12:10 <i>Vi lever, bevæger os og har vores væsen</i>: <a href="/da/The_Urantia_Book/105#p2_11">UB 105:2.11</a>.  <i>Vi lever, bevæger os, har vores væsen</i>: <a href="/da/The_Urantia_Book/117#p3_12">UB 117:3.12</a>. </li>
  <li id="fn2"><a href="#cite2">↑</a> 12:13 <i>Del 1: Forståelse er uendelig</i>: <a href="/da/The_Urantia_Book/2#p1_1">UB 2:1.1</a>. </li>
</ol>
</div>
