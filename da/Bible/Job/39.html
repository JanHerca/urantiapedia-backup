<!--
title: Jobs Bog - Kapitel 39
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/38">Jobs Bog - Kapitel 38</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/40">Jobs Bog - Kapitel 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kender du Tiden, da Stengeden føder, tager du Vare på Hindenes Veer, </p>
<p id="v2"><sup><small>2</small></sup>  tæller du mon deres Drægtigheds Måneder, kender du Tiden, de føder? </p>
<p id="v3"><sup><small>3</small></sup>  De lægger sig ned og føder og kaster Kuldet, </p>
<p id="v4"><sup><small>4</small></sup>  Ungerne trives, gror til i det frie, løber bort og kommer ej til dem igen. </p>
<p id="v5"><sup><small>5</small></sup>  Hvem slap Vildæslet løs, hvem løste mon Steppeæslets Reb, </p>
<p id="v6"><sup><small>6</small></sup>  som jeg gav Ørkenen til Hjem, den salte Steppe til Bolig? </p>
<p id="v7"><sup><small>7</small></sup>  Det ler ad Byens Larm og hører ej Driverens Skælden; </p>
<p id="v8"><sup><small>8</small></sup>  det ransager Bjerge, der har det sin Græsgang, det leder hvert Græsstrå op. </p>
<p id="v9"><sup><small>9</small></sup>  Er Vildoksen villig at trælle for dig, vil den stå ved din Krybbe om Natten? </p>
<p id="v10"><sup><small>10</small></sup>  Binder du Reb om dens Hals, pløjer den Furerne efter dig? </p>
<p id="v11"><sup><small>11</small></sup>  Stoler du på dens store Kræfter; overlader du den din Høst? </p>
<p id="v12"><sup><small>12</small></sup>  Tror du, den kommer tilbage og samler din Sæd på Loen? </p>
<p id="v13"><sup><small>13</small></sup>  Mon Strudsens Vinge er lam, eller mangler den Dækfjer og Dun, </p>
<p id="v14"><sup><small>14</small></sup>  siden den betror sine Æg til Jorden og lader dem varmes i Sandet, </p>
<p id="v15"><sup><small>15</small></sup>  tænker ej på, at en Fod kan knuse dem, Vildtet på Marken træde dem sønder? </p>
<p id="v16"><sup><small>16</small></sup>  Hård ved Ungerne er den, som var de ej dens; spildt er dens Møje, det ængster den ikke. </p>
<p id="v17"><sup><small>17</small></sup>  Thi Gud lod den glemme Visdom og gav den ej Del i Indsigt. </p>
<p id="v18"><sup><small>18</small></sup>  Når Skytterne kommer, farer den bort, den ler ad Hest og Rytter. </p>
<p id="v19"><sup><small>19</small></sup>  Giver du Hesten Styrke, klæder dens Hals med Manke </p>
<p id="v20"><sup><small>20</small></sup>  og lærer den Græshoppens Spring? Dens stolte Prusten indgyder Rædsel. </p>
<p id="v21"><sup><small>21</small></sup>  Den skraber muntert i Dalen, går Brynjen væligt i Møde; </p>
<p id="v22"><sup><small>22</small></sup>  den ler ad Rædselen, frygter ikke og viger ikke for Sværdet; </p>
<p id="v23"><sup><small>23</small></sup>  Koggeret klirrer over den, Spydet og Køllen blinker; </p>
<p id="v24"><sup><small>24</small></sup>  den sluger Vejen med gungrende Vildskab, den tøjler sig ikke, når Hornet lyder; </p>
<p id="v25"><sup><small>25</small></sup>  et Stød i Hornet, straks siger den: Huj! Den vejrer Kamp i det fjerne, Kampskrig og Førernes Råb. </p>
<p id="v26"><sup><small>26</small></sup>  Skyldes det Indsigt hos dig, at Falken svinger sig op og breder sin Vinge mod Sønden? </p>
<p id="v27"><sup><small>27</small></sup>  Skyldes det Bud fra dig, at Ørnen flyver højt og bygger sin højtsatte Rede? </p>
<p id="v28"><sup><small>28</small></sup>  Den bygger og bor på Klipper, på Klippens Tinde og Borg; </p>
<p id="v29"><sup><small>29</small></sup>  den spejder derfra efter Æde, viden om skuer dens Øjne. </p>
<p id="v30"><sup><small>30</small></sup>  Ungerne svælger i Blod; hvor Valen findes, der er den! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Job/38">Jobs Bog - Kapitel 38</a></td>
        <td><a href="/da/Bible/Job/Index">Indeks</a></td>
        <td><a href="/da/Bible/Job/40">Jobs Bog - Kapitel 40</a></td>
      </tr>
    </tbody>
  </table>
</figure>
