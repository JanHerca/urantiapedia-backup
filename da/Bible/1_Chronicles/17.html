<!--
title: Første Krønikebog - Kapitel 17
description: 
published: true
date: 2022-10-6T9:45:27Z
tags: bible, bible—1 chronicles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Chronicles/16">Første Krønikebog - Kapitel 16</a></td>
        <td><a href="/da/Bible/1_Chronicles/Index">Indeks</a></td>
        <td><a href="/da/Bible/1_Chronicles/18">Første Krønikebog - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Engang David sad i sit Hus, sagde han til Profeten Natan: "Se, jeg har et Cedertræshus at bo i, men HERRENs Pagts Ark har Plads i et Telt!" </p>
<p id="v2"><sup><small>2</small></sup>  Natan svarede David: "Gør alt, hvad din Hu står til, thi Gud er med dig!" </p>
<p id="v3"><sup><small>3</small></sup>  Men samme Nat kom Guds Ord til Natan således: </p>
<p id="v4"><sup><small>4</small></sup>  "Gå hen og sig til min Tjener David: Så siger HERREN: Ikke du skal bygge mig det Hus, jeg skal bo i! </p>
<p id="v5"><sup><small>5</small></sup>  Jeg har jo ikke haft noget Hus at bo i, siden den Dag jeg førte Israeliterne op, men vandrede med, boende i et Telt. </p>
<p id="v6"><sup><small>6</small></sup>  Har jeg, i al den Tid jeg vandrede om blandt alle Israeliterne, sagt til nogen af Israels Dommere, som jeg satte til at vogte mit Folk: Hvorfor bygger I mig ikke et Cedertræshus? </p>
<p id="v7"><sup><small>7</small></sup>  Sig derfor til min Tjener David: Så siger Hærskarers HERRE: Jeg tog dig fra Græsgangen, fra din Plads bag Småkvæget til at være Fyrste over mit Folk Israel, </p>
<p id="v8"><sup><small>8</small></sup>  og jeg var med dig, overalt hvor du færdedes, og udryddede alle dine Fjender foran dig; jeg vil skabe dig et Navn som de størstes på Jorden </p>
<p id="v9"><sup><small>9</small></sup>  og skaffe mit Folk Israel en Hjemstavn og plante det, så det kan blive boende på sit Sted uden mere at skulle forstyrres i sin Ro, og uden at Voldsmænd mere skal ødelægge det som tidligere, </p>
<p id="v10"><sup><small>10</small></sup>  dengang jeg satte Dommere over mit Folk Israel; og jeg vil underkue alle dine Fjender. Så kundgør jeg dig nu: Et Hus vil HERREN bygge dig! </p>
<p id="v11"><sup><small>11</small></sup>  Når dine Dage er omme og du vandrer til dine Fædre, vil jeg efter dig oprejse din Sæd, en af dine Sønner, og grundfæste hans Kongedømme. </p>
<p id="v12"><sup><small>12</small></sup>  Han skal bygge mig et Hus, og jeg vil grundfæste hans Trone evindelig. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Jeg vil være ham en Fader, og han skal være mig en Søn; og min Miskundhed vil jeg ikke tage fra ham, som jeg tog den fra din Forgænger; </p>
<p id="v14"><sup><small>14</small></sup>  jeg vil indsætte ham i mit Hus og mit Kongedømme til evig Tid, og hans Trone skal stå fast til evig Tid!" </p>
<p id="v15"><sup><small>15</small></sup>  Alle disse Ord og hele denne Åbenbaring meddelte Natan David. </p>
<p id="v16"><sup><small>16</small></sup>  Da gik Kong David ind og dvælede for HERRENs Åsyn og sagde: "Hvem er jeg, Gud HERRE, og hvad er mit Hus, at du har bragt mig så vidt? </p>
<p id="v17"><sup><small>17</small></sup>  Men det var dig ikke nok o Gud, du gav også din Tjeners Hus Forjættelser for fjerne Tider og lod mig skue kommende Slægter, Gud HERRE! </p>
<p id="v18"><sup><small>18</small></sup>  Hvad mere har David at sige dig? Du kender jo dog din Tjener, </p>
<p id="v19"><sup><small>19</small></sup>  HERRE! For din Tjeners Skyld, og fordi din Hu stod dertil, gjorde du alt dette store og kundgjorde alle disse store Ting, </p>
<p id="v20"><sup><small>20</small></sup>  HERRE! Ingen er som du, og der er ingen Gud uden dig, efter alt hvad vi har hørt med vore Ører. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Og hvor på Jorden findes et Folk som dit Folk Israel, et Folk, som Gud kom og udfriede og gjorde til sit Folk for at vinde sig et Navn og udføre store og frygtelige Gerninger ved at drive andre Folkeslag bort foran sit Folk, det, du udfriede fra Ægypten? <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Du har grundfæstet dit Folk Israel som dit, Folk til evig Tid, og du, HERRE, er blevet deres Gud. </p>
<p id="v23"><sup><small>23</small></sup>  Så lad da, HERRE, den Forjættelse, du udtalte om din Tjener og hans Hus, gælde til evig Tid og gør, som du sagde! </p>
<p id="v24"><sup><small>24</small></sup>  Da skal dit Navn stå fast og blive stort til evig Tid, så man siger: Hærskarers HERRE, Israels Gud, Gud over Israel! Og din Tjener Davids Hus skal stå fast for dit Åsyn. </p>
<p id="v25"><sup><small>25</small></sup>  Thi du, min Gud, har åbenbaret for din Tjener: Jeg vil bygge dig et Hus! Derfor har din Tjener dristet sig til at bede for dit Åsyn. </p>
<p id="v26"><sup><small>26</small></sup>  Derfor, HERRE, du er Gud, du har givet din Tjener denne Forjættelse, </p>
<p id="v27"><sup><small>27</small></sup>  så lad det behage dig at velsigne din Tjeners Hus, at det til evig Tid må stå fast for dit Åsyn. Thi du, HERRE, har velsignet det, og det bliver velsignet evindelig!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Chronicles/16">Første Krønikebog - Kapitel 16</a></td>
        <td><a href="/da/Bible/1_Chronicles/Index">Indeks</a></td>
        <td><a href="/da/Bible/1_Chronicles/18">Første Krønikebog - Kapitel 18</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 17:12 <i>Riget som et fremtidigt håb</i>: <a href="/da/The_Urantia_Book/170#p1_3">UB 170:1.3</a>. </li>
  <li id="fn2"><a href="#cite2">↑</a> 17:20 <i>Herren er én Gud</i>: <a href="/da/The_Urantia_Book/96#p5_5">UB 96:5.5</a>.  <i>Den ene Gud</i>: <a href="/da/The_Urantia_Book/45#p4_8">UB 45:4.8</a>.  <i>Den ene Gud</i>: <a href="/da/The_Urantia_Book/131#p10_2">UB 131:10.2</a>.  <i>Herren Gud er én</i>: <a href="/da/The_Urantia_Book/1#p7_6">UB 1:7.6</a>.  <i>Den ene Gud</i>: <a href="/da/The_Urantia_Book/92#p5_8">UB 92:5.8</a>.  <i>Der er ingen Gud ved siden af dig</i>: <a href="/da/The_Urantia_Book/1#p0_1">UB 1:0.1</a>.  <i>Den ene Gud</i>: <a href="/da/The_Urantia_Book/92#p6_6">UB 92:6.6</a>.  <i>Herren vor Gud er én Gud</i>: <a href="/da/The_Urantia_Book/10#p7_1">UB 10:7.1</a>.  <i>Gud er én</i>: <a href="/da/The_Urantia_Book/56#p4_4">UB 56:4.4</a>. </li>
  <li id="fn3"><a href="#cite3">↑</a> 17:21-22 <i>Det udvalgte folk</i>: <a href="/da/The_Urantia_Book/93#p5_1">UB 93:5.1</a>.  <i>Det udvalgte folk</i>: <a href="/da/The_Urantia_Book/121#p2_8">UB 121:2.8</a>.  <i>Det udvalgte folk</i>: <a href="/da/The_Urantia_Book/97#p4_2">UB 97:4.2</a>.  <i>Det udvalgte folk</i>: <a href="/da/The_Urantia_Book/96#p2_3">UB 96:2.3</a>.  <i>Guds udvalgte folk</i>: <a href="/da/The_Urantia_Book/96#p5_6">UB 96:5.6</a>.  <i>Det udvalgte folk</i>: <a href="/da/The_Urantia_Book/97#p10_1">UB 97:10.1</a>. </li>
</ol>
</div>
