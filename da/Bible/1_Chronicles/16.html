<!--
title: Første Krønikebog - Kapitel 16
description: 
published: true
date: 2022-10-6T9:45:27Z
tags: bible, bible—1 chronicles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Chronicles/15">Første Krønikebog - Kapitel 15</a></td>
        <td><a href="/da/Bible/1_Chronicles/Index">Indeks</a></td>
        <td><a href="/da/Bible/1_Chronicles/17">Første Krønikebog - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De førte så Guds Pagts Ark ind og stillede den midt i det Telt, David havde rejst den; og de ofrede Brændofre og Takofre for Guds Åsyn. </p>
<p id="v2"><sup><small>2</small></sup>  Og da David var færdig med Brændofrene og Takofrene, velsignede han Folket i HERRENs Navn </p>
<p id="v3"><sup><small>3</small></sup>  og uddelte til hver enkelt Israelit, både Mand og Kvinde, en Brødskive, et Stykke Kød og en Rosinkage. </p>
<p id="v4"><sup><small>4</small></sup>  Foran HERRENs Ark stillede han nogle af Leviterne til at gøre Tjeneste og til at takke, love og prise HERREN, Israels Gud; </p>
<p id="v5"><sup><small>5</small></sup>  Asaf var Leder, og næst efter ham kom Zekarja, så Uzziel, Sjemiramot, Jehiel, Mattitja, Eliab, Benaja, Obed-Edom og Je'iel med Harper og Citre, medens Asaf lod Cymblerne klinge, </p>
<p id="v6"><sup><small>6</small></sup>  og Præsterne Benaja og Jahaziel stadig blæste i Trompeterne foran Guds Pagts Ark. </p>
<p id="v7"><sup><small>7</small></sup>  Den Dag, ved den Lejlighed, overdrog David for første Gang Asaf og hans Brødre at lovsynge HERREN. </p>
<p id="v8"><sup><small>8</small></sup>  Pris HERREN, påkald hans Navn, gør hans Gerninger kendte blandt Folkeslag! </p>
<p id="v9"><sup><small>9</small></sup>  Syng og spil til hans Pris, tal om alle hans Undere, </p>
<p id="v10"><sup><small>10</small></sup>  ros jer af hans hellige Navn, eders Hjerte glæde sig, I, som søger HERREN, </p>
<p id="v11"><sup><small>11</small></sup>  spørg efter HERREN og hans Magt, søg bestandig hans Åsyn; </p>
<p id="v12"><sup><small>12</small></sup>  kom i Hu de Undere, han øved, hans Tegn og hans Munds Domme, </p>
<p id="v13"><sup><small>13</small></sup>  I, hans Tjener, Israels Sæd. hans udvalgte, Jakobs Sønner! </p>
<p id="v14"><sup><small>14</small></sup>  Han, HERREN, er vor Gud, hans Domme når ud over Jorden; </p>
<p id="v15"><sup><small>15</small></sup>  han ihukommer for evigt sin Pagt, i tusind Slægter sit Tilsagn, </p>
<p id="v16"><sup><small>16</small></sup>  Pagten. han slutted med Abraham, Eden, han tilsvor Isak: </p>
<p id="v17"><sup><small>17</small></sup>  han holdt dem i Hævd som Ret for Jakob, en evig Pagt for Israel, </p>
<p id="v18"><sup><small>18</small></sup>  idet han sagde: "Dig giver jeg Kana'ans Land som eders Arvelod." </p>
<p id="v19"><sup><small>19</small></sup>  Da de kun var en liden Hob, kun få og fremmede der, </p>
<p id="v20"><sup><small>20</small></sup>  og vandred fra Folk til Folk, fra et Rige til et andet, </p>
<p id="v21"><sup><small>21</small></sup>  tillod han ingen at volde dem Men, men tugted for deres Skyld Konger: </p>
<p id="v22"><sup><small>22</small></sup>  "Rør ikke mine Salvede, gør ikke mine Profeter ondt!" </p>
<p id="v23"><sup><small>23</small></sup>  Syng for HERREN, al Jorden, fortæl om hans Frelse Dag efter dag; </p>
<p id="v24"><sup><small>24</small></sup>  kundgør hans Ære blandt Folkene, hans Undere blandt alle Folkeslag! </p>
<p id="v25"><sup><small>25</small></sup>  Thi stor og højlovet er HERREN, forfærdelig over alle Guder; </p>
<p id="v26"><sup><small>26</small></sup>  thi alle Folkeslagenes Guder er Afguder, HERREN er Himlens Skaber. </p>
<p id="v27"><sup><small>27</small></sup>  For hans Åsyn er Højhed og Hæder, Pris og Fryd i hans Helligdom. </p>
<p id="v28"><sup><small>28</small></sup>  Giv HERREN, I Folkeslags Slægter, giv HERREN Ære og Pris, </p>
<p id="v29"><sup><small>29</small></sup>  giv HERREN hans Navns Ære, bring Gaver og kom for hans Åsyn, tilbed HERREN i helligt Skrud, </p>
<p id="v30"><sup><small>30</small></sup>  bæv for hans Åsyn, al Jorden! Han grundfæsted Jorden, den rokkes ikke. </p>
<p id="v31"><sup><small>31</small></sup>  Himlen glæde sig Jorden juble, det lyde blandt Folkene: "HERREN har vist, han er Konge!" <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Havet med dets Fylde bruse, Marken juble og alt, hvad den bærer. </p>
<p id="v33"><sup><small>33</small></sup>  Da fryder sig Skovens Træer for HERRENs Åsyn, thi han kommer, han kommer at dømme Jorden. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Lov HERREN, thi han er god, og hans Miskundhed varer evindelig! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v35"><sup><small>35</small></sup>  Og sig: "Frels os, vor Frelses Gud, saml os og fri os fra Folkene, at vi må love dit hellige Navn; med Stolthed synge din Pris!" <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Lovet være HERREN, Israels Gud, fra Evighed og til Evighed! Da sagde hele Folket: "Amen!" og: "Lov HERREN!" </p>
<p id="v37"><sup><small>37</small></sup>  Så lod han Asaf og hans Brødre blive der foran HERRENs Pagts Ark for altid at gøre Tjeneste foran Arken efter hver Dags Behov; </p>
<p id="v38"><sup><small>38</small></sup>  og Obed-Edom, Jedituns Søn, og Hosa med deres Brødre, i alt otte og tresindstyve, lod han blive som Dørvogtere. </p>
<p id="v39"><sup><small>39</small></sup>  Men Præsten Zadok og hans Brødre Præsterne lod han blive foran HERRENs Bolig på Oerhøjen i Gibeon </p>
<p id="v40"><sup><small>40</small></sup>  for daglig, både Aften og Morgen, at ofre HERREN Brændofre på Brændofferalteret ganske som det er foreskrevet i den Lov, HERREN havde pålagt Israel; </p>
<p id="v41"><sup><small>41</small></sup>  og sammen med dem Heman og Jedutun og de øvrige før nævnte udvalgte Mænd til at love HERREN med Ordene "thi hans Miskundhed varer evindelig!" </p>
<p id="v42"><sup><small>42</small></sup>  Og de havde hos sig Trompeter og Cymbler til dem, der spillede, og instrumenter til Guds Sange; men Jedutuns Sønner var Dørvogtere. </p>
<p id="v43"><sup><small>43</small></sup>  Derpå gik alt Folket hver til sit, og David vendte hjem for at velsigne sit Hus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Chronicles/15">Første Krønikebog - Kapitel 15</a></td>
        <td><a href="/da/Bible/1_Chronicles/Index">Indeks</a></td>
        <td><a href="/da/Bible/1_Chronicles/17">Første Krønikebog - Kapitel 17</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 16:31 <i>Herren hersker</i>: <a href="/da/The_Urantia_Book/131#p2_4">UB 131:2.4</a>. </li>
  <li id="fn2"><a href="#cite2">↑</a> 16:33 <i>Dommer over hele jorden</i>: <a href="/da/The_Urantia_Book/128#p1_10">UB 128:1.10</a>. </li>
  <li id="fn3"><a href="#cite3">↑</a> 16:34 <i>Sønnen er barmhjertighed</i>: <a href="/da/The_Urantia_Book/6#p3_5">UB 6:3.5</a>.  <i>Barmhjertighedstjeneste</i>: <a href="/da/The_Urantia_Book/6#p3_2">UB 6:3.2</a>.  <i>Tak for barmhjertighed</i>: <a href="/da/The_Urantia_Book/131#p2_4">UB 131:2.4</a>.  <i>Gud glæder sig over barmhjertighed</i>: <a href="/da/The_Urantia_Book/143#p1_6">UB 143:1.6</a>.  <i>Barmhjertighed</i>: <a href="/da/The_Urantia_Book/131#p10_6">UB 131:10.6</a>. </li>
  <li id="fn4"><a href="#cite4">↑</a> 16:34,41 <i>Albarmhjertig</i>: <a href="/da/The_Urantia_Book/142#p3_7">UB 142:3.7</a>.  <i>Hans barmhjertighed varer evigt</i>: <a href="/da/The_Urantia_Book/2#p4_1">UB 2:4.1</a>.  <i>Gud er barmhjertig</i>: <a href="/da/The_Urantia_Book/2#p5_7">UB 2:5.7</a>. </li>
  <li id="fn5"><a href="#cite5">↑</a> 16:35 <i>Frelsens Gud</i>: <a href="/da/The_Urantia_Book/2#p6_3">UB 2:6.3</a>. </li>
</ol>
</div>
