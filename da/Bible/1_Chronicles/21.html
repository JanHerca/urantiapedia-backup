<!--
title: Første Krønikebog - Kapitel 21
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/1_Chronicles/20">Første Krønikebog - Kapitel 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/1_Chronicles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/1_Chronicles/22">Første Krønikebog - Kapitel 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Satan trådte op mod Israel og æggede David til at holde Mandtal over Israel. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  David sagde da til Joab og Hærførerne: "Drag ud og tæl Israel fra Be'ersjeba til Dan og bring mig Efterretning, for at jeg kan få Tallet på dem at vide!" </p>
<p id="v3"><sup><small>3</small></sup>  Men Joab svarede: "Måtte HERREN forøge sit Folk hundredfold! Er de ikke, Herre Konge, min Herres Trælle alle sammen? Hvorfor vil min Herre det? Hvorfor skal det blive Israel til Skyld?" </p>
<p id="v4"><sup><small>4</small></sup>  Men Joab måtte bøje sig for Kongens Ord, og Joab begav sig derfor bort, drog hele Israel rundt og kom tilbage til Jerusalem. </p>
<p id="v5"><sup><small>5</small></sup>  Joab opgav derpå David Tallet, der var fundet ved Folketællingen, og hele Israel talte 1.100.000 kraftige Mænd, Juda 470.000. </p>
<p id="v6"><sup><small>6</small></sup>  Men Levi og Benjamin havde han ikke talt med, thi Kongens Ord var Joab en Gru. </p>
<p id="v7"><sup><small>7</small></sup>  Dette var ondt i Guds Øjne, og han slog Israel. </p>
<p id="v8"><sup><small>8</small></sup>  Da sagde David til Gud: "Jeg har syndet svarlig i, hvad jeg har gjort. Men tilgiv nu din Tjeners Brøde, thi jeg har handlet som en stor Dåre!" </p>
<p id="v9"><sup><small>9</small></sup>  Men HERREN talede således til Gad, Davids Seer: </p>
<p id="v10"><sup><small>10</small></sup>  "Gå hen og sig således til David: Så siger HERREN: Jeg forelægger dig tre Ting; vælg selv, hvilken jeg skal lade times dig!" </p>
<p id="v11"><sup><small>11</small></sup>  Gad kom da til David og sagde til ham: "Så siger HERREN: Vælg! </p>
<p id="v12"><sup><small>12</small></sup>  Vælger du tre Hungersnødsår, eller vil du i tre Måneder flygte for dine Fjender og dine Avindsmænds Sværd, eller skal der komme tre Dage med HERRENs Sværd og Pest i Landet, i hvilke HERRENs Engel spreder Ødelæggelse i hele Israels Område? Se nu til, hvad jeg skal svare ham, der har sendt mig!" </p>
<p id="v13"><sup><small>13</small></sup>  David svarede Gad: "Jeg er i såre stor Vånde - lad mig så falde i HERRENs Hånd, thi hans Barmhjertighed er såre stor; i Menneskehånd vil jeg ikke falde!" </p>
<p id="v14"><sup><small>14</small></sup>  Så sendte HERREN Pest over Israel, og af Israel døde 70.000 Mennesker. </p>
<p id="v15"><sup><small>15</small></sup>  Og Gud sendte en Engel til Jerusalem for at ødelægge det. Men lige som han skulde til at ødelægge Byen, så HERREN til og angrede det onde; og han sagde til Engelen, som var ved at ødelægge: "Nu er det nok, drag din Hånd tilbage!" HERRENs Engel stod da ved Jebusiten Ornans Tærskeplads. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Da David løftede sit Blik og så HERRENs Engel stå mellem Himmel og Jord med draget Sværd i Hånd, rettet mod Jerusalem, faldt han og de Ældste, der var klædt i Sæk, på deres Ansigt; </p>
<p id="v17"><sup><small>17</small></sup>  og David sagde til Gud: "Var det ikke mig, der sagde, at Folket skulde tælles? Det er mig, der har syndet, og såre ilde har jeg handlet; men Fårene der, hvad har de gjort? HERRE min Gud, lad din Hånd dog ramme mig og mit Fædrenehus, men lad Plagen ikke ramme dit Folk!" </p>
<p id="v18"><sup><small>18</small></sup>  Da sagde HERRENs Engel til Gad, at han skulde byde David gå op og rejse HERREN et Alter på Jebusiten Ornans Tærskeplads. </p>
<p id="v19"><sup><small>19</small></sup>  Og David gik derop, efter det Ord Gad havde talt i HERRENs Navn. </p>
<p id="v20"><sup><small>20</small></sup>  Da Ornan vendte sig om, så han Kongen og hans fire Sønner, der var hos ham, komme gående. Ornan var ved at tærske Hvede. </p>
<p id="v21"><sup><small>21</small></sup>  Og David nåede hen til Ornan, og da Ornan så op og fik Øje på David,forlodhanTærskepladsen og kastede sig på sit Ansigt til Jorden for ham. </p>
<p id="v22"><sup><small>22</small></sup>  Da sagde David til Oroan: "Overlad mig din Tærskeplads, for at jeg der kan bygge HERREN et Alter! For fuld betaling skal du overlade mig den, at Folkett må blive friet fra Plagen!" </p>
<p id="v23"><sup><small>23</small></sup>  Da sagde Ornan til David: "Min Herre Kongen tage den og gøre, hvad ham tykkes ret; se, jeg giver Okserne til Brændofre, Tærskeslæderne til Brændsel og Hveden til Afgrødeoffer; jeg giver det hele!" </p>
<p id="v24"><sup><small>24</small></sup>  - Men Kong David svarede Ornan: "Nej, jeg vil købe det for fuld Betaling, thi til HERREN vil jeg ikke tage, hvad dit er, eller bringe et Brændoffer, som intet koster mig!" </p>
<p id="v25"><sup><small>25</small></sup>  Så gav David Ornan Guld til en Vægt af 600 Sekel for Pladsen; </p>
<p id="v26"><sup><small>26</small></sup>  og David byggede HERREN et Alter der og ofrede Brændofre og Takofre; og da han råbte til HERREN, svarede HERREN ham ved at lade Ild falde ned fra Himmelen på Brændofferalteret, </p>
<p id="v27"><sup><small>27</small></sup>  Og på HERRENs Bud stak Engelen sit Sværd i Balgen igen. </p>
<p id="v28"><sup><small>28</small></sup>  På den Tid ofrede David på Jebusiten Ornans Tærskeplads, fordi han havde set, at HERREN havde svaret ham der; </p>
<p id="v29"><sup><small>29</small></sup>  men HERRENs Bolig, som Moses havde rejst i Ørkenen, og Brændofferalteret stod på den Tid på Offerhøjen i Gibeon. </p>
<p id="v30"><sup><small>30</small></sup>  Men David kunde ikke gå hen og søge Gud foran Alteret, thi han var rædselsslagen over HERRENs Engels Sværd. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 21:1 <i>Satan beder David om at tælle</i>: <a href="/da/The_Urantia_Book/142#p3_9">UB 142:3.9</a>. </li>
  <li id="fn2"><a href="#cite2">↑</a> 21:1,5 <i>Nummer personerne</i>: <a href="/da/The_Urantia_Book/122#p7_1">UB 122:7.1</a>. </li>
  <li id="fn3"><a href="#cite3">↑</a> 21:1-4 <i>Antal af mennesker</i>: <a href="/da/The_Urantia_Book/88#p1_6">UB 88:1.6</a>. </li>
  <li id="fn4"><a href="#cite4">↑</a> 21:15 <i>Gud siges at angre</i>: <a href="/da/The_Urantia_Book/4#p3_4">UB 4:3.4</a>.  <i>Gud siges at angre</i>: <a href="/da/The_Urantia_Book/2#p2_2">UB 2:2.2</a>. </li>
</ol>
</div>
