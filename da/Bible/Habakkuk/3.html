<!--
title: Habakkuks Bog - Kapitel 3
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Habakkuk/2">Habakkuks Bog - Kapitel 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Habakkuk/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  En Bøn af Profeten Hahakkuk. Al-sjigjonot. </p>
<p id="v2"><sup><small>2</small></sup>  HERRE, jeg har hørt dit Ry, jeg har skuet din Gerning, HERRE. </p>
<p id="v3"><sup><small>3</small></sup>  Gud drager frem fra Teman, den Hellige fra Parans Bjerge. - Sela. </p>
<p id="v4"><sup><small>4</small></sup>  Under ham er Glans som Ild, fra hans Side udgår Stråler; der er hans Vælde i Skjul. </p>
<p id="v5"><sup><small>5</small></sup>  Foran ham vandrer Pest, og efter ham følger Sot. </p>
<p id="v6"><sup><small>6</small></sup>  Hans Fjed får Jorden til at skælve, hans Blik får Folk til at bæve. De ældgamle Bjerge brister, de evige Høje synker, ad evige Stier går han. </p>
<p id="v7"><sup><small>7</small></sup>  Kusjans Telte bæver, Telttæpperne i Midjans Land. </p>
<p id="v8"><sup><small>8</small></sup>  Er HERREN da vred på Strømmene, gælder din Vrede Strømmene, gælder din Harme Havet, siden du farer frem på dine Heste og dine Vogne drøner. </p>
<p id="v9"><sup><small>9</small></sup>  Din Bue kom blottet til Syne, din Buestreng mætter du med Pile. - Sela. </p>
<p id="v10"><sup><small>10</small></sup>  Bjergene ser dig og skælver. Skyerne nedsender Regnskyl, og Afgrunden løfter sin Røst. </p>
<p id="v11"><sup><small>11</small></sup>  Solen glemmer at stå op, Månen bliver i sit Bo; de flygter for Skinnet af dine Pile, for Glansen af dit lynende Spyd. </p>
<p id="v12"><sup><small>12</small></sup>  I Harme skrider du hen over Jorden, du nedtramper Folk i Vrede. </p>
<p id="v13"><sup><small>13</small></sup>  Du drager ud til Frelse for dit Folk, ud for at frelse din Salvede. Du knuser den gudløses Hustag, blotter Grunden til Klippen. - Sela. </p>
<p id="v14"><sup><small>14</small></sup>  Med dit Spyd gennemborer du hans Hoved, bans Høvdinger splittes. </p>
<p id="v15"><sup><small>15</small></sup>  Du tramper hans Heste i Havet, i de mange Vandes Dynd. </p>
<p id="v16"><sup><small>16</small></sup>  Jeg hørte det; da bæved min Krop, ved Braget skjalv mine Læber; Edder for i mine Ben, og under mig vakled mine Skridt. </p>
<p id="v17"><sup><small>17</small></sup>  Thi Figentræet blomstrer ikke, Vinstokken giver intet, Olietræets Afgrøde svigter, Markerne giver ej Føde. Fårene svandt af Folden, i Staldene findes ej Okser. </p>
<p id="v18"><sup><small>18</small></sup>  Men jeg vil frydes i HERREN, juble i min Frelses Gud. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Den Herre HERREN er min Styrke, han gør mine Fødder som Hindens og lader mig gå på mine Høje. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:18 <i>Frelsens Gud</i>: <a href="/da/The_Urantia_Book/2#p6_3">UB 2:6.3</a>.  <i>Frelsens glæde</i>: <a href="/da/The_Urantia_Book/190#p5_4">UB 190:5.4</a>. </li>
</ol>
</div>
