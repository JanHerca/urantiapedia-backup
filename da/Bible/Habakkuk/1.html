<!--
title: Habakkuks Bog - Kapitel 1
description: 
published: true
date: 2022-10-6T9:45:27Z
tags: bible, bible—habakkuk
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Habakkuk/Index">Indeks</a></td>
        <td><a href="/da/Bible/Habakkuk/2">Habakkuks Bog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Det Udsagn, Profeten Habakkuk skuede. </p>
<p id="v2"><sup><small>2</small></sup>  Hvor længe skal jeg klage, HERRE, uden du hører, skrige til dig over Vold, uden du frelser? </p>
<p id="v3"><sup><small>3</small></sup>  Hvi lader du mig skue Uret, være Vidne til Kvide? Ødelæggelse og Vold har jeg for Øje, der opstod Kiv, og Strid kom op. </p>
<p id="v4"><sup><small>4</small></sup>  Derfor ligger Loven lammet, og Ret kommer aldrig frem. Thi når gudløse trænger retfærdige, fremkommer krøget Ret. </p>
<p id="v5"><sup><small>5</small></sup>  Se eder om blandt Folkene til Skræk og Rædsel for eder! Thi en Gerning gør han i eders Dage, som I ej vilde tro, om det fortaltes. </p>
<p id="v6"><sup><small>6</small></sup>  Thi se, han vækker Kaldæerne, det grumme og raske Folk, som drager viden om Lande for at indtage andres Bo. </p>
<p id="v7"><sup><small>7</small></sup>  Forfærdeligt, frygteligt er det, Ødelæggelse udgår derfra. </p>
<p id="v8"><sup><small>8</small></sup>  Dets Heste er rappere end Pantere, mer viltre end Ulve ved Kvæld; dets Rytterheste kommer i Spring, flyvende langvejs fra. </p>
<p id="v9"><sup><small>9</small></sup>  er de alle på Vej efter Vold. De higede stadig mod Øst og samlede Fanger som Sand. </p>
<p id="v10"><sup><small>10</small></sup>  Med Kongerne drev det Spot, Fyrsterne lo det kun ad. Det lo ad hver en Fæstning, opdynged en Vold og tog den. </p>
<p id="v11"><sup><small>11</small></sup>  Så suste det videre som Stormen og gjorde sin Kraft til sin Gud. </p>
<p id="v12"><sup><small>12</small></sup>  Er du ikke fra fordum HERREN, min hellige Gud? - Vi skal ej dø - HERRE, har du sat ham til Dommer, givet ham Fuldmagt til Straf? </p>
<p id="v13"><sup><small>13</small></sup>  Dit rene Blik afskyr ondt, du tåler ej Synet af Kvide; hvi ser du da tavs på Ransmænd, at gudløs sluger sin Overmand i Retfærd? </p>
<p id="v14"><sup><small>14</small></sup>  Med Mennesker gør du som med Havets Fisk, som med Kryb, der er uden Hersker: </p>
<p id="v15"><sup><small>15</small></sup>  Han fisker dem alle med Krog, slæber dem bort i sit Vod og samler dem i sit Garn; derfor er han jublende glad; </p>
<p id="v16"><sup><small>16</small></sup>  han ofrer derfor til sit Vod, tænder Offerild for sit Garn. </p>
<p id="v17"><sup><small>17</small></sup>  Skal han altid tømme sit Vod og slå Folk ihjel uden Skånsel? </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Habakkuk/Index">Indeks</a></td>
        <td><a href="/da/Bible/Habakkuk/2">Habakkuks Bog - Kapitel 2</a></td>
      </tr>
    </tbody>
  </table>
</figure>
