<!--
title: Nehemias' Bog - Kapitel 4
description: 
published: true
date: 2022-10-6T9:45:27Z
tags: bible, bible—nehemiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Nehemiah/3">Nehemias' Bog - Kapitel 3</a></td>
        <td><a href="/da/Bible/Nehemiah/Index">Indeks</a></td>
        <td><a href="/da/Bible/Nehemiah/5">Nehemias' Bog - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men da Sanballat hørte, at vi byggede på Muren, blev han vred og harmfuld; og han spottede Jøderne </p>
<p id="v2"><sup><small>2</small></sup>  og sagde i Påhør af sine Brødre og Samarias Krigsfolk: "Hvad er det, disse usle Jøder har for? Vilo de overlade Gud det? Vil de ofre? Kan de gøre det færdigt endnu i Dag? Kan de kalde Stenene i disse Grusdynger til Live, når de er forbrændt?" </p>
<p id="v3"><sup><small>3</small></sup>  Og Ammoniten Tobija, der stod ved siden af ham, sagde: "Lad dem bygge, så meget de vil; en Ræv kan rive deres Stenmur ned, blot den springer derop!" </p>
<p id="v4"><sup><small>4</small></sup>  Hør, vor Gud, hvorledes vi er blevet hånet! Lad deres Spot falde tilbage på deres eget Hoved, og lad dem blive hånet som Fanger i et Fremmed Land! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Skjul ikke deres Brøde og lad ikke deres Synd blive udslettet for dit Åsyn, thi med deres Ord krænkede de dem, der byggede! </p>
<p id="v6"><sup><small>6</small></sup>  Men vi byggede på Muren, og hele Muren blev bygget færdig i halv Højde, og Folket arbejdede med god Vilje. </p>
<p id="v7"><sup><small>7</small></sup>  Da nu Sanballat og Tobija og Araberne, Ammoniterne og Asdoditerne børte, at det skred fremad med Istandsættelsen af Jerusalems Mure, og at Hullerne i Muren begyndte at lukkes, blev de meget vrede, </p>
<p id="v8"><sup><small>8</small></sup>  og de sammensvor sig alle om at drage hen og angribe Jerusalem og fremkalde Forvirring der. </p>
<p id="v9"><sup><small>9</small></sup>  Da bad vi til vor Gud og satte Vagt både Dag og Naf for at værne os imod dem. </p>
<p id="v10"><sup><small>10</small></sup>  Men Jøderne sagde: Lastdragernes Kræfter svigter, og Grusdyngerne er for store; vi kan ikke bygge på Muren! </p>
<p id="v11"><sup><small>11</small></sup>  Og vore Fjender sagde: De må ikke mærke noget, før vi står midt iblandt dem og hugger dem ned og således får Arbejdet til at gå i Stå! </p>
<p id="v12"><sup><small>12</small></sup>  Da nu de Jøder, der boede dem nærmest, Gang på Gang kom og lod os vide, at de rykkede op imod os fra alle Steder, hvor de boede, </p>
<p id="v13"><sup><small>13</small></sup>  og da Folkene kun turde stille sig op på Steder, der lå lavere end Pladsen bag Muren, i Kælderrum, så opstillede jeg Folket Slægt for Slægt, væbnet med Sværd, Spyd og Buer; </p>
<p id="v14"><sup><small>14</small></sup>  og da jeg så det, trådte jeg frem og sagde til Stormændene og Forstanderne og det øvrige Folk: Frygt ikke for dem! Kom den store, frygtelige Gud i Hu og kæmp for eders Brødre, Sønner og Døtre, eders Hustruer og Huse! </p>
<p id="v15"><sup><small>15</small></sup>  Men da vore Fjender hørte, at vi havde fået det at vide, og at Gud gjorde deres Råd til intet, vendte vi alle tilbage til Muren, hver til sit Arbejde. </p>
<p id="v16"><sup><small>16</small></sup>  Men fra den Tid af arbejdede kun den ene Halvdel af mine Folk, medens den anden Halvdel stod væbnet med Spyd, Skjolde, Buer og Brynjer; og Øversterne stod bag ved alle de Jøder, </p>
<p id="v17"><sup><small>17</small></sup>  der byggede på Muren. Også Lastdragerne var væbnet; med den ene Hånd arbejdede de, og med den anden.holdt de Spydet; </p>
<p id="v18"><sup><small>18</small></sup>  og de, der byggede, havde under Arbejdet hver sit Sværd bundet til Lænden. </p>
<p id="v19"><sup><small>19</small></sup>  og jeg sagde til de store og Forstanderne og det øvrige Folk: "Arbejdet er stort og omfattende, og vi er spredt på Muren langt fra hverandre; </p>
<p id="v20"><sup><small>20</small></sup>  hvor l nu hører Hornet gjalde, skal l samles om os; vor Gud vil stride for os! </p>
<p id="v21"><sup><small>21</small></sup>  Således udførte vi Arbejdet, idet Halvdelen af os holdt Spydene rede fra Morgengry til Stjernernes Opgang. </p>
<p id="v22"><sup><small>22</small></sup>  Samtidig sagde jeg også til Folket: Enhver skal sammen med sin Dreng overnatte i Jerusalem, for at vi kan have dem til Vagt om Natten og til Arbejde om Dagen!" </p>
<p id="v23"><sup><small>23</small></sup>  Og hverken jeg eller mine Brødre eller mine Folk eller Vagten, der fulgte mig, afførte os vore Klæder, og enhver, der blev sendt efter Vand, havde Spydet med. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Nehemiah/3">Nehemias' Bog - Kapitel 3</a></td>
        <td><a href="/da/Bible/Nehemiah/Index">Indeks</a></td>
        <td><a href="/da/Bible/Nehemiah/5">Nehemias' Bog - Kapitel 5</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:4 <i>Gud sagde, at han skulle være vred</i>: <a href="/da/The_Urantia_Book/4#p3_2">UB 4:3.2</a>. </li>
</ol>
</div>
