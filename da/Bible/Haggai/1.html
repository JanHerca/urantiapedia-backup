<!--
title: Haggajs Bog - Kapitel 1
description: 
published: true
date: 2023-11-8T20:15:14Z
tags: bible, bible—haggai
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/da/Bible/Haggai/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Haggai/2">
          <span class="pr-2">Haggajs Bog - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I Kong Dariun's andet Regeringsår på den første Dag i den sjette Måned kom HERRENs Ord ved Profeten Haggaj således: Sig til Judas Statholder Zerubbabel, Sjealtiels Søn, og til Ypperstepræsten Josua, Jozadaks Søn: </p>
<p id="v2"><sup><small>2</small></sup>  Så siger Hærskarers HERRE: Dette Folk siger: "Endnu er det ikke Tid at bygge HERRENs Hus." <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Og HERRENs Ord kom ved Profeten Haggaj således: </p>
<p id="v4"><sup><small>4</small></sup>  Er det da Tid for eder at bo i Huse med træklædte Vægge, når dette Hus ligger øde? </p>
<p id="v5"><sup><small>5</small></sup>  Derfor, så siger Hærskarers HERRE: Læg Mærke til, hvorledes det går eder! </p>
<p id="v6"><sup><small>6</small></sup>  I sår meget, men bringer lidet i Hus; I spiser, men mættes ikke; I drikker, men får ikke Tørsten slukket; I klæder eder på, men bliver ikke varme; og Daglejerens Løn går i en hullet Pung. </p>
<p id="v7"><sup><small>7</small></sup>  Så siger Hærskarers HERRE: Læg Mærke til, hvorledes det går eder! </p>
<p id="v8"><sup><small>8</small></sup>  Gå op i Bjergene, hent Tømmer og byg Templet, så jeg kan have Glæde deraf og blive æret, siger HERREN. </p>
<p id="v9"><sup><small>9</small></sup>  I venter rig Høst, men det bliver kun til lidt; og når I bringer det i Hus, blæser jeg derpå. Hvorfor? lyder det fra Hærskarers HERRE. Fordi mit Hus ligger øde, medens enhver af eder har travlt med sit eget Hus. </p>
<p id="v10"><sup><small>10</small></sup>  Derfor holder Himmelen sin Dug og Jorden sin Afgrøde tilbage; </p>
<p id="v11"><sup><small>11</small></sup>  og jeg har kaldt Tørke hid over Land og Bjerge, over Korn, Most og Olie, over alt, hvad Jorden frembringer, over Folk og Fæ, over alt, hvad Hænder virker. </p>
<p id="v12"><sup><small>12</small></sup>  Og Zerubbabel, Sjaltiels Søn, og Ypperstepræsten Josua, Jozadaks Søn, og hele Resten af Folket adlød HERREN deres Guds Røst og Profeten Haggajs Ord, eftersom HERREN havde sendt ham til dem, og Folket frygtede HERREN. </p>
<p id="v13"><sup><small>13</small></sup>  Da sagde Haggaj, HERRENs Sendebud, i HERRENs Ærinde til Folket: Jeg er med eder, lyder det fra HERREN. </p>
<p id="v14"><sup><small>14</small></sup>  Og HERREN vakte Ånden i Judas Statholder Zerubbabel, Sjaltiels Søn, og i Ypperstepræsten Josua, Jozadaks Søn, og i hele Resten at Folkef, så de kom og tog fat på Arbejdet med deres Guds, Hærskarers HERREs, Hus </p>
<p id="v15"><sup><small>15</small></sup>  på den fire og tyvende Dag i den sjette Måned i Kong Darius's andet Regeringsår. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/da/Bible/Haggai/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Haggai/2">
          <span class="pr-2">Haggajs Bog - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 1:2 <i>Ikke længere Hærskarers Herre</i>: <a href="/da/The_Urantia_Book/194#p3_11">UB 194:3.11</a>. </li>
</ol>
</div>
