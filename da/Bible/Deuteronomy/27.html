<!--
title: Femte Mosebog - Kapitel 27
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Deuteronomy/26">Femte Mosebog - Kapitel 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Deuteronomy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Deuteronomy/28">Femte Mosebog - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå bød Moses og IsraeLs Ældste Folket: "Hold alle de Bud, jeg i Dag pålægger eder! </p>
<p id="v2"><sup><small>2</small></sup>  Og den Dag I går over Jordan ind i det Land, HERREN din Gud vil give dig, skal du oprejse dig nogle store Sten og kalke dem over, </p>
<p id="v3"><sup><small>3</small></sup>  og på dem skal du skrive alle denne Lovs Ord, så snart du er kommet over, for at du kan drage ind i det Land, HERREN din Gud vil give dig, et Land, der flyder med Mælk og Honning, som HERREN, dine Fædres Gud, lovede dig. </p>
<p id="v4"><sup><small>4</small></sup>  Og når I er kommet over Jordan, skal I oprejse disse Sten, om hvilke jeg i Dag giver eder Pålæg, på Ebals Bjerg og kalke dem over. </p>
<p id="v5"><sup><small>5</small></sup>  Og der skal du bygge HERREN din Gud et Alter, et Alter af Sten, som du ikke har svunget Jern over; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  af utilhugne Sten skal du bygge HERREN din Guds Alter, og på det skal du ofre Brændofre til HERREN din Gud, </p>
<p id="v7"><sup><small>7</small></sup>  og du skal ofre Takofre og holde Måltid der og være glad for HERREN din Guds Åsyn. </p>
<p id="v8"><sup><small>8</small></sup>  Og på Stenene skal du skrive alle denne Lovs Ord tydeligt og klart!" </p>
<p id="v9"><sup><small>9</small></sup>  Derpå talte Moses og Levitpræsterne til hele Israel og sagde: "Hør efter i Stilhed, Israel! I Dag er du blevet HERREN din Guds Folk! </p>
<p id="v10"><sup><small>10</small></sup>  Så lyt da til HERREN din Guds Røst og hold hans Bud og Anordninger, som jeg i Dag pålægger dig!" </p>
<p id="v11"><sup><small>11</small></sup>  Og Moses bød på denne Da: Folket: </p>
<p id="v12"><sup><small>12</small></sup>  "Når I er kommet over Jordan, skal den ene Del af eder tage Plads på Garizims Bjerg for at velsigne Folket, nemlig Simeon, Levi, Juda, Issakar, Josef og Benjamin; </p>
<p id="v13"><sup><small>13</small></sup>  og den anden skal tage Plads på Ebals Bjerg for at forbande, nemlig Ruben, Gad, Aser, Zebulon, Dan og Naftali." </p>
<p id="v14"><sup><small>14</small></sup>  Og Leviterne skal tage til Orde og med høj Røst sige til alle Israels Mænd: </p>
<p id="v15"><sup><small>15</small></sup>  "Forbandet være den, som laver et udskåret eller støbt Billede, HERREN en Vederstyggelighed, Værk af en Håndværkers Hænder, og stiller det op i Løndom!" Og hele Folket skal svare: "Amen!" </p>
<p id="v16"><sup><small>16</small></sup>  "Forbandet enhver, som ringeagter sin Fader eller Moder!" Og hele Folket skal svare: "Amen!" </p>
<p id="v17"><sup><small>17</small></sup>  "Forbandet enhver, som flytter sin Næstes Skel!" Og hele Folket skal svare: "Amen!" <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  "Forbandet enhver, som fører den blinde på Vildspor!" Og hele Folket skal svare: "Amen!" </p>
<p id="v19"><sup><small>19</small></sup>  "Forbandet enhver, som bøjer Retten for den fremmede, den faderløse og Enken!" Og hele Folket skal svare: "Amen!" </p>
<p id="v20"><sup><small>20</small></sup>  "Forbandet enhver, som har Samleje med sin Faders Hustru; thi han har løftet sin Faders Tæppe!" Og hele Folket skal svare: "Amen!" </p>
<p id="v21"><sup><small>21</small></sup>  "Forbandet enhver, som har Omgang med noget Slags Kvæg!" Og hele Folket skal svare: "Amen!" </p>
<p id="v22"><sup><small>22</small></sup>  "Forbandet enhver, som har Samleje med sin Søster, sin Faders eller Moders Datter!" Og hele Folket skal svare: "Amen!" </p>
<p id="v23"><sup><small>23</small></sup>  "Forbandet enhver, som har Samleje med sin Hustrus Moder!" Og hele Folket skal svare: "Amen!" </p>
<p id="v24"><sup><small>24</small></sup>  "Forbandet enhver, som snigmyrder sin Næste!" Og hele Folket skal svare: "Amen!" </p>
<p id="v25"><sup><small>25</small></sup>  "Forbandet enhver, som lader sig købe til at myrde en uskyldig!" Og hele Folket skal svare: "Amen!" </p>
<p id="v26"><sup><small>26</small></sup>  "Forbandet enhver, som ikke holder denne Lovs Ord i Hævd og handler efter dem!" Og hele Folket skal svare: "Amen!" </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 27:5-6 <i>Alter af uhuggede sten</i>: <a href="/da/The_Urantia_Book/92#p2_2">UB 92:2.2</a>. </li>
  <li id="fn2"><a href="#cite2">↑</a> 27:17 <i>Forbandelse, hvis landmærke ødelægges</i>: <a href="/da/The_Urantia_Book/69#p9_13">UB 69:9.13</a>. </li>
</ol>
</div>
