<!--
title: Femte Mosebog - Kapitel 19
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Deuteronomy/18">Femte Mosebog - Kapitel 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Deuteronomy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Deuteronomy/20">Femte Mosebog - Kapitel 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Når HERREN din Gud får udryddet de Folk, hvis Land HERREN din Gud vil give dig, og du får dem drevet bort og har bosat dig i deres Byer og Huse, </p>
<p id="v2"><sup><small>2</small></sup>  da skal du udtage dig tre Byer midt i dit Land, som HERREN din Gud giver dig i Eje. </p>
<p id="v3"><sup><small>3</small></sup>  Du skal sætte Vejen til dem i Stand og dele dit Landområde, som HERREN din Gud tildeler dig, i tre Dele, for at enhver Manddraber kan ty derhen. </p>
<p id="v4"><sup><small>4</small></sup>  Men om de Manddrabere, der har Ret til at ty derhen for at redde Livet, gælder følgende: Når nogen af Vanvare slår sin Næste ihjel, uden at han i Forvejen har båret Nag til ham, </p>
<p id="v5"><sup><small>5</small></sup>  når således en går med sin Næste ud i Skoven for at fælde Træer, og hans Hånd svinger Øksen for at fælde et Træ, og Jernet farer ud af Skaftet og rammer hans Næste, så han dør, da må han ty til en af disse Byer og redde Livet, </p>
<p id="v6"><sup><small>6</small></sup>  for at ikke Blodhævneren i Ophidselse skal sætte efter Manddraberen og, fordi Vejen er for lang, indhente ham og slå ham ihjel, skønt han ikke havde fortjent Døden, eftersom. han ikke i Forvejen havde båret Nag til ham. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Derfor giver jeg dig dette Bud: Tre Byer skal du udtage dig! </p>
<p id="v8"><sup><small>8</small></sup>  Og dersom HERREN din Gud udvider dine Landemærker, som han tilsvor dine Fædre, og giver dig hele det Land, han lovede at give dine Fædre, </p>
<p id="v9"><sup><small>9</small></sup>  fordi du omhyggeligt overholder alle disse Bud, som jeg i Dag pålægger dig, idet du elsker HERREN din Gud og vandrer på hans Veje alle Dage, så skal du føje endnu tre Byer til disse tre, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  for at der ikke skal udgydes uskyldigt Blod i dit Land, som HERREN din Gud giver dig i Eje, så du pådrager dig Blodskyld. </p>
<p id="v11"><sup><small>11</small></sup>  Men når en Mand, som bærer Nag til sin Næste, lægger sig på Lur efter ham, overfalder ham og slår ham ihjel, og han så flygter til en af disse Byer, </p>
<p id="v12"><sup><small>12</small></sup>  skal hans Bys Ældste sende Bud og lade ham hente hjem derfra og overgive ham i Blodhævnerens Hånd, og han skal lade sit Liv. </p>
<p id="v13"><sup><small>13</small></sup>  Skån ham ikke, men rens Israel for den uskyldiges Blod, at det må gå dig vel. </p>
<p id="v14"><sup><small>14</small></sup>  Du må ikke flytte din Næstes Markskel, som tidligere Slægter har sat, ved den Arvelod, du får tildelt i det Land, HERREN din Gud vil give dig i Eje. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  En enkelt kan ikke optræde som Vidne mod en Mand, når det angår Misgerning eller Synd, hvad Synd det end er, han begår; kun på to eller tre Vidners Udsagn kan en Sag afgøres. </p>
<p id="v16"><sup><small>16</small></sup>  Når et ondsindet Vidne optræder mod nogen og beskylder ham for Lovbrud, </p>
<p id="v17"><sup><small>17</small></sup>  skal begge de stridende fremstille sig for HERRENs Åsyn, for de Præster og Dommere, der er til den Tid, </p>
<p id="v18"><sup><small>18</small></sup>  og Dommerne skal undersøge Sagen grundigt, og hvis det viser sig, at Vidnet er et falsk Vidne, der har aflagt falsk Vidnesbyrd mod sin Broder, </p>
<p id="v19"><sup><small>19</small></sup>  så skal I gøre med ham, som han havde til Hensigt at gøre med sin Broder; du skal udrydde det onde af din Midte. </p>
<p id="v20"><sup><small>20</small></sup>  Når da de andre hører det, vil de gribes af Frygt og ikke mere øve en sådan Udåd i din Midte. </p>
<p id="v21"><sup><small>21</small></sup>  Du må ikke vise Skånsel: Liv for Liv, Øje for Øje, Tand for Tand, Hånd for Hånd, Fod for Fod! <sup id="cite3"><a href="#fn3">[3]</a></sup></p>
<h2>Referencer</h2>
<div>
<ol>
  <li id="fn1"><a href="#cite1">↑</a> 19:9 <i>Elsk Gud fuldt ud</i>: <a href="/da/The_Urantia_Book/131#p2_2">UB 131:2.2</a>.  <i>Elsk Herren højt</i>: <a href="/da/The_Urantia_Book/131#p2_13">UB 131:2.13</a>.  <i>Elsk Gud af hele dit hjerte</i>: <a href="/da/The_Urantia_Book/163#p4_8">UB 163:4.8</a>.  <i>Det største bud</i>: <a href="/da/The_Urantia_Book/174#p4_2">UB 174:4.2</a>.  <i>Elsk Gud af hele sind og hjerte</i>: <a href="/da/The_Urantia_Book/131#p10_2">UB 131:10.2</a>.  <i>Ved at elske Gud</i>: <a href="/da/The_Urantia_Book/110#p3_8">UB 110:3.8</a>. </li>
  <li id="fn2"><a href="#cite2">↑</a> 19:14 <i>Respekt for landemærker</i>: <a href="/da/The_Urantia_Book/69#p9_13">UB 69:9.13</a>. </li>
  <li id="fn3"><a href="#cite3">↑</a> 19:21 <i>Øje for øje, tand for tand</i>: <a href="/da/The_Urantia_Book/140#p6_9">UB 140:6.9</a>.  <i>Øje for øje, tand for tand</i>: <a href="/da/The_Urantia_Book/140#p8_5">UB 140:8.5</a>.  <i>Øje for øje</i>: <a href="/da/The_Urantia_Book/159#p5_11">UB 159:5.11</a>.  <i>Øje for øje</i>: <a href="/da/The_Urantia_Book/70#p10_9">UB 70:10.9</a>. </li>
  <li id="fn4"><a href="#cite4">↑</a> 19:6,12 <i>Blodhævn</i>: <a href="/da/The_Urantia_Book/70#p10_9">UB 70:10.9</a>. </li>
</ol>
</div>
