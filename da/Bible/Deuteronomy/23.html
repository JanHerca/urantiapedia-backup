<!--
title: Femte Mosebog - Kapitel 23
description: 
published: true
date: 2023-11-8T20:15:14Z
tags: bible, bible—deuteronomy
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Deuteronomy/22">
          <span class="mdi mdi-arrow-left-drop-circle"></span><span class="pl-2">Femte Mosebog - Kapitel 22</span>
        </a>
        </td>
        <td>
        <a href="/da/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Deuteronomy/24">
          <span class="pr-2">Femte Mosebog - Kapitel 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ingen, der er gildet ved Knusning eller Snit, har Adgang til HERRENS Forsamling. </p>
<p id="v2"><sup><small>2</small></sup>  Ingen, som er født i blandet Ægteskab, har Adgang til HERRENs Forsamling; end ikke i tiende Led har hans Afkom Adgang til HERRENs Forsamling. </p>
<p id="v3"><sup><small>3</small></sup>  Ingen Ammonit eller Moabit har Adgang til HERRENs Forsamling; end ikke i tiende Led har deres Afkom nogen Sinde Adgang til HERRENs Forsamling, </p>
<p id="v4"><sup><small>4</small></sup>  fordi de ikke kom eder i Møde med Brød eller Vand undervejs, da I drog bort fra Ægypten, og fordi han lejede Bileam, Beors Søn, fra Petor i Aram Nabarajim, imod dig til at forbande dig; </p>
<p id="v5"><sup><small>5</small></sup>  men HERREN din Gud vilde ikke høre på Bileam, og HERREN din Gud forvandlede Forbandelsen til Velsignelse, fordi HERREN din Gud elskede dig. </p>
<p id="v6"><sup><small>6</small></sup>  Du skal aldrig i Evighed bekymre dig om deres Velfærd og Lykke! </p>
<p id="v7"><sup><small>7</small></sup>  Derimod må du ikke afsky Edomiterne, thi det er dine Brødre. </p>
<p id="v8"><sup><small>8</small></sup>  Deres Efterkommere må have Adgang til HERRENs Forsamling i tredje Led. </p>
<p id="v9"><sup><small>9</small></sup>  Når du går i Krig mod dine Fjender og lægger dig i Lejr, så vogt dig for alt, hvad der er utilbørligt. </p>
<p id="v10"><sup><small>10</small></sup>  Findes der nogen hos dig, der på Grund af en natlig Hændelse ikke er ren, skal han gå uden for Lejren, han må ikke komme ind i Lejren; </p>
<p id="v11"><sup><small>11</small></sup>  når det lakker mod Aften, skal han tvætte sig med Vand, og når Solen går ned, må han atter komme ind i Lejren. </p>
<p id="v12"><sup><small>12</small></sup>  Du skal have en afsides Plads uden for Lejren, hvor du kan gå for dig selv; </p>
<p id="v13"><sup><small>13</small></sup>  og du skal have en Pind i dit Bælte, og når du sætter dig derude, skal du med den grave et Hul og bagefter tildække dine Udtømmelser. </p>
<p id="v14"><sup><small>14</small></sup>  Thi HERREN din Gud drager med midt i din Lejr for at hjælpe dig og give dine Fjender i din Magt; derfor skal din Lejr være hellig, for at han ikke skal se noget hos dig, der vækker Væmmelse, og vende sig fra dig. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Du må ikke udlevere en Træl til hans Herre, når han er flygtet fra sin Herre og søger Tilflugt hos dig. </p>
<p id="v16"><sup><small>16</small></sup>  Han må tage Ophold i din Midte på det Sted, han selv vælger, inden dine Porte, hvor han helst vil være, og du må ikke gøre ham Men. </p>
<p id="v17"><sup><small>17</small></sup>  Ingen af Israels Døtre må være Skøge, og ingen af Israels Sønner må være Mandsskøge. </p>
<p id="v18"><sup><small>18</small></sup>  Du må ikke for at opfylde et Løfte bringe Skøgefortjeneste eller Hundeløn til HERREN din Guds Hus; thi begge dele er HERREN din Gud en Vederstyggelighed. </p>
<p id="v19"><sup><small>19</small></sup>  Du må ikke tage Rente af din Broder, hverken af Penge, Fødevarer eller andet, som man kan tage Rente af. </p>
<p id="v20"><sup><small>20</small></sup>  Af Udlændinge må du tage Rente, men ikke af din Broder, hvis HERREN din Gud skal velsigne dig i alt, hvad du tager dig for i det Land, du skal ind og tage i Besiddelse. </p>
<p id="v21"><sup><small>21</small></sup>  Når du aflægger et Løfte til HERREN din Gud, må du ikke tøve med at indfri det; thi ellers vil HERREN din Gud kræve det af dig, og du vil pådrage dig Skyld. </p>
<p id="v22"><sup><small>22</small></sup>  Men hvis du undlader at aflægge Løfter, pådrager du dig ingen Skyld. </p>
<p id="v23"><sup><small>23</small></sup>  Hvad du engang har sagt, skal du holde, og du skal gøre, hvad du frivilligt har lovet HERREN din Gud, hvad du har udtalt med din Mund. </p>
<p id="v24"><sup><small>24</small></sup>  Når du kommer ind i din Næstes Vingård, må du spise alle de Druer, du har Lyst til, så du bliver mæt; men du må ingen komme i din Kurv. </p>
<p id="v25"><sup><small>25</small></sup>  Når du går igennem din Næstes Sæd, må du plukke Aks med din Hånd, men du må ikke komme til din Næstes Sæd med Segl. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Deuteronomy/22">
          <span class="mdi mdi-arrow-left-drop-circle"></span><span class="pl-2">Femte Mosebog - Kapitel 22</span>
        </a>
        </td>
        <td>
        <a href="/da/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Deuteronomy/24">
          <span class="pr-2">Femte Mosebog - Kapitel 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 23:14 <i>Går midt i lejren</i>: <a href="/da/The_Urantia_Book/96#p5_7">UB 96:5.7</a>. </li>
</ol>
</div>
