<!--
title: Femte Mosebog - Kapitel 10
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/9">Femte Mosebog - Kapitel 9</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/11">Femte Mosebog - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ved denne Tid sagde HERREN til mig: Tilhug dig to Stentavler ligesom de forrige og stig op til mig på Bjerget; lav dig også en Ark af Træ! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Så vil jeg på Tavlerne skrive de Ord, der stod på de forrige Tavler, som du knuste, og du skal lægge dem ned i Arken!" </p>
<p id="v3"><sup><small>3</small></sup>  Da lavede jeg en Ark af Akacietræ og tilhuggede to Stentavler ligesom de forrige og steg op på Bjerget med de to Tavler i Hånden. </p>
<p id="v4"><sup><small>4</small></sup>  Og han skrev på Tavlerne det samme, som var skrevet første Gang, de ti Ord, som HERREN havde talt til eder på Bjerget ud fra Ilden, den Dag I var forsamlet. Og HERREN overgav mig dem. </p>
<p id="v5"><sup><small>5</small></sup>  Så vendte jeg mig bort og steg ned fra Bjerget og lagde Tavlerne i den Ark, jeg havde lavet, og der blev de liggende, som HERREN havde pålagt mig. </p>
<p id="v6"><sup><small>6</small></sup>  Og Israelitterne drog fra Beerotbene Jåkan til Mosera. Der døde Aron, og der blev han jordet, og hans Søn Eleazar blev Præst i hans Sted. </p>
<p id="v7"><sup><small>7</small></sup>  Derfra drog de til Gudgoda og fra Gudgoda til Jotbata, en Egn med Vandløb. </p>
<p id="v8"><sup><small>8</small></sup>  På den Tid udskilte HERREN Levis Stamme til at bære HERRENs Pagts Ark og til at stå for HERRENs Åsyn og tjene ham og velsigne i hans Navn, som det sker den Dag i Dag. </p>
<p id="v9"><sup><small>9</small></sup>  Derfor fik Levi ikke Arvelod og Del sammen med sine Brødre; HERREN selv er hans Arvelod, som HERREN din Gud lovede ham. </p>
<p id="v10"><sup><small>10</small></sup>  Men jeg blev på Bjerget lige så længe som forrige Gang, fyrretyve Dage og fyrretyve Nætter, og HERREN bønhørte mig også denne Gang; HERREN vilde ikke tilintetgøre dig. </p>
<p id="v11"><sup><small>11</small></sup>  Da sagde HERREN til mig: "Rejs dig og bryd op i Spidsen for Folket, for at de kan komme og tage det Land i Besiddelse, jeg tilsvor deres Fædre at ville give dem!" </p>
<p id="v12"><sup><small>12</small></sup>  Og nu, Israel! Hvad andet kræver HERREN din Gud af dig, end at du skal frygte HERREN din Gud, så du vandrer på alle hans Veje, og at du skal elske ham og tjene HERREN din Gud af hele dit Hjerte og hele din Sjæl, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  så du holder HERRENs Bud og Anordninger, som jeg i Dag pålægger dig, for at det må gå dig vel. </p>
<p id="v14"><sup><small>14</small></sup>  Se, Himmelen og Himlenes Himle og Jorden med alt, hvad der er på den, tilhører HERREN din Gud; <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  men kun til dine Fædre fattede han Velbehag, så han elskede dem, og eder, deres Afkom, udvalgte han af alle Folkeslag, som det nu er kendeligt. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Så omskær nu eders Hjerters Forhud og gør ikke mer eders Nakker stive! </p>
<p id="v17"><sup><small>17</small></sup>  Thi HERREN eders Gud er Gudernes Gud og Herrernes Herre, den store, vældige, forfærdelige Gud, som ikke viser Personsanseelse eller lader sig købe, <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  som skaffer den faderløse og Enken Ret og elsker den fremmede og giver ham Brød og klæder. </p>
<p id="v19"><sup><small>19</small></sup>  Derfor skal I elske den fremmede, thi I var selv fremmede i Ægypten. </p>
<p id="v20"><sup><small>20</small></sup>  HERREN din Gud skal du frygte: ham skal du tjene, ved ham skal du holde fast, og ved hans Navn skal du sværge! <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  Han er din Lovsang, og han er din Gud, han, som har gjort disse store og forfærdelige Ting imod dig, som du med egne Øjne har set! </p>
<p id="v22"><sup><small>22</small></sup>  Halvfjerdsindstyve i Tal drog dine Fædre ned til Ægypten, og nu har HERREN din Gud gjort dig talrig som Himmelens Stjerner! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/9">Femte Mosebog - Kapitel 9</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/11">Femte Mosebog - Kapitel 11</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 10:1-5 <i>Nye feticher</i>: <a href="/da/The_Urantia_Book/88#p2_5">UB 88:2.5</a>. </li>
  <li id="fn2"><a href="#cite2">↑</a> 10:12 <i>Det største bud</i>: <a href="/da/The_Urantia_Book/174#p4_2">UB 174:4.2</a>.  <i>Ved at elske Gud</i>: <a href="/da/The_Urantia_Book/110#p3_8">UB 110:3.8</a>.  <i>Elsk Gud fuldt ud</i>: <a href="/da/The_Urantia_Book/131#p2_2">UB 131:2.2</a>.  <i>Elsk Gud af hele dit hjerte</i>: <a href="/da/The_Urantia_Book/163#p4_8">UB 163:4.8</a>.  <i>Elsk Herren højt</i>: <a href="/da/The_Urantia_Book/131#p2_13">UB 131:2.13</a>.  <i>Elsk Gud af hele sind og hjerte</i>: <a href="/da/The_Urantia_Book/131#p10_2">UB 131:10.2</a>. </li>
  <li id="fn3"><a href="#cite3">↑</a> 10:12-13 <i>Holde alle bud</i>: <a href="/da/The_Urantia_Book/96#p5_6">UB 96:5.6</a>. </li>
  <li id="fn4"><a href="#cite4">↑</a> 10:14 <i>Himlen, himlens himmel</i>: <a href="/da/The_Urantia_Book/48#p6_12">UB 48:6.12</a>.  <i>Himlens himmel</i>: <a href="/da/The_Urantia_Book/3#p1_2">UB 3:1.2</a>.  <i>Himlens himmel</i>: <a href="/da/The_Urantia_Book/181#p1_2">UB 181:1.2</a>.  <i>Himlens himmel</i>: <a href="/da/The_Urantia_Book/2#p1_1">UB 2:1.1</a>.  <i>Himlen, himlens himmel</i>: <a href="/da/The_Urantia_Book/48#p6_12">UB 48:6.12</a>. </li>
  <li id="fn5"><a href="#cite5">↑</a> 10:15 <i>Han glæder sig over sine børn</i>: <a href="/da/The_Urantia_Book/1#p5_4">UB 1:5.4</a>. </li>
  <li id="fn6"><a href="#cite6">↑</a> 10:17 <i>Gudernes Gud</i>: <a href="/da/The_Urantia_Book/45#p4_10">UB 45:4.10</a>.  <i>Mægtig, frygtelig</i>: <a href="/da/The_Urantia_Book/96#p4_5">UB 96:4.5</a>.  <i>Gudernes Gud, herrernes Herre</i>: <a href="/da/The_Urantia_Book/96#p5_6">UB 96:5.6</a>.  <i>Gud den øverste</i>: <a href="/da/The_Urantia_Book/0#p2_12">UB 0:2.12</a>. </li>
  <li id="fn7"><a href="#cite7">↑</a> 10:20 <i>Dyrk kun Gud Herren</i>: <a href="/da/The_Urantia_Book/136#p9_3">UB 136:9.3</a>. </li>
</ol>
</div>
