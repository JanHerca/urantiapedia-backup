<!--
title: Femte Mosebog - Kapitel 21
description: 
published: true
date: 2022-10-6T9:45:27Z
tags: bible, bible—deuteronomy
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/20">Femte Mosebog - Kapitel 20</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/22">Femte Mosebog - Kapitel 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Når man i det Land, HERREN din Gud vil give dig i Eje, finder en liggende dræbt på Marken, uden at det vides, hvem der har slået ham ihjel, </p>
<p id="v2"><sup><small>2</small></sup>  da skal dine Ældste og Dommere gå ud og måle Afstanden til de Byer, som ligger rundt om den dræbte. </p>
<p id="v3"><sup><small>3</small></sup>  Derpå skal de Ældste i den By, der ligger nærmest ved den dræbte, tage en Kvie, som ikke har været brugt til Arbejde eller båret Åg, </p>
<p id="v4"><sup><small>4</small></sup>  og Byens Ældste skal trække Kvien ned i en dal med stedserindende Vand, som ikke dyrkes og besåes, og der i Dalen skal de sønderbryde Nakken på Kvien. </p>
<p id="v5"><sup><small>5</small></sup>  Så skal Præsterne, Levis Sønner, træde til thi dem har HERREN din Gud udvalgt til sin Tjeneste og til at velsigne i HERRENs Navn, og efter deres Ord skal al Trætte og enhver Sag, der vedrører Legemsskade, afgøres </p>
<p id="v6"><sup><small>6</small></sup>  og alle de Ældste i den By, der ligger nærmest ved den dræbte, skal tvætte deres hænder over Kvien, hvis Nakke blev sønderbrudt i Dalen, </p>
<p id="v7"><sup><small>7</small></sup>  og bekende: "Vore Hænder har ikke udgydt dette Blod, og vore Øjne har ikke set det! </p>
<p id="v8"><sup><small>8</small></sup>  Tilgiv, HERRE, dit Folk Israel, som du udløste, og lad ikke dit Folk Israel undgælde for det uskyldige Blod!" Så skal der skaffes dem Soning for Blodskylden. </p>
<p id="v9"><sup><small>9</small></sup>  Du skal skaffe det uskyldige Blod bort fra dig. Det skal gå dig vel, når du gør, hvad der er ret i HERRENs Øjne. </p>
<p id="v10"><sup><small>10</small></sup>  Når du drager i Krig mod dine Fjender, og HERREN din Gud giver dem i din Hånd, og du tager Fanger iblandt dem <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  og blandt Fangerne får Øje på en Kvinde, som ser godt ud, og får Kærlighed til hende og ønsker at tage hende til Ægte, </p>
<p id="v12"><sup><small>12</small></sup>  da skal du føre hende ind i dit Hus, og hun skal klippe sit Hår af, skære sine Negle, </p>
<p id="v13"><sup><small>13</small></sup>  aflægge sin Fangedragt og opholde sig en Månedstid i dit Hus og græde over sin Fader og Moder. Så kan du gå ind til hende og ægte hende, så hun bliver din Hustru. </p>
<p id="v14"><sup><small>14</small></sup>  Men hvis du ikke mere synes om hende, skal du give hende fri, du må ikke sælge hende for Penge; du må ikke være hensynsløs imod hende, eftersom du har krænket hende. </p>
<p id="v15"><sup><small>15</small></sup>  Når en Mand har to Hustruer, en han elsker, og en han tilsidesætter, og de føder ham Sønner, både Yndlingshustruen og den tilsidesatte, og den førstefødte er den tilsidesattes Søn, </p>
<p id="v16"><sup><small>16</small></sup>  så må Manden, når han skifter sin Ejendom mellem Sønnerne, ikke give Yndlingshustruens Søn Førstefødselsretten til Skade for den førstefødte, den tilsidesattes Søn. </p>
<p id="v17"><sup><small>17</small></sup>  Men han skal anerkende den førstefødte, den tilsidesattes Søn, som førstefødt, og give ham dobbelt Del af alt, hvad han ejer; thi han er Førstegrøden af hans Manddomskraft, og hans er Førstefødselsretten. </p>
<p id="v18"><sup><small>18</small></sup>  Når nogen har en vanartet og genstridig Søn, der ikke vil adlyde sine Forældres Røst og, selv når de trygler ham, ikke adlyder dem, </p>
<p id="v19"><sup><small>19</small></sup>  så skal hans Forældre tage ham med Magt og føre ham ud til de Ældste i hans By og til Porten der </p>
<p id="v20"><sup><small>20</small></sup>  og sige til Byens Ældste: "Vor Søn her er vanartet og genstridig: han vil ikke adlyde os, men er en Ødeland og Drukkenbolt." </p>
<p id="v21"><sup><small>21</small></sup>  Derpå skal alle Mændene i hans By stene ham til Døde. Således skal du udrydde det onde af din Midte, og hele Israel skal høre det og gribes af Frygt. </p>
<p id="v22"><sup><small>22</small></sup>  Når en Mand har gjort sig skyldig i en Synd, der straffes med Døden, og aflives, og du hænger ham op i et Træ, </p>
<p id="v23"><sup><small>23</small></sup>  så må hans Lig ikke blive hængende Natten over i Træet; men du skal begrave ham samme Dag; thi en hængt er en Guds Forbandelse, og du må ikke gøre dit Land urent, som HERREN din Gud vil give dig i Eje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/20">Femte Mosebog - Kapitel 20</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/22">Femte Mosebog - Kapitel 22</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 21:10-14 <i>Regler for tilfangetagne hustruer</i>: <a href="/da/The_Urantia_Book/69#p8_4">UB 69:8.4</a>. </li>
</ol>
</div>
