<!--
title: Femte Mosebog - Kapitel 7
description: 
published: true
date: 2022-10-6T9:45:27Z
tags: bible, bible—deuteronomy
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/6">Femte Mosebog - Kapitel 6</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/8">Femte Mosebog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Når HERREN din Gud fører dig ind i det Land, du skal ind og tage i Besiddelse, og driver store Folk bort foran dig, Hetiterne, Girgasjiterne, Amoriterne, Kana'anæerne, Periiterne, Hivviterne og Jebusiterne, syv Folk, der er større og mægtigere end du, </p>
<p id="v2"><sup><small>2</small></sup>  og når HERREN din Gud giver dem i din Magt, og du overvinder dem, så skal du lægge Band på dem. Du må ikke slutte Pagt med dem eller vise dem Skånsel. </p>
<p id="v3"><sup><small>3</small></sup>  Du må ikke besvogre dig med dem, du må hverken give en af deres Sønner din datter eller tage en af deres Døtre til din Søn; </p>
<p id="v4"><sup><small>4</small></sup>  thi så vil de få din Søn til at falde fra HERREN, så han dyrker andre Guder, og HERRENs Vrede vil blusse op imod eder, og han vil udrydde dig i Hast. </p>
<p id="v5"><sup><small>5</small></sup>  Men således skal I gøre ved dem: Deres Altre skal I nedbryde, deres Stenstøtter skal I sønderslå, deres Asjerastøtter skal I omhugge, og deres Gudebilleder skal I opbrænde. </p>
<p id="v6"><sup><small>6</small></sup>  Thi du er et Folk, der er helliget HERREN din Gud; dig har HERREN din Gud udvalgt til sit Ejendomsfolk blandt alle Folk på Jorden. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Det er ikke, fordi I er større end alle de andre Folk, at HERREN har fattet Velbehag til eder og udvalgt eder, thi I er det mindste af alle Folk; </p>
<p id="v8"><sup><small>8</small></sup>  men fordi HERREN elskede eder, og fordi han vilde holde den Ed, han tilsvor eders Fædre, derfor var det, at HERREN med stærk Hånd førte eder ud og udløste dig af Trællehuset, af Ægypterkongen Faraos Hånd; <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  så skal du vide, at HERREN din Gud er den sande Gud, den trofaste Gud, der i tusinde Slægtled holder fast ved sin Pagt og sin Miskundhed mod dem, der elsker ham og holder hans Bud, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  men bringer Gengældelse over den, der hader ham, så han udrydder ham, og ikke tøver over for den, der hader ham, men bringer Gengældelse over ham. </p>
<p id="v11"><sup><small>11</small></sup>  Derfor skal du omhyggeligt handle efter det Bud, de Anordninger og Lovbud, jeg i Dag giver dig! <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Når I nu hører disse Lovbud og holder dem og handler efter dem, så skal HERREN din Gud til Løn derfor holde fast ved den Pagt og den Miskundhed, han tilsvor dine Fædre. </p>
<p id="v13"><sup><small>13</small></sup>  Han skal elske dig, velsigne dig og gøre dig mangfoldig, han skal velsigne Frugten af dit Moderliv og Frugten af din Jord, dit Korn, din Most og din Olie, Tillægget af dine Okser og dine Fårs Yngel i det Land, han tilsvor dine Fædre at ville give dig! <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Velsignet skal du være fremfor alle andre Folk; ingen Mand eller Kvinde hos dig skal være ufrugtbar, ej heller noget af dit Kvæg; </p>
<p id="v15"><sup><small>15</small></sup>  og HERREN vil holde alle Sygdomme fra dig; ingen af Ægyptens onde Farsoter, som du jo kender, vil han påføre dig, men han vil lægge dem på alle dem, der hader dig. </p>
<p id="v16"><sup><small>16</small></sup>  Og alle de Folk, som HERREN din Gud giver dig, skal du fortære uden Skånsel; du må ikke dyrke deres Guder, thi det vilde blive en Snare for dig. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Og skulde du sige ved dig selv: "Disse Folk er større end jeg, hvor kan jeg drive dem bort?" </p>
<p id="v18"><sup><small>18</small></sup>  så frygt ikke for dem, men kom i Hu, hvad HERREN din Gud gjorde ved Farao og hele Ægypten, </p>
<p id="v19"><sup><small>19</small></sup>  de store Prøvelser, du selv så, Tegnene og Underne, den stærke Hånd og den udstrakte Arm, hvormed HERREN din Gud førte dig ud; således vil HERREN din Gud gøre ved alle de Folkeslag, du frygter for. </p>
<p id="v20"><sup><small>20</small></sup>  Ja, også Gedehamse vil HERREN din Gud sende imod dem, indtil de, der er tilbage og holder sig skjult for dig, er udryddet. </p>
<p id="v21"><sup><small>21</small></sup>  Vær ikke bange for dem, thi HERREN din Gud er i din Midte, en stor og frygtelig Gud. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  HERREN din Gud skal lidt efter lidt drive disse Folkeslag bort foran dig. Det går ikke an, at du udrydder dem i Hast, thi så bliver Markens vilde Dyr dig for talrige. </p>
<p id="v23"><sup><small>23</small></sup>  Men HERREN din Gud skal give dem i din Magt, og han skal slå dem med stor Rædsel, indtil de er udryddet. </p>
<p id="v24"><sup><small>24</small></sup>  Og han skal give deres Konger i din Hånd, og du skal udrydde deres Navn under Himmelen; ingen skal kunne holde Stand over for dig, til du har udryddet dem. </p>
<p id="v25"><sup><small>25</small></sup>  Deres Gudebilleder skal I opbrænde; du må ikke lade dig friste til at tage Sølvet eller Guldet på dem, for at du ikke skal lokkes i en Snare derved, thi det er HERREN din Gud en Vederstyggelighed, </p>
<p id="v26"><sup><small>26</small></sup>  og du må ikke føre nogen Vederstyggelighed ind i dit Hus, for at du ikke skal hjemfalde til Band ligesom den, nej, du skal nære Afsky og Gru for den, thi den er hjemfaldet til Band! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/6">Femte Mosebog - Kapitel 6</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/8">Femte Mosebog - Kapitel 8</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:6 <i>Det udvalgte folk</i>: <a href="/da/The_Urantia_Book/93#p5_1">UB 93:5.1</a>.  <i>Det udvalgte folk</i>: <a href="/da/The_Urantia_Book/97#p4_2">UB 97:4.2</a>.  <i>Guds udvalgte folk</i>: <a href="/da/The_Urantia_Book/96#p5_6">UB 96:5.6</a>.  <i>Det udvalgte folk</i>: <a href="/da/The_Urantia_Book/121#p2_8">UB 121:2.8</a>.  <i>Det udvalgte folk</i>: <a href="/da/The_Urantia_Book/97#p10_1">UB 97:10.1</a>.  <i>Det udvalgte folk</i>: <a href="/da/The_Urantia_Book/96#p2_3">UB 96:2.3</a>. </li>
  <li id="fn2"><a href="#cite2">↑</a> 7:6-15 <i>Guds løfte til det udvalgte folk</i>: <a href="/da/The_Urantia_Book/97#p8_3">UB 97:8.3</a>. </li>
  <li id="fn3"><a href="#cite3">↑</a> 7:8 <i>ej heller glemme pagten</i>: <a href="/da/The_Urantia_Book/96#p4_6">UB 96:4.6</a>. </li>
  <li id="fn4"><a href="#cite4">↑</a> 7:9 <i>Herren er trofast</i>: <a href="/da/The_Urantia_Book/131#p2_8">UB 131:2.8</a>.  <i># 1 Gud er trofast</i>: <a href="/da/The_Urantia_Book/4#p1_3">UB 4:1.3</a>. </li>
  <li id="fn5"><a href="#cite5">↑</a> 7:11 <i>Holde alle bud</i>: <a href="/da/The_Urantia_Book/96#p5_6">UB 96:5.6</a>. </li>
  <li id="fn6"><a href="#cite6">↑</a> 7:13-15 <i>Han vil elske dig, velsigne dig</i>: <a href="/da/The_Urantia_Book/96#p5_4">UB 96:5.4</a>. </li>
  <li id="fn7"><a href="#cite7">↑</a> 7:16-24 <i>I navnet på Herren, Israels Gud</i>: <a href="/da/The_Urantia_Book/70#p1_15">UB 70:1.15</a>. </li>
  <li id="fn8"><a href="#cite8">↑</a> 7:21 <i>Mægtig, frygtelig</i>: <a href="/da/The_Urantia_Book/96#p4_5">UB 96:4.5</a>. </li>
  <li id="fn9"><a href="#cite9">↑</a> 7:21-23 <i>Gud for kampe</i>: <a href="/da/The_Urantia_Book/89#p6_3">UB 89:6.3</a>.  <i>Gud for kampe</i>: <a href="/da/The_Urantia_Book/70#p1_15">UB 70:1.15</a>. </li>
</ol>
</div>
