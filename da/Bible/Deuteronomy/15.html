<!--
title: Femte Mosebog - Kapitel 15
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/14">Femte Mosebog - Kapitel 14</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/16">Femte Mosebog - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hvert syvende År skal du holde Friår. </p>
<p id="v2"><sup><small>2</small></sup>  Og Friåret skal holdes således: Enhver, der har en Fordring på sin Næste, skal give Afkald derpå; han må ikke kræve sin Næste og sin Broder, når et Friår er udråbt for HERREN. </p>
<p id="v3"><sup><small>3</small></sup>  Udlændinge må du kræve; men det, du har til gode hos din Broder, skal du give Afkald på. </p>
<p id="v4"><sup><small>4</small></sup>  Dog, der bliver ingen fattige hos dig; thi HERREN din Gud vil rigeligt velsigne dig i det Land, HERREN din Gud vil give dig i Arv og Eje, </p>
<p id="v5"><sup><small>5</small></sup>  hvis du blot vil adlyde HERREN din Guds Røst, så du omhyggeligt handler efter alle disse Bud, som jeg i Dag pålægger dig. </p>
<p id="v6"><sup><small>6</small></sup>  Thi HERREN din Gud vil velsigne dig, som han lovede dig, og du skal låne ud til mange Folk, men selv skal du ikke låne; og du skal få Magt over mange Folk, men de skal ikke få Magt over dig. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Når der findes en fattig hos dig, en af dine Brødre inden dine Porte et steds i dit Land, som HERREN din Gud vil give dig, må du ikke være hårdhjertet og lukke din Hånd for din fattige Broder; </p>
<p id="v8"><sup><small>8</small></sup>  men du skal lukke din Hånd op for ham og låne ham, hvad han savner og trænger til. </p>
<p id="v9"><sup><small>9</small></sup>  Vogt dig for, at ikke sådan nedrig Tanke kommer op i dig: "Der er ikke længe til det syvende År, Friåret!" så du ser med onde Øjne på din fattige Broder og ikke giver ham noget; thi da vil han råbe til HERREN over dig, og du vil pådrage dig Synd. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Men du skal give ham villigt uden at være fortrydelig i dit Hjerte over at skulle give ham; thi for den Sags Skyld vil HERREN din Gud velsigne dig i alt dit Virke, i alt, hvad du tager dig for. </p>
<p id="v11"><sup><small>11</small></sup>  Thi der vil aldrig mangle fattige i Landet; derfor byder jeg dig Du skal villigt lukke din Hånd op for din nødlidende og fattige Broder i dit Land. </p>
<p id="v12"><sup><small>12</small></sup>  Når en af dine Brødre, en hebraisk Mand eller Kvinde, sælger sig til dig, skal han trælle for dig i seks År, men i det syvende skal du give ham fri. </p>
<p id="v13"><sup><small>13</small></sup>  Og når du giver ham fri, må du ikke lade ham gå med tomme Hænder; </p>
<p id="v14"><sup><small>14</small></sup>  men du skal give ham rigeligt med af dit Småkvæg og fra din Lo og din Perse; efter som HERREN din Gud velsigner dig, skal du give ham. </p>
<p id="v15"><sup><small>15</small></sup>  Du skal komme i Hu, at du selv var Træl i Ægypten, og at HERREN din Gud udløste dig; derfor byder jeg dig dette i dag. </p>
<p id="v16"><sup><small>16</small></sup>  Men hvis han siger til dig: "Jeg vil ikke forlade dig, thi jeg har fået Kærlighed til dig og dit Hus og har det godt hos dig", </p>
<p id="v17"><sup><small>17</small></sup>  så skal du tage en Syl og stikke den igennem hans Øre ind i Døren, og så skal han være din Træl for Livstid. Og på samme Måde skal du bære dig ad med din Trælkvinde. </p>
<p id="v18"><sup><small>18</small></sup>  Du må ikke være fortrydelig over at skulle give ham fri; thi han har ved sit Arbejde i de seks År ydet dig det dobbelte af en Daglejers Løn; og HERREN vil velsigne dig i alt, hvad du tager dig for. </p>
<p id="v19"><sup><small>19</small></sup>  Alle førstefødte Handyr, der fødes dig mellem dit Hornkvæg og Småkvæg, skal du hellige HERREN din Gud; du må hverken bruge det førstefødte af dine Okser til Arbejde eller klippe Ulden af det førstefødte af dine Får. </p>
<p id="v20"><sup><small>20</small></sup>  For HERREN din Guds Åsyn skal du sammen med din Husstand fortære det År efter År på det Sted, HERREN udvælger. </p>
<p id="v21"><sup><small>21</small></sup>  Men hvis de har en Lyde, hvis de er lamme eller blinde eller har en anden slem Lyde, må du ikke ofre dem til HERREN din Gud. </p>
<p id="v22"><sup><small>22</small></sup>  Inden dine Port kan du, både de rene og urene iblandt eder, fortære dem som Gazeller eller Hjorte. </p>
<p id="v23"><sup><small>23</small></sup>  Kun Blodet må du ikke nyde; det skal du lade løbe ud på Jorden som Vand. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/14">Femte Mosebog - Kapitel 14</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/16">Femte Mosebog - Kapitel 16</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 15:6 <i>Lån til mange nationer</i>: <a href="/da/The_Urantia_Book/96#p5_4">UB 96:5.4</a>. </li>
  <li id="fn2"><a href="#cite2">↑</a> 15:9 <i>Ondskabens øje</i>: <a href="/da/The_Urantia_Book/87#p5_4">UB 87:5.4</a>. </li>
</ol>
</div>
