<!--
title: Femte Mosebog - Kapitel 3
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/2">Femte Mosebog - Kapitel 2</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/4">Femte Mosebog - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå brød vi op og drog mod Basan. Og Kong Og af Basan rykkede med alle sine Krigere ud imod os til Kamp ved Edrei. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Da sagde HERREN til mig: "Frygt ikke for ham, thi jeg giver ham i din Hånd tillige med hele hans Folk og Land, og du skal gøre ved ham, som du gjorde ved Sihon, Amoriterkongen i Hesjbon." </p>
<p id="v3"><sup><small>3</small></sup>  Så gav HERREN vor Gud også kong Og af Basan og alle hans Krigere i vor Hånd, og vi slog ham, så ikke en eneste undslap. </p>
<p id="v4"><sup><small>4</small></sup>  Vi indtog dengang alle hans Byer; der var ikke een By, vi ikke fratog dem, i alt tresindstyve Byer, hele Landskabet Argob, Ogs Kongerige i Basan, </p>
<p id="v5"><sup><small>5</small></sup>  lutter Byer, der var befæstet med høje Mure, Porte og Portslåer, foruden de mange åbne Byer; </p>
<p id="v6"><sup><small>6</small></sup>  og vi lagde Band på dem, ligesom vi havde gjort ved Kong Sihon i Hesjbon, i enhver By lagde vi Band på Mænd, Kvinder og Børn; </p>
<p id="v7"><sup><small>7</small></sup>  men alt Kvæget, og hvad vi røvede fra Byerne, tog vi selv som Bytte. </p>
<p id="v8"><sup><small>8</small></sup>  Således erobrede vi dengang Landet fra de to Amoriterkonger hinsides Jordan fra Arnonfloden til Hermonbjerget </p>
<p id="v9"><sup><small>9</small></sup>  Zidonierne kalder Hermon Sirjon, men Amoriterne kalder det Senir </p>
<p id="v10"><sup><small>10</small></sup>  alle Byerne på Højsletten, hele Gilead og hele Basan lige til Salka og Edrei, Byer i kong Ogs Rige i Basan. </p>
<p id="v11"><sup><small>11</small></sup>  Thi Kong Og af Basan var den eneste, der endnu var tilbage af Refaiterne; hans Kiste, en Jernkiste, står jo endnu i Rabba i Ammon, ni Alen lang og fire Alen bred efter vanligt Mål. </p>
<p id="v12"><sup><small>12</small></sup>  Således tog vi dengang dette Land i Besiddelse. Landet fra Aroer, der ligger ved Arnonfloden, og Halvdelen af Gileads Bjerge med Byerne der gav jeg Rubeniterne og Gaditerne; </p>
<p id="v13"><sup><small>13</small></sup>  men Resten af Gilead og hele Basan, Ogs Rige, gav jeg til Manasses halve Stamme, hele Landskabet Argob. (Det er hele dette Basan, man kalder Refaiterland.) <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Manasses Søn Jair erobrede hele Landskabet Argob indtil Gesjuriternes og Ma'akatiternes Egne og kaldte dem Ja'irs Teltbyer efter sig selv, som de hedder endnu den Dag i Dag. </p>
<p id="v15"><sup><small>15</small></sup>  Og Makir gav jeg Gilead; </p>
<p id="v16"><sup><small>16</small></sup>  og Rubeniterne og Gaditerne gav jeg Landet fra Gilead til Arnonfloden med Dalens Midtlinie som Grænse og til Jabbokfloden, Ammoniternes Grænse, </p>
<p id="v17"><sup><small>17</small></sup>  og Arabalavningen med Jordan som Grænse fra Kinneret til Arabaeller Salthavet ved Foden af Pisgas Skrænter mod Øst. </p>
<p id="v18"><sup><small>18</small></sup>  Dengang gav jeg eder følgende Påbud: "HERREN eders Gud har givet eder dette Land i Eje; men I skal, så mange krigsdygtige Mænd I er, drage væbnede i Spidsen for eders Brødre Israelitterne </p>
<p id="v19"><sup><small>19</small></sup>  kun eders Kvinder, Børn og Kvæg (jeg ved, at I har meget Kvæg) skal blive tilbage i de Byer, jeg giver eder </p>
<p id="v20"><sup><small>20</small></sup>  indtil HERREN bringer eders Brødre til Hvile ligesom eder, og de også får taget det Land i Besiddelse, som HERREN eders Gud vil give dem hinsides Jordan; så kan enhver af eder vende tilbage til den Ejendom, jeg har givet eder!" </p>
<p id="v21"><sup><small>21</small></sup>  Og Josua gav jeg dengang følgende Påbud: "Du har med egne Øjne set alt, hvad HERREN eders Gud har gjort ved disse to Konger; således vil HERREN også gøre ved alle de Riger, du drager over til. </p>
<p id="v22"><sup><small>22</small></sup>  Du skal ikke frygte for dem; thi HERREN eders Gud vil selv kæmpe for eder!" </p>
<p id="v23"><sup><small>23</small></sup>  Og dengang bad jeg således til HERREN: </p>
<p id="v24"><sup><small>24</small></sup>  "Herre, HERRE! Du har begyndt at vise din Tjener din Storhed og din stærke Hånd! Thi hvem er den Gud i Himmelen og på Jorden, der kan gøre sådanne Gerninger og Storværker som du? <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Lad mig da få Lov at drage over og se det herlige Land hinsides Jordan, det herlige Bjergland og Libanon!" </p>
<p id="v26"><sup><small>26</small></sup>  Men HERREN var vred på mig for eders Skyld og hørte mig ikke, men han sagde til mig: "Lad det være nok, tal ikke mere til mig om den Sag; </p>
<p id="v27"><sup><small>27</small></sup>  men stig op på Pisgas Tinde, løft dit Blik mod Vest og Nord, mod Syd og Øst, og tag det i Øjesyn. Thi du kommer ikke til at drage over Jordan dernede; </p>
<p id="v28"><sup><small>28</small></sup>  men sig Josua, hvad han skal, og sæt Mod i ham og styrk ham, thi det bliver ham, der skal drage over i Spidsen for dette Folk, og ham, der skal give dem det Land, du ser, i Eje." </p>
<p id="v29"><sup><small>29</small></sup>  Så blev vi i Dalen lige over for Bet Peor. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/2">Femte Mosebog - Kapitel 2</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/4">Femte Mosebog - Kapitel 4</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:1-7 <i>angreb på Og</i>: <a href="/da/The_Urantia_Book/69#p8_3">UB 69:8.3</a>. </li>
  <li id="fn2"><a href="#cite2">↑</a> 3:13 <i>Jætternes land</i>: <a href="/da/The_Urantia_Book/77#p2_3">UB 77:2.3</a>. </li>
  <li id="fn3"><a href="#cite3">↑</a> 3:24 <i>I himlen foroven, på jorden forneden</i>: <a href="/da/The_Urantia_Book/3#p1_1">UB 3:1.1</a>. </li>
</ol>
</div>
