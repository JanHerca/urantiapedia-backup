<!--
title: Femte Mosebog - Kapitel 20
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/19">Femte Mosebog - Kapitel 19</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/21">Femte Mosebog - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Når du drager i Krig mod din Fjende og får Øje på Heste, Vogne og Krigsfolk, der er talrigere end du selv skal du ikke blive bange for dem; thi HERREN din Gud er med dig, han, som førte dig op fra Ægypten <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Når I rykker ud til Kamp, skal Præsten træde frem og tale til Folket, </p>
<p id="v3"><sup><small>3</small></sup>  og han skal sige til dem: "Hør, Israel! I rykker i Dag ud til Kamp mod eders Fjender, lad ikke eders Hjerte være forsagt, frygt ikke, forfærdes ikke og vær ikke bange for dem! </p>
<p id="v4"><sup><small>4</small></sup>  Thi HERREN eders Gud drager med eder for at stride for eder mod eders Fjender og give eder Sejr." </p>
<p id="v5"><sup><small>5</small></sup>  Og Tilsynsmændene skal tale således til Folket: "Er der nogen, som har bygget et nyt Hus og endnu ikke indviet det, må han have Lov at vende hjem til sit Hus, for at ikke en anden skal indvie det, om han falder i Slaget. </p>
<p id="v6"><sup><small>6</small></sup>  Og er der nogen, som har plantet en Vingård og ikke taget den i Brug, må han have Lov at vende hjem til sit Hus, for at ikke en anden skal tage den i Brug, om han falder i Slaget. </p>
<p id="v7"><sup><small>7</small></sup>  Og er der nogen, som har trolovet sig med en kvinde, men endnu ikke taget hende til Hustru, må han have Lov at vende hjem til sit Hus, for at ikke en anden skal tage hende til Hustru, om han falder i Slaget." </p>
<p id="v8"><sup><small>8</small></sup>  Og Tilsynsmændene skal fremdeles tale til Folket og sige: "Er der nogen, som er bange og forsagt, må han have Lov at vende hjem til sit Hus, for at ikke hans Brødre skal blive forsagte, som han selv er det!" </p>
<p id="v9"><sup><small>9</small></sup>  Når så Tilsynsmandene er færdige med at tale til Folket, skal der sættes Høvedsmænd i Spidsen for Folket. </p>
<p id="v10"><sup><small>10</small></sup>  Når du rykker frem til Angreb på en By, skal du først tilbyde den Fred. </p>
<p id="v11"><sup><small>11</small></sup>  Hvis den da tager mod Fredstilbudet og åbner sine Porte for dig, skal alle Folk, som findes i den, være dine livegne og trælle for dig </p>
<p id="v12"><sup><small>12</small></sup>  Vil den derimod ikke slutte Fred, men kæmpe med dig, da skal du belejre den, </p>
<p id="v13"><sup><small>13</small></sup>  og når HERREN din Gud giver den i din Hånd, skal du hugge alle af Mandkøn ned med Sværdet. </p>
<p id="v14"><sup><small>14</small></sup>  Men Kvinderne, Børnene, Kvæget og alt, hvad der er i Byen, alt, hvad der røves i den, må du tage som Bytte, og du må gøre dig til gode med det, som røves fra dine Fjender, hvad HERREN din Gud giver dig. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Således skal du bære dig ad med alle de Byer, som ligger langt fra dig og ikke hører til disse Folkeslags Byer her; </p>
<p id="v16"><sup><small>16</small></sup>  men i disse Folks Byer, som HERREN din Gud giver dig i Eje, må du ikke lade en eneste Sjæl i Live. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  På dem skal du lægge Band, på Hetiterne, Amoriterne, Kanånæerne, Periiterne, Hiiterne og Jebusiteme, som HERREN din Gud har pålagt dig, <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  for at de ikke skal lære eder at efterligne alle deres Vederstyggeligheder, som de øver til Ære for deres Guder, så I forsynder eder mod HERREN eders Gud. </p>
<p id="v19"><sup><small>19</small></sup>  Når du ved Belejringen af en By må holde den indesluttet i lang Tid for at indtage den, må du ikke ødelægge de Træer, der hører til den, ved at svinge Øksen imod dem; fra dem får du Føde ; dem må du ikke hugge om; thi mon Markens Træer er Mennesker, at de også skulde rammes af Belejringen? </p>
<p id="v20"><sup><small>20</small></sup>  Kun Træer, du ved, ikke bærer spiselig Frugt, må du ødelægge og fælde for at bygge Belejringsværker mod den By, som er i Krig med dig, til den falder. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/19">Femte Mosebog - Kapitel 19</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/21">Femte Mosebog - Kapitel 21</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 20:1 <i>I navnet på Herren, Israels Gud</i>: <a href="/da/The_Urantia_Book/70#p1_15">UB 70:1.15</a>. </li>
  <li id="fn2"><a href="#cite2">↑</a> 20:1-4 <i>Gud for kampe</i>: <a href="/da/The_Urantia_Book/70#p1_15">UB 70:1.15</a>.  <i>Gud for kampe</i>: <a href="/da/The_Urantia_Book/89#p6_3">UB 89:6.3</a>. </li>
  <li id="fn3"><a href="#cite3">↑</a> 20:14 <i>Indfange kvinder</i>: <a href="/da/The_Urantia_Book/69#p8_4">UB 69:8.4</a>. </li>
  <li id="fn4"><a href="#cite4">↑</a> 20:16-18 <i>Gud sagde ikke »dræb alle fjender«</i>: <a href="/da/The_Urantia_Book/159#p4_5">UB 159:4.5</a>. </li>
  <li id="fn5"><a href="#cite5">↑</a> 20:17 <i>Hebræerne »ødelægger fuldstændigt«</i>: <a href="/da/The_Urantia_Book/69#p8_3">UB 69:8.3</a>. </li>
</ol>
</div>
