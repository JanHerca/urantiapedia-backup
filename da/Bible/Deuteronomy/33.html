<!--
title: Femte Mosebog - Kapitel 33
description: 
published: true
date: 2023-11-8T20:15:14Z
tags: bible, bible—deuteronomy
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Deuteronomy/32">
          <span class="mdi mdi-arrow-left-drop-circle"></span><span class="pl-2">Femte Mosebog - Kapitel 32</span>
        </a>
        </td>
        <td>
        <a href="/da/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Deuteronomy/34">
          <span class="pr-2">Femte Mosebog - Kapitel 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dette er den Velsignelse, hvormed den Guds Mand Moses velsignede Israel før sin Død </p>
<p id="v2"><sup><small>2</small></sup>  Han sagde: HERREN kom fra Sinaj, fra Seir fremstråled han for dem, brød frem i Lysglans fra Parans Bjerge og kom fra Meribat Kadesj. Ved hans højre lued Ild dem i Møde. </p>
<p id="v3"><sup><small>3</small></sup>  Visselig, han elsker sit Folk, alle hans hellige er i hans Hænder; og de sætter sig ved din Fod og tager mod Ord fra dig. </p>
<p id="v4"><sup><small>4</small></sup>  En Lov har Moses pålagt os. Hans Eje er Jakobs Forsamling, </p>
<p id="v5"><sup><small>5</small></sup>  og han blev Konge i Jesjurun, da Folkets Høvdinger kom sammen, og Israels Stammer forsamled sig. </p>
<p id="v6"><sup><small>6</small></sup>  Måtte Ruben leve og ikke dø, hans Mænd blive dog et Tal! </p>
<p id="v7"><sup><small>7</small></sup>  Og disse Ord sagde han om Juda: Hør, HERRE, Judas Råb og lad ham komme til sit Folk! Strid for ham med dine Hænder, vær ham en Hjælp mod hans Fjender! </p>
<p id="v8"><sup><small>8</small></sup>  Om Levi sagde han: Giv Levi dine Tummim, din Yndling dine Urim, ham, som du prøved ved Massa og bekæmped ved Meribas Vand, </p>
<p id="v9"><sup><small>9</small></sup>  som sagde om sin Fader: "Jeg så ham aldrig!" som ikke brød sig om sine Brødre og ikke kendtes ved sine Sønner, thi de holdt dit Ord og holdt fast ved din Pagt. </p>
<p id="v10"><sup><small>10</small></sup>  De skal lære Jakob dine Lovbud og Israel din Lov, bringe Offerduft op i din Næse og Helofre på dine Altre. </p>
<p id="v11"><sup><small>11</small></sup>  Velsign, o HERRE, hans Kraft, find Behag i hans Hænders Værk. </p>
<p id="v12"><sup><small>12</small></sup>  Om Benjamin sagde han: Benjamin er HERRENs Yndling, han bor bestandig i Tryghed, den Højeste skærmer ham og bor imellem hans Skrænter. </p>
<p id="v13"><sup><small>13</small></sup>  Om Josef sagde han: Hans Land er velsignet af HERREN med det kosteligste fra Himlen oventil og fra Dybet, som ruger for neden, </p>
<p id="v14"><sup><small>14</small></sup>  med det kosteligste, Solen frembringer, med det kosteligste, Måneskifterne fremkalder, </p>
<p id="v15"><sup><small>15</small></sup>  med det bedste fra de ældgamle Bjerge og det kosteligste fra de evige Høje, </p>
<p id="v16"><sup><small>16</small></sup>  med det kosteligste af Jorden og dens Fylde og Nåde fra ham, der boede i Tornebusken. Det skal komme over Josefs Hoved, over Issen på ham, som er Hersker blandt sine Brødre. </p>
<p id="v17"><sup><small>17</small></sup>  Som den unge Okses er hans Højhed, som Vildoksens er hans Horn; med dem nedstøder han Folkene, så vidt som Jorden strækker sig. Sådan er Efraims Titusinder, sådan er Manasses Tusinder! </p>
<p id="v18"><sup><small>18</small></sup>  Om Zebulon sagde han: Glæd dig, Zebulon, over din Udfart, du, Issakar, over dine Telte! </p>
<p id="v19"><sup><small>19</small></sup>  Til Bjerget stævner de Folkeslag, der ofrer de Retfærds Ofre, thi Havets Overflod dier de og Havsandets skjulteste Skatte! </p>
<p id="v20"><sup><small>20</small></sup>  Om Gad sagde han: Priset være han, der skaffer Plads for Gad! Han ligger som en Løve og flænger både Arme og Hjerneskal; </p>
<p id="v21"><sup><small>21</small></sup>  han udså sig en Forlodsdel, thi der tilfaldt hans Lod ham. Og Folkets Høvdinger samled sig. Han fuldbyrdede HERRENs Ret og hans Beslutninger sammen med Israel! <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Om Dan sagde han: Dan er en Løveunge, som springer frem fra Basan. </p>
<p id="v23"><sup><small>23</small></sup>  Om Naftali sagde han: Naftali er mæt af Nåde og fuld af HERRENs Velsignelse, Søen og Søvejen har han i Eje. </p>
<p id="v24"><sup><small>24</small></sup>  Om Aser sagde han: Aser være den velsignede blandt Sønnerne, han være sine Brødres Yndling og dyppe sin Fod i Olie! </p>
<p id="v25"><sup><small>25</small></sup>  Dine Portslåer er Jern og Kobber, som dine dage skal din Styrke være. </p>
<p id="v26"><sup><small>26</small></sup>  Der er ingen som Jesjuruns Gud, der farer frem over Himmelen for at hjælpe dig, over Skyerne i sin Højhed! </p>
<p id="v27"><sup><small>27</small></sup>  Den evige Gud er en Bolig, og hernede er de evige Arme. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Så kom Israel til at bo i Tryghed, Jakobkilden for sig selv, i et Land med Korn og Most, ja, hvis Himmel drypper med Dug. </p>
<p id="v29"><sup><small>29</small></sup>  Held dig, Israel, hvo er som du, et Folk, der får Sejr ved HERREN! Han er din Frelses Skjold, haner din Højheds Sværd. Dine Fjender slesker for dig, over deres Høje skrider du frem. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Deuteronomy/32">
          <span class="mdi mdi-arrow-left-drop-circle"></span><span class="pl-2">Femte Mosebog - Kapitel 32</span>
        </a>
        </td>
        <td>
        <a href="/da/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Deuteronomy/34">
          <span class="pr-2">Femte Mosebog - Kapitel 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 33:21 <i>retfærdighedens Gud</i>: <a href="/da/The_Urantia_Book/96#p6_3">UB 96:6.3</a>. </li>
  <li id="fn2"><a href="#cite2">↑</a> 33:27 <i>Nedenunder evige arme</i>: <a href="/da/The_Urantia_Book/131#p2_10">UB 131:2.10</a>.  <i>Den evige Gud, vores tilflugt</i>: <a href="/da/The_Urantia_Book/4#p1_4">UB 4:1.4</a>.  <i>den evige Gud</i>: <a href="/da/The_Urantia_Book/0#p3_2">UB 0:3.2</a>.  <i>Den evige Gud er min tilflugt</i>: <a href="/da/The_Urantia_Book/96#p4_6">UB 96:4.6</a>.  <i>Del 2: Gud er vores tilflugt</i>: <a href="/da/The_Urantia_Book/2#p6_3">UB 2:6.3</a>.  <i>Del 2: Gud er mit tilflugtssted</i>: <a href="/da/The_Urantia_Book/148#p5_5">UB 148:5.5</a>. </li>
  <li id="fn3"><a href="#cite3">↑</a> 33:29 <i>Høje steder</i>: <a href="/da/The_Urantia_Book/85#p1_5">UB 85:1.5</a>. </li>
</ol>
</div>
