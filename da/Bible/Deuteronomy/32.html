<!--
title: Femte Mosebog - Kapitel 32
description: 
published: true
date: 2022-10-6T9:45:27Z
tags: bible, bible—deuteronomy
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/31">Femte Mosebog - Kapitel 31</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/33">Femte Mosebog - Kapitel 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Lyt til, I Himle, lad mig tale, Jorden høre mine Ord! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Lad dryppe som Regn min Lære, lad flyde som Dug mit Ord, som Regnskyl på unge Spirer, som Regnens Dråber på Græs. </p>
<p id="v3"><sup><small>3</small></sup>  Thi HERRENs Navn vil jeg forkynde, Ære skal I give vor Gud! </p>
<p id="v4"><sup><small>4</small></sup>  Han er Klippen, fuldkomment hans Værk, thi alle hans Veje er Retfærd! En trofast Gud, uden Svig, retfærdig og sanddru er Han. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Skændselsmennesker sveg ham, en forvent og vanartet Slægt. </p>
<p id="v6"><sup><small>6</small></sup>  Er det sådan, I lønner HERREN? Du tåbelige, uvise Folk! Er han ej din Fader og Skaber, den, som gjorde og danned dig? </p>
<p id="v7"><sup><small>7</small></sup>  Kom Fortidens Dage i Hu, agt på henfarne Slægters År; spørg din Fader, han skal berette, dine gamle, de skal fortælle dig! </p>
<p id="v8"><sup><small>8</small></sup>  Da den Højeste gav Folkene Eje, satte Skel mellem Menneskenes Børn, bestemte han Folkenes Grænser efter Tallet på Guds Sønner, <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  men HERRENs Del blev Jakob, Israel hans tilmålte Lod. </p>
<p id="v10"><sup><small>10</small></sup>  Han fandt det i Ørkenlandet, i Ødemarken, blandt Ørkenens Hyl; han værnede det med vågent Øje og vogtede det som sin Øjesten. </p>
<p id="v11"><sup><small>11</small></sup>  Som Ørnen, der purrer sin Yngel ud og svæver over sine Unger, løftede han det på sit Vingefang og bar det på sine Vinger. </p>
<p id="v12"><sup><small>12</small></sup>  HERREN var dets eneste Fører, ingen fremmed Gud var hos ham. </p>
<p id="v13"><sup><small>13</small></sup>  Han lod det færdes over Landets Høje, nærede det med Markens Frugter, lod det suge Honning af Klippen og Olie af Bjergets Flint, </p>
<p id="v14"><sup><small>14</small></sup>  Surmælk fra Køer, Mælk fra Småkvæg, dertil Fedt af Lam og Vædre, af Tyre fra Basan og Bukke og Hvedens Fedme tillige, og Drueblod drak du, Vin. </p>
<p id="v15"><sup><small>15</small></sup>  Men da Jesjurun blev fed, slog han bagud, du blev fed, du blev tyk, du blev mæsket; da forskød han Gud, sin Skaber, lod hånt om sin Frelses Klippe. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  De æggede ham med fremmede, med Vederstyggeligheder tirrede de ham; <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  de ofred til Dæmoner, der ej er Guder, til Guder, de ej før kendte til; til nye, der nys var kommet frem, og som ej eders Fædre frygtede. </p>
<p id="v18"><sup><small>18</small></sup>  Klippen, der avled dig, slog du af Tanke og glemte den Gud, der fødte dig! </p>
<p id="v19"><sup><small>19</small></sup>  Da HERREN så det, forstødte han dem af Græmmelse over sine Børn </p>
<p id="v20"><sup><small>20</small></sup>  og sagde: "Jeg vil skjule mit Åsyn for dem og se, hvad Ende det tager med dem; thi de er en bundfalsk Slægt, Børn, som er uden Troskab; </p>
<p id="v21"><sup><small>21</small></sup>  de ægged mig med det der ikke er Gud, tirrede mig ved deres tomme Gøgl: Jeg vil ægge dem med det, der ikke er et Folk, tirre dem ved et Folk af Dårer. </p>
<p id="v22"><sup><small>22</small></sup>  Thi der flammer en Ild i min Vrede, som brænder til Dødsrigets Dyb; den fortærer Jorden med dens Grøde og antænder Bjergenes Grunde. </p>
<p id="v23"><sup><small>23</small></sup>  Jeg hober Ulykker over dem og opbruger mine Pile imod dem. </p>
<p id="v24"><sup><small>24</small></sup>  De udmagres af Sult og hentæres af Pestglød og giftig Sot; så sender jeg Vilddyrs Tænder og Slangers Gift imod dem. </p>
<p id="v25"><sup><small>25</small></sup>  Ude slår Sværdet Børnene ned og inde i Kamrene Rædselen både Yngling og Jomfru, diende Børn og grånende Mænd. </p>
<p id="v26"><sup><small>26</small></sup>  Jeg satte mig for at blæse dem bort og slette deres Minde blandt Mennesker ud, </p>
<p id="v27"><sup><small>27</small></sup>  men jeg frygtede, at Fjenden skulde volde mig Græmmelse, deres Avindsmænd tage fejl og tænke: Det var vor egen Hånd, der var stærk, ej HERREN, der gjorde alt dette. </p>
<p id="v28"><sup><small>28</small></sup>  Thi de er et rådvildt Folk, og i dem er der ikke Forstand. </p>
<p id="v29"><sup><small>29</small></sup>  Var de vise, forstod de det og indså, hvad der venter dem selv! </p>
<p id="v30"><sup><small>30</small></sup>  Hvor skulde een kunne forfølge tusind, og to slå ti Tusind på Flugt, hvis ikke deres klippe havde solgt dem og HERREN givet dem til Pris! </p>
<p id="v31"><sup><small>31</small></sup>  Thi deres Klippe er ikke som vor, det ved vore Fjender bedst selv! </p>
<p id="v32"><sup><small>32</small></sup>  Thi fra Sodoma stammer deres Vinstok og fra Gomorras Marker; deres Druer er giftige Druer, og beske er deres Klaser; </p>
<p id="v33"><sup><small>33</small></sup>  som Dragegift er deres Vin, som Øglers gruelige Edder. </p>
<p id="v34"><sup><small>34</small></sup>  Er ej dette forvaret hos mig, forseglet i mine Gemmer </p>
<p id="v35"><sup><small>35</small></sup>  til Hævnens og Regnskabets Dag, den Stund, deres Fod skal vakle? Thi deres Undergangs Dag stunder til; hvad der venter dem, kommer i Hast." <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  Thi Ret skaffer HERREN sit Folk og forbarmer sig over sine Tjenere, thi han ser, deres kraft er brudt, det er ude med hver og en. </p>
<p id="v37"><sup><small>37</small></sup>  Da spørger han: "Hvor er nu deres Gud, Klippen, på hvem de forlod, sig, </p>
<p id="v38"><sup><small>38</small></sup>  som åd deres, Slagtofres Fedme og drak deres Drikofres Vin? Lad dem rejse sig og hjælpe eder, lad dem være eder et Skjul! </p>
<p id="v39"><sup><small>39</small></sup>  Erkend nu, at jeg, jeg er Gud uden anden Gud ved min Side. <sup id="cite8"><a href="#fn8">[8]</a></sup></p>
<p id="v40"><sup><small>40</small></sup>  Thi jeg løfter min Hånd mod Himlen og siger: Så sandt jeg lever evindelig, </p>
<p id="v41"><sup><small>41</small></sup>  jeg hvæsser mit lynende Sværd, og min Hånd tager fat på Dommen, jeg hævner mig på mine Fjender, øver Gengæld mod mine Avindsmænd. </p>
<p id="v42"><sup><small>42</small></sup>  Mine Pile gør jeg drukne af Blod, og mit Sværd skal svælge i Kød, i faldnes og fangnes Blod og fjendtlige Høvdingers Hoveder!" </p>
<p id="v43"><sup><small>43</small></sup>  I Folkeslag, pris hans Folk, thi han hævner sine Tjeneres Blod; han hævner sig på sine Fjender, og skaffer sit Folks Land Soning! </p>
<p id="v44"><sup><small>44</small></sup>  Og Moses kom og fremsagde hele denne Sang for Folket, han og Josua, Nuns Søn. </p>
<p id="v45"><sup><small>45</small></sup>  Og da Moses var færdig med at fremsige alle disse Ord for hele Israel, </p>
<p id="v46"><sup><small>46</small></sup>  sagde han til dem: "Læg eder alle de Ord på Sinde, som jeg i Dag har vidnet imod eder, for at du kan pålægge dine Sønner dem, at de omhyggeligt må handle efter alle denne Lovs Bud; </p>
<p id="v47"><sup><small>47</small></sup>  thi det er ikke tomme Ord uden Betydning for eder, men af dem afhænger eders Liv, og ved at følge det Ord skal I få et langt Liv i det Land, som l skal ind og tage i Besiddelse efter at være gået over Jordan." </p>
<p id="v48"><sup><small>48</small></sup>  Selv samme Dag talede HERREN til Moses og sagde: </p>
<p id="v49"><sup><small>49</small></sup>  "Stig op på Abarimbjerget der, Nebobjerget i Moabs Land over for Jeriko, og se ud over Kana'ans Land, som jeg vil give Israelitterne i Eje! </p>
<p id="v50"><sup><small>50</small></sup>  Og så skal du dø på det Bjerg, du bestiger, og samles til din Slægt, ligesom din Broder Aron døde på Bjerget Hor og samledes til sin Slægt, </p>
<p id="v51"><sup><small>51</small></sup>  fordi I handlede troløst imod mig iblandt Israelitterne ved Merihat Kadesjs Vand i Zins Ørken, fordi I ikke helligede mig iblandt Israelitterne. </p>
<p id="v52"><sup><small>52</small></sup>  Thi her ovre fra skal du se ud over Landet, men du skal ikke komme derind, ind i det Land, jeg vil give Israelitterne! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/31">Femte Mosebog - Kapitel 31</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/33">Femte Mosebog - Kapitel 33</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 32:1-43 <i>Moses' afskedstale</i>: <a href="/da/The_Urantia_Book/97#p10_2">UB 97:10.2</a>. </li>
  <li id="fn2"><a href="#cite2">↑</a> 32:4 <i>Sandhedens Gud og uden uretfærdighed</i>: <a href="/da/The_Urantia_Book/96#p4_7">UB 96:4.7</a>.  <i>Gud for dom</i>: <a href="/da/The_Urantia_Book/96#p6_3">UB 96:6.3</a>.  <i>Michael var retfærdig og retfærdig</i>: <a href="/da/The_Urantia_Book/119#p2_6">UB 119:2.6</a>. </li>
  <li id="fn3"><a href="#cite3">↑</a> 32:8 <i>Gud den Højeste</i>: <a href="/da/The_Urantia_Book/93#p2_3">UB 93:2.3</a>.  <i>Most Highs</i>: <a href="/da/The_Urantia_Book/43#p3_1">UB 43:3.1</a>.  <i>Højestes delte nationer</i>: <a href="/da/The_Urantia_Book/43#p5_16">UB 43:5.16</a>.  <i>Den Højeste</i>: <a href="/da/The_Urantia_Book/93#p3_2">UB 93:3.2</a>. </li>
  <li id="fn4"><a href="#cite4">↑</a> 32:15-17 <i>De har spist og er blevet fede</i>: <a href="/da/The_Urantia_Book/165#p4_8">UB 165:4.8</a>. </li>
  <li id="fn5"><a href="#cite5">↑</a> 32:16,21 <i>Moses sagde, at Gud er jaloux</i>: <a href="/da/The_Urantia_Book/142#p2_1">UB 142:2.1</a>. </li>
  <li id="fn6"><a href="#cite6">↑</a> 32:35 <i>Advarer mod gengældelse</i>: <a href="/da/The_Urantia_Book/140#p8_5">UB 140:8.5</a>. </li>
  <li id="fn7"><a href="#cite7">↑</a> 32:35,41,43 <i>Hævn er Guds</i>: <a href="/da/The_Urantia_Book/70#p10_9">UB 70:10.9</a>.  <i>Han hævner sig på syndere</i>: <a href="/da/The_Urantia_Book/142#p2_1">UB 142:2.1</a>. </li>
  <li id="fn8"><a href="#cite8">↑</a> 32:39 <i>Gud dræber, når du ikke adlyder</i>: <a href="/da/The_Urantia_Book/96#p5_6">UB 96:5.6</a>. </li>
</ol>
</div>
