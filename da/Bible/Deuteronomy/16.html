<!--
title: Femte Mosebog - Kapitel 16
description: 
published: true
date: 2023-11-8T20:15:14Z
tags: bible, bible—deuteronomy
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Deuteronomy/15">
          <span class="mdi mdi-arrow-left-drop-circle"></span><span class="pl-2">Femte Mosebog - Kapitel 15</span>
        </a>
        </td>
        <td>
        <a href="/da/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Deuteronomy/17">
          <span class="pr-2">Femte Mosebog - Kapitel 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tag Vare på Abib Måned og hold Påske for HERREN din Gud; thi i Abib Måned førte HERREN din Gud dig ved Nattetide ud af Ægypten. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Og som Påskeoffer til HERREN din Gud skal du slagte Småkvæg og Hornkvæg på det Sted, HERREN din Gud udvælger fil Bolig for sit Navn. </p>
<p id="v3"><sup><small>3</small></sup>  Du må ikke spise syret Brød dertil. I syv Dage skal du spise usyret Brød dertil, Trængselsbrød thi i største Hast drog du ud af Ægypten for at du kan ihukomme den Dag, du drog ud af Ægypten, så længe du lever. </p>
<p id="v4"><sup><small>4</small></sup>  Hele syv dage må der ikke findes Surdej nogetsteds inden for dine Landemærker. Af Kødet, som du slagter om Aftenen den første Dag må intet ligge Natten over til næste Morgen. </p>
<p id="v5"><sup><small>5</small></sup>  Du har ingensteds Lov at slagte Påskeofferet inden dine Porte, som HERREN din Gud giver dig; </p>
<p id="v6"><sup><small>6</small></sup>  men på det Sted, HERREN din Gud udvælger til Bolig for sit Navn, der skal du slagte Påskeofferet om Aftenen ved Solnedgang, på det Tidspunkt du drog ud af Ægypten. </p>
<p id="v7"><sup><small>7</small></sup>  Og du skal koge det og spise det på det Sted, HERREN din Gud udvælger, og næste Morgen skal du vende hjemad og drage til dine Boliger. </p>
<p id="v8"><sup><small>8</small></sup>  I seks dage skal du spise usyrede Brød, og på den syvende skal der være festlig Samling for HERREN din Gud, du må intet Arbejde udføre. </p>
<p id="v9"><sup><small>9</small></sup>  Syv Uger skal du tælle frem; den Dag du sætter Seglen til Hornet, skal du begynde at tælle. </p>
<p id="v10"><sup><small>10</small></sup>  Så skal du fejre Ugefesten for HERREN din Gud med så mange frivillige Gaver, du vil give, efter som HERREN din Gud velsigner dig. </p>
<p id="v11"><sup><small>11</small></sup>  Og du skal være glad for HERREN din Guds Åsyn på det Sted, HERREN din Gud udvælger til Bolig for sit Navn, sammen med din Søn og Datter, din Træl og Trælkvinde, Leviten inden dine Porte, den fremmede, den faderløse og Enken, som bor hos dig. </p>
<p id="v12"><sup><small>12</small></sup>  Og du skal komme i Hu, at du var Træl i Ægypten, og omhyggeligt holde disse Anordninger. </p>
<p id="v13"><sup><small>13</small></sup>  Løvhyttefesten skal du fejre i syv Dage, når du har indsamlet Udbyttet fra din Tærskeplads og din Perse; </p>
<p id="v14"><sup><small>14</small></sup>  og du skal være glad på din Højtid sammen med din Søn og Datter, din Træl og Trælkvinde, Leviten, den fremmede, den faderløse og Enken inden dine Porte. </p>
<p id="v15"><sup><small>15</small></sup>  Syv Dage skal du holde Højtid for HERREN din Gud, på det Sted HERREN udvælger, thi HERREN din Gud vil velsigne dig i alt, hvad du avler, og alt, hvad du arbejder med; derfor skal du kun være glad. </p>
<p id="v16"><sup><small>16</small></sup>  Tre Gange om Året skal alle af Mandkøn hos dig stedes for HERREN din Guds Åsyn, på det Sted han udvælger,på de usyrede Brøds Fest, Ugefesten og Løvhyttefesten; og man må ikke stedes for HERRENs Åsyn med tomme Hænder; </p>
<p id="v17"><sup><small>17</small></sup>  men enhver skal komme med, hvad han kan give efter den Velsignelse, HERREN din Gud giver dig. </p>
<p id="v18"><sup><small>18</small></sup>  Dommere og Tilsynsmænd skal du indsætte dig overalt inden dine Porte, som HERREN din Gud vil give dig, rundt om i dine Stammer, og de skal dømme Folket på retfærdig Vis. </p>
<p id="v19"><sup><small>19</small></sup>  Du må ikke bøje Retten, ikke vise Personsanseelse og ikke tage imod Bestikkelse; thi Bestikkelse gør Vismænd kolde og forplumrer de retfærdiges Sag. </p>
<p id="v20"><sup><small>20</small></sup>  Ret, kun Ret skal du stræbe efter, for at du kan leve og beholde det Land, som HERREN din Gud vil give dig. </p>
<p id="v21"><sup><small>21</small></sup>  Du må ikke plante dig nogen Asjerastøtte, noget som helst Træ ved Siden af det Alter, du rejser for HERREN din Gud. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Heller ikke må du rejse dig nogen Stenstøtte; dem hader HERREN din Gud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Deuteronomy/15">
          <span class="mdi mdi-arrow-left-drop-circle"></span><span class="pl-2">Femte Mosebog - Kapitel 15</span>
        </a>
        </td>
        <td>
        <a href="/da/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Deuteronomy/17">
          <span class="pr-2">Femte Mosebog - Kapitel 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 16:1-4 <i>Hold usyrede brød</i>: <a href="/da/The_Urantia_Book/142#p3_13">UB 142:3.13</a>. </li>
  <li id="fn2"><a href="#cite2">↑</a> 16:21 <i>Hellige lunde</i>: <a href="/da/The_Urantia_Book/85#p2_4">UB 85:2.4</a>. </li>
</ol>
</div>
