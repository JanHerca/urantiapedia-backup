<!--
title: Femte Mosebog - Kapitel 25
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/24">Femte Mosebog - Kapitel 24</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/26">Femte Mosebog - Kapitel 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Når der opstår Strid mellem Mænd, og de møder for Retten, skal man dømme dem imellem; den, der har Ret, skal frikendes, den skyldige dømmes. </p>
<p id="v2"><sup><small>2</small></sup>  Og dersom den skyldige idømmes Prygl, skal Dommeren lade ham lægge sig på Jorden og i sit Påsyn lade ham få det Antal Slag, der svarer til hans Forseelse. </p>
<p id="v3"><sup><small>3</small></sup>  Fyrretyve Slag må han lade ham få, men heller ikke flere, for at din Broder ikke skal vanæres for dine Øjne, når han får endnu flere Slag. </p>
<p id="v4"><sup><small>4</small></sup>  Du må ikke binde Munden til på en Okse, når den tærsker. </p>
<p id="v5"><sup><small>5</small></sup>  Når flere Brødre bor sammen, og en af dem dør uden at efterlade sig nogen Søn, må hans Enke ikke gifte sig med en fremmed Mand uden for Slægten; men hendes Svoger skal gå til hende og tage hende til Ægte, idet han indgår Svogerægteskab med hende. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Og den første Søn, hun føder, skal bære den afdøde Broders Navn, for at hans Navn ikke skal udslettes af Israel. </p>
<p id="v7"><sup><small>7</small></sup>  Men hvis Manden er uvillig til af ægte sin Svigerinde, skal hun gå hen til de Ældste i Byporten og sige: "Min Svoger vægrer sig ved at opretholde sin Broders Navn i Israel og vil ikke indgå Svogerægteskab med mig!" </p>
<p id="v8"><sup><small>8</small></sup>  Derpå skal de Ældste i Byen stævne ham for sig og tale ham til, og hvis han da fastholder sin Beslutning og erklærer sig uvillig til at ægte hende, </p>
<p id="v9"><sup><small>9</small></sup>  skal hans Svigerinde i de Ældstes Påsyn gå hen til ham, drage hans Sko af hans Fod og spytte ham i Ansigtet og tage til Orde og sige: "Således gør man ved den Mand, som ikke vil opbygge sin Broders Slægt!" </p>
<p id="v10"><sup><small>10</small></sup>  Og hans Navn i Israel skal være: den barfodedes Hus. </p>
<p id="v11"><sup><small>11</small></sup>  Når der opstår Trætte mellem to Mænd, og den enes Hustru kommer til for at fri sin Mand fra den andens Slag, og hun rækker sin Hånd ud og tager fat i den andens Blusel, </p>
<p id="v12"><sup><small>12</small></sup>  da skal du hugge hendes Hånd af; du må ikke vise Skånsel. </p>
<p id="v13"><sup><small>13</small></sup>  Du må ikke have to Slags Vægtlodder i din Pung, større og mindre. </p>
<p id="v14"><sup><small>14</small></sup>  Du må ikke have to Slags Efaer i dit Hus, en større og en mindre. </p>
<p id="v15"><sup><small>15</small></sup>  Fuldvægtige Lodder og Efaer, der holder Mål, skal du have, for at du kan få et langt Liv i det Land, HERREN din Gud vil give dig. </p>
<p id="v16"><sup><small>16</small></sup>  Thi en Vederstyggelighed for HERREN din Gud er enhver, der øver sligt, enhver, der begår Svig. </p>
<p id="v17"><sup><small>17</small></sup>  Kom i Hu, hvad Amalekiterne gjorde imod dig undervejs, da I drog bort fra Ægypten, </p>
<p id="v18"><sup><small>18</small></sup>  hvorledes de kom imod dig undervejs og uden at frygte Gud huggede alle dine udmattede Efternølere ned, da du var træt og nødig. </p>
<p id="v19"><sup><small>19</small></sup>  Når derfor HERREN din Gud giver dig Ro for alle dine Fjender rundt om i det Land, HERREN din Gud vil give dig i Arv og Eje, da skal du udrydde ethvert Minde om Amalek. Glem det ikke! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/24">Femte Mosebog - Kapitel 24</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/26">Femte Mosebog - Kapitel 26</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 25:5-6 <i>Ufrugtbare enker</i>: <a href="/da/The_Urantia_Book/82#p5_5">UB 82:5.5</a>.  <i>Fuldmægtige</i>: <a href="/da/The_Urantia_Book/83#p5_4">UB 83:5.4</a>.  <i>Moses' lære om sex</i>: <a href="/da/The_Urantia_Book/174#p3_1">UB 174:3.1</a>. </li>
</ol>
</div>
