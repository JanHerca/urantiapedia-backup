<!--
title: Femte Mosebog - Kapitel 30
description: 
published: true
date: 2022-10-6T9:45:27Z
tags: bible, bible—deuteronomy
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/29">Femte Mosebog - Kapitel 29</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/31">Femte Mosebog - Kapitel 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men når alt dette kommer over dig, både Velsignelser og Forbandelsen, som jeg har forelagt dig, og du lægger dig det på Sinde ude blandt alle de Folkeslag, HERREN din Gud forstøder dig hen iblandt, </p>
<p id="v2"><sup><small>2</small></sup>  og tillige med dine Børn af hele dit Hjerte og hele din Sjæl omvender dig til HERREN din Gud og adlyder hans Røst i alt, hvad jeg i. Dag byder dig, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  så vil HERREN din Gud vende din Skæbne og forbarme sig over dig og samle dig fra alle de Folk, HERREN din Gud, spreder dig iblandt. </p>
<p id="v4"><sup><small>4</small></sup>  Om så dine forstødte befinder sig ved Himmelens Ende, vil HERREN din Gud samle dig sammen og hente dig derfra. </p>
<p id="v5"><sup><small>5</small></sup>  Og HERREN din Gud vil føre dig ind i det Land, dine Fædre havde i Eje, og du skal få det i Eje, og han vil gøre dig endnu lykkeligere og talrigere end dine Fædre. </p>
<p id="v6"><sup><small>6</small></sup>  Og HERREN din Gud vil omskære dit Hjerte og dit Afkoms Hjerte, så du elsker HERREN din Gud" af hele dit Hjerte og hele din Sjæl, for at du må leve. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Og HERREN din Gud vil bringe alle dine Forbandelser over dine Fjender og Avindsmænd, der har forfulgt dig. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Da skal du omvende dig og adlyde HERREN din Guds Røst og handle efter alle hans Bud, som jeg i Dag pålægger dig. </p>
<p id="v9"><sup><small>9</small></sup>  Og HERREN din Gud vil give dig Overflod i alt, hvad du tager dig for, Overflod af dit Livs, dit Kvægs og din Jords Frugt; thi HERREN skal atter komme til at glæde sig over dig til dit Bedste, som han glædede sig over dine Fædre, </p>
<p id="v10"><sup><small>10</small></sup>  fordi du adlyder HERREN din Guds Røst og holder hans Bud og Anordninger, der er optegnet i denne Lovbog, fordi du af hele dit Hjerte og hele din Sjæl omvender dig til HERREN din Gud. </p>
<p id="v11"><sup><small>11</small></sup>  Thi Budet, som jeg i Dag pålægger dig, er dig ikke ufatteligt og er heller ikke langt borte. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Det er ikke i Himmelen, så du måtte sige: "Hvem skal stige op til Himmelen for os og hente det ned til os og kundgøre os det, så vi kan handle derefter?" </p>
<p id="v13"><sup><small>13</small></sup>  Ikke heller er det hinsides Havet, så du måtte sige: "Hvem skal drage over Havet for os og hente det til os og kundgøre os det, så vi kan handle derefter?" </p>
<p id="v14"><sup><small>14</small></sup>  Nej, Ordet er dig ganske nær, i din Mund og i dit Hjerte, så du kan handle derefter. </p>
<p id="v15"><sup><small>15</small></sup>  Se, jeg forelægger dig i Dag Livet og Lykken, Døden og Ulykken! <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Hvis du lyder HERREN din Guds Bud, som jeg i Dag pålægger dig, så at du elsker HERREN din Gud og vandrer på hans Veje og holder hans Bud, Anordninger og Lovbud, så skal du leve og blive mangfoldig, og HERREN din Gud vil velsigne dig i det Land, du skal ind og tage i Besiddelse. </p>
<p id="v17"><sup><small>17</small></sup>  Men hvis dit Hjerte vender sig bort, og:du ikke er lydig, men lader dig forføre til at tilbede fremmede Guder og dyrke dem, </p>
<p id="v18"><sup><small>18</small></sup>  så kundgør jeg eder i Dag, at I visselig skal gå til Grunde; I skal ikke komme til at leve længe i det Land, du skal ind og tage i Besiddelse efter at være gået over Jordan. </p>
<p id="v19"><sup><small>19</small></sup>  Jeg tager i Dag Himmelen og Jorden til Vidne mod eder på, at jeg har forelagt eder Livet og Døden, Velsignelsen og Forbandelsen. Så vælg da Livet, for at du og dit Afkom må leve, </p>
<p id="v20"><sup><small>20</small></sup>  idet du elsker HERREN din Gud og adlyder hans Røst og hænger ved ham; thi deraf afhænger dit Liv og Tallet på de Dage, du kommer til at bo i det Land, HERREN svor at ville give dine Fædre, Abraham, Isak og Jakob. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Deuteronomy/29">Femte Mosebog - Kapitel 29</a></td>
        <td><a href="/da/Bible/Deuteronomy/Index">Indeks</a></td>
        <td><a href="/da/Bible/Deuteronomy/31">Femte Mosebog - Kapitel 31</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 30:2-3 <i>Omvend dig for at få tilgivelse (Det Gamle Testamente)</i>: <a href="/da/The_Urantia_Book/159#p5_13">UB 159:5.13</a>. </li>
  <li id="fn2"><a href="#cite2">↑</a> 30:6,16,20 <i>Det største bud</i>: <a href="/da/The_Urantia_Book/174#p4_2">UB 174:4.2</a>.  <i>Ved at elske Gud</i>: <a href="/da/The_Urantia_Book/110#p3_8">UB 110:3.8</a>.  <i>Elsk Gud af hele dit hjerte</i>: <a href="/da/The_Urantia_Book/163#p4_8">UB 163:4.8</a>.  <i>Elsk Gud fuldt ud</i>: <a href="/da/The_Urantia_Book/131#p2_2">UB 131:2.2</a>.  <i>Elsk Herren højt</i>: <a href="/da/The_Urantia_Book/131#p2_13">UB 131:2.13</a>. </li>
  <li id="fn3"><a href="#cite3">↑</a> 30:6.16.20 <i>Elsk Gud af hele sind og hjerte</i>: <a href="/da/The_Urantia_Book/131#p10_2">UB 131:10.2</a>. </li>
  <li id="fn4"><a href="#cite4">↑</a> 30:7 <i>Forbandede deres fjender</i>: <a href="/da/The_Urantia_Book/96#p5_7">UB 96:5.7</a>. </li>
  <li id="fn5"><a href="#cite5">↑</a> 30:11-14 <i>Bud ikke skjult</i>: <a href="/da/The_Urantia_Book/150#p8_8">UB 150:8.8</a>. </li>
  <li id="fn6"><a href="#cite6">↑</a> 30:15-19 <i>Brede og smalle veje</i>: <a href="/da/The_Urantia_Book/166#p3_3">UB 166:3.3</a>. </li>
</ol>
</div>
