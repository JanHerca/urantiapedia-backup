<!--
title: Femte Mosebog - Kapitel 2
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Deuteronomy/1">Femte Mosebog - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Deuteronomy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Deuteronomy/3">Femte Mosebog - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så vendte vi om og brød op til Ørkenen i Retning af det røde Hav, således som HERREN havde pålagt mig, og i lang Tid vandrede vi rundt om Seirs Bjerge. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Da sagde HERREN til mig: </p>
<p id="v3"><sup><small>3</small></sup>  "Nu har I længe nok vandret rundt om Bjergene her; vend eder nu mod Nord! </p>
<p id="v4"><sup><small>4</small></sup>  Men byd Folket og sig: Når I nu drager igennem eders Brødres, Esaus Sønners, Landemærker, de, som bor i Seir, og de bliver bange for eder, så skal I tage eder vel i Vare </p>
<p id="v5"><sup><small>5</small></sup>  for at indlade eder i Krig med dem; thi jeg vil ikke give eder så meget som en Fodsbred af deres Land; thi Esau har jeg givet Seirs Bjerge i Arv og Eje. </p>
<p id="v6"><sup><small>6</small></sup>  Fødevarer at spise skal I købe af dem for Penge, også Vand at drikke skal I købe af dem for Penge; </p>
<p id="v7"><sup><small>7</small></sup>  thi HERREN din Gud har velsignet dig i alt, hvad du har taget dig for, han har sørget for dig på din Vandring gennem denne store Ørken; i fyrretyve År har, HERREN din Gud nu været med dig, du har ikke manglet noget." </p>
<p id="v8"><sup><small>8</small></sup>  Derpå drog vi fra Elat og Ezjongeber ad Arabavejen gennem vore Brødres, Esaus Sønners Land, de, som bor i Se'ir; så drejede vi af og drog videre ad Vejen til Moabs Ørken. </p>
<p id="v9"><sup><small>9</small></sup>  Og HERREN sagde til mig: "Du må ikke angribe Moab eller indlade dig i Krig med dem, thi jeg vil ikke give dig noget af deres Land i Eje; thi Lots Sønner har jeg givet Ar i Eje. </p>
<p id="v10"><sup><small>10</small></sup>  Fordum beboedes det af Emiterne, et stort og talrigt Folk, kæmpestore som Anakiterne; </p>
<p id="v11"><sup><small>11</small></sup>  også de henregnes ligesom Anakiterne til Refaiterne, men Moabiterne kalder dem Emiter. </p>
<p id="v12"><sup><small>12</small></sup>  I Se'ir boede derimod fordum Horiterne, som Esaus Sønner drev bort og udryddede foran sig, hvorefter de bosatte sig der i deres Sted, ligesom Israel gjorde ved sit Ejendomsland, som HERREN gav dem. </p>
<p id="v13"><sup><small>13</small></sup>  Bryd nu op og gå over Zeredbækken! Så gik vi over Zeredbækken. </p>
<p id="v14"><sup><small>14</small></sup>  Der var gået otte og tredive År fra vort Opbrud fra Kadesj Barnea, til vi gik over Zeredbækken, til hele din Slægt af våbenføre Mænd var uddød af Lejren, således som HERREN havde svoret dem; </p>
<p id="v15"><sup><small>15</small></sup>  også HERRENs Hånd havde været imod dem, så de blev udryddet af Lejren til sidste Mand. </p>
<p id="v16"><sup><small>16</small></sup>  Men da alle våbenføre Mænd var uddøde af Folket, </p>
<p id="v17"><sup><small>17</small></sup>  talede HERREN til mig og sagde: </p>
<p id="v18"><sup><small>18</small></sup>  Når du nu drager gennem Moabs Landemærker, gennem Ar, </p>
<p id="v19"><sup><small>19</small></sup>  og således når hen til Ammoniterne, så må du ikke angribe dem eller indlade dig i Krig med dem, thi jeg vil ikke give dig noget af Ammoniternes Land i Eje; thi det har jeg givet Lots Børn i Eje. </p>
<p id="v20"><sup><small>20</small></sup>  Også det henregnes til Refaiternes Land; det beboedes fordum af Refaiter, men Ammoniterne kalder dem Zamzummiter. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Det var et stort og talrigt Folk, kæmpestore som Anakiterne. </p>
<p id="v22"><sup><small>22</small></sup>  ligesom han gjorde for Esaus Sønner, der bor i Se'ir, for hvem han udryddede Horiterne, så de drev dem bort og bosatte sig der i deres Sted, og de bor der den Dag i dag. </p>
<p id="v23"><sup><small>23</small></sup>  Men Avvijiterne, der boede i Landsbyer i Egnene henimod Gaza, dem drev Kaftorerne, der var udvandret fra Kaftor, bort og bosatte sig der i deres Sted. </p>
<p id="v24"><sup><small>24</small></sup>  Bryd nu op og gå over Arnonfloden! Se, jeg har givet Hesjbons Konge, Amoriten Sihon, og hans Land i din Hånd; giv dig kun til at drive ham bort og føre Krig med ham! </p>
<p id="v25"><sup><small>25</small></sup>  Fra i Dag af begynder jeg at vække Frygt og Rædsel for dig hos alle Folkeslag under Himmelen; blot de hører om dig, skal de ryste og bæve for dig! </p>
<p id="v26"><sup><small>26</small></sup>  Da udsendte jeg Sendebud fra Kedemots Ørken til Kong Sihon af Hesjbon med følgende fredelige Tilbud: </p>
<p id="v27"><sup><small>27</small></sup>  "Lad mig drage gennem dit Land; jeg skal holde mig til Vejen uden at bøje af til højre eller venstre. </p>
<p id="v28"><sup><small>28</small></sup>  Fødevarer at spise skal du sælge mig for Penge, og Vand at drikke skal du give mig for Penge, jeg beder kun om at måtte drage igennem til Fods, </p>
<p id="v29"><sup><small>29</small></sup>  således som Esaus Sønner, der bor i Se'ir, og Moabiterne, der bor i Ar, tillod mig, indtil jeg kommer over Jordan ind i det Land, HERREN vor Gud vil give os!" </p>
<p id="v30"><sup><small>30</small></sup>  Men Kong Sihon i Hesjbon vilde ikke tillade os at drage igennem; thi HERREN din Gud forhærdede hans Ånd og gjorde hans Hjerte hårdt for at give ham i din Hånd, som det nu er sket. </p>
<p id="v31"><sup><small>31</small></sup>  Derpå sagde HERREN til mig: "Se, jeg har allerede begyndt at give Sihon og hans Land i din Magt; giv dig kun til at drive ham bort for at tage hans Land i Besiddelse!" </p>
<p id="v32"><sup><small>32</small></sup>  Så rykkede Sihon med alle sine Krigere ud imod os til Kamp ved Jaza; </p>
<p id="v33"><sup><small>33</small></sup>  og HERREN vor Gud gav ham i vor Magt, og vi slog ham og hans Sønner og alle hans Krigere. </p>
<p id="v34"><sup><small>34</small></sup>  Og vi indtog dengang alle hans Byer og lagde i enhver By Band på Mænd, Kvinder og Børn uden at lade en eneste undslippe; </p>
<p id="v35"><sup><small>35</small></sup>  kun Kvæget tog vi selv som Bytte, tillige med hvad vi røvede i de erobrede Byer. </p>
<p id="v36"><sup><small>36</small></sup>  Fra Aroer ved Arnonflodens Bred og Byen, der ligger i Dalen, og til Gilead var der ikke en By, som var os uindtagelig; HERREN vor Gud gav dem alle i vor Magt. </p>
<p id="v37"><sup><small>37</small></sup>  Men på Ammoniternes Land forgreb du dig ikke, hverken det, der ligger langs Jabbokfloden, eller Byerne i Bjergene, således som HERREN vor Gud havde påbudt. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 2:1-7 <i>»Gud sagde«</i>: <a href="/da/The_Urantia_Book/156#p5_4">UB 156:5.4</a>. </li>
  <li id="fn2"><a href="#cite2">↑</a> 2:20 <i>Jætternes land</i>: <a href="/da/The_Urantia_Book/77#p2_3">UB 77:2.3</a>. </li>
</ol>
</div>
