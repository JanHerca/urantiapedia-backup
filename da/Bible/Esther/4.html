<!--
title: Esters Bog - Kapitel 4
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Esther/3">Esters Bog - Kapitel 3</a></td>
        <td><a href="/da/Bible/Esther/Index">Indeks</a></td>
        <td><a href="/da/Bible/Esther/5">Esters Bog - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da Mordokaj fik at vide alt, hvad der var sket, sønderrev han sine Klæder, klædte sig i Sæk og Aske og gik ud i Byen og udstødte høje Veråb; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  og han kom hen på Pladsen foran Kongens Port, men heller ikke længere, fordi det ikke var tilladt at gå ind i Kongens Port, når man var klædt i Sæk. </p>
<p id="v3"><sup><small>3</small></sup>  Og i hver eneste Landsdel, overalt, hvor Kongens Bud og Forordning nåede hen, var der blandt Jøderne stor Sorg og Faste, Gråd og Klage, og mange af dem redte sig et Leje af Sæk og Aske. </p>
<p id="v4"><sup><small>4</small></sup>  Da nu Esters Piger og Hofmænd kom og fortalte hende det, grebes Dronningen af heftig Smerte; og hun sendte Klæder ud til Mordokaj, for at man skulde give ham dem på og tage Sørgeklæderne af ham; men han tog ikke imod dem. </p>
<p id="v5"><sup><small>5</small></sup>  Da lod Ester Hatak, en af Kongens Hofmænd, som han havde stillet til hendes Tjeneste, kalde, og sendte ham til Mordokaj for at få at vide, hvad det skulde betyde, og hvad Grunden var dertil. </p>
<p id="v6"><sup><small>6</small></sup>  Da Hatak kom ud til Mordokaj på Byens Torv foran Kongens Port, </p>
<p id="v7"><sup><small>7</small></sup>  fortalte Mordokaj ham alt, hvad der var hændt ham, og opgav ham nøje, hvor meget Sølv Haman havde lovet at tilveje Kongens Skatkamre for at få Lov til at tilintetgøre Jøderne. </p>
<p id="v8"><sup><small>8</small></sup>  Desuden gav han ham en Afskrift af Skrivelsen med den den i Susan udgåede Forordning om at udrydde dem, for at han skulde vise Ester den og tilkendegive hende det og pålægge hende at gå ind til Kongen og bede ham om Nåde og gå i Forbøn hos ham for sit Folk. </p>
<p id="v9"><sup><small>9</small></sup>  Halak gik så ind og lod Ester vide, hvad Mordokaj havde sagt. </p>
<p id="v10"><sup><small>10</small></sup>  Men Ester sendte Halak til Mordokaj med følgende Svar: </p>
<p id="v11"><sup><small>11</small></sup>  Alle Kongens Tjenere og Folkene i Kongeos Lande ved, at der for enhver, Mand eller Kvinde, som ukaldet går ind til Kongen i den inderste Gård, kun gælder een Lov, den, at han skal lide Døden, medmindre Kongen rækker sit gyldne Septer ud imod ham; i så Fald beholder han Livet. Men jeg har nu i tredive Dage ikke været kaldt til Kongen! </p>
<p id="v12"><sup><small>12</small></sup>  Da han havde meddelt Mordokaj Esters Ord, </p>
<p id="v13"><sup><small>13</small></sup>  bød Mordokaj ham svare Ester: "Tro ikke, at du alene af alle Jøder skal undslippe, fordi du er i Kongens Hus! </p>
<p id="v14"><sup><small>14</small></sup>  Nej, dersom du virkelig tier ved denne Lejlighed, så kommer der andetsteds fra Hjælp og Redning til Jøderne; men du og din Slægt skal omkomme. Hvem ved, om det ikke netop er for sligt Tilfældes Skyld, at du er kommet til kongelig Værdighed! </p>
<p id="v15"><sup><small>15</small></sup>  Da sendte Ester Mordokaj det Svar: </p>
<p id="v16"><sup><small>16</small></sup>  Gå hen og kald alle Susans Jøder sammen og hold Faste for mig, således at I hverken spiser eller drikker Dag eller Nat i tre Døgn; på samme Måde vil også jeg og mine Terner faste; og derefter vil jeg gå ind til Kongen, skønt det er imod Loven; skal jeg omkomme, så lad mig da omkomme! </p>
<p id="v17"><sup><small>17</small></sup>  Så gik Mordokaj hen og gjorde ganske som Ester havde pålagt ham. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Esther/3">Esters Bog - Kapitel 3</a></td>
        <td><a href="/da/Bible/Esther/Index">Indeks</a></td>
        <td><a href="/da/Bible/Esther/5">Esters Bog - Kapitel 5</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:1,3 <i>Sæk og aske</i>: <a href="/da/The_Urantia_Book/163#p6_5">UB 163:6.5</a>. </li>
  <li id="fn2"><a href="#cite2">↑</a> 4:1-4 <i>Fattigdom og bod</i>: <a href="/da/The_Urantia_Book/89#p3_3">UB 89:3.3</a>. </li>
</ol>
</div>
