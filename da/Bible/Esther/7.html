<!--
title: Esters Bog - Kapitel 7
description: 
published: true
date: 2022-10-6T9:45:27Z
tags: bible, bible—esther
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Esther/6">Esters Bog - Kapitel 6</a></td>
        <td><a href="/da/Bible/Esther/Index">Indeks</a></td>
        <td><a href="/da/Bible/Esther/8">Esters Bog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da Kongen tillige med Haman var kommet til Gæstebudet hos Dronning Ester </p>
<p id="v2"><sup><small>2</small></sup>  spurgte Kongen atter den Dag Ester, medens de sad ved Vinen: "Hvad er din Bøn, Dronning Ester? Du skal få den opfyldt. Og hvad er dit Ønske? Om det så er Halvdelen af Riget, skal det tilstås dig!" </p>
<p id="v3"><sup><small>3</small></sup>  Dronning Ester svarede: "Hvis jeg har fundet Nåde for dine Øjne, Konge, og hvis Kongen synes, giv mig så mit Liv på min Bøn og giv mig mit Folk på mit Ønske; </p>
<p id="v4"><sup><small>4</small></sup>  thi jeg og mit Folk er solgt til at udryddes, ihjelslås og tilintetgøres. </p>
<p id="v5"><sup><small>5</small></sup>  Da svarede Kong Ahasverus Dronning Ester: "Hvem er han, og hvor er han, som har fået i Sinde at gøre dette?" </p>
<p id="v6"><sup><small>6</small></sup>  Ester svarede: En fjendsk og ildesindet Mand, den onde Haman der!" Da blev Haman slaget af Rædsel for Kongen og Dronningen. </p>
<p id="v7"><sup><small>7</small></sup>  Og Kongen rejste sig i Vrede fra Gæstebudet og gik ud i Paladsets Park, men Haman blev tilbage for al bønfalde Dronning Ester om sit Liv; thi han mærkede, at det var Kongens faste Vilje at styrte ham i Ulykke. </p>
<p id="v8"><sup><small>8</small></sup>  Da Kongen kom tilbage fra Paladsets Park til Gæstebudsalen, havde Haman netop kastet sig ned over Divanen, som Ester lå på. Så sagde Kongen: "Vil han oven i Købet øve Vold imod Dronningen her i Huset i min Nærværelse!" Næppe var det Ord udgået af Kongens Mund, før man tilhyllede Hamans Ansigt; </p>
<p id="v9"><sup><small>9</small></sup>  og Harbona, en af Hofmændene, der stod i Kongens Tjeneste, sagde: "Ved Hamans Hus står allerede den halvtredsindstyve Alen høje Galge, som Haman har ladet rejse til Mordokaj, hvis Ord dog var Kongen til Gavn!" Da sagde Kongen: "Hæng ham i den!" </p>
<p id="v10"><sup><small>10</small></sup>  Og de hængte Haman i den Galge, han havde rejst til Mordokaj. Så lagde Kongens Vrede sig. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Esther/6">Esters Bog - Kapitel 6</a></td>
        <td><a href="/da/Bible/Esther/Index">Indeks</a></td>
        <td><a href="/da/Bible/Esther/8">Esters Bog - Kapitel 8</a></td>
      </tr>
    </tbody>
  </table>
</figure>
