<!--
title: Esters Bog - Kapitel 9
description: 
published: true
date: 2023-11-8T20:15:14Z
tags: bible, bible—esther
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Esther/8">
          <span class="mdi mdi-arrow-left-drop-circle"></span><span class="pl-2">Esters Bog - Kapitel 8</span>
        </a>
        </td>
        <td>
        <a href="/da/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Esther/10">
          <span class="pr-2">Esters Bog - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  På den trettende Dag i den tolvte Måned, det er Adar Måned, det er den Dag, da Kongens Befaling og Forordning skulde udføres, den Dag, da Jødernes Fjender havde håbet at kunne overvælde dem, medens det nu omvendt blev Jøderne, der på den Dag skulde overvælde deres Avindsmænd, </p>
<p id="v2"><sup><small>2</small></sup>  sluttede Jøderne sig sammen i deres Byer i alle Kong Ahasverus's Lande for at lægge Hånd på dem, der vilde dem ondt; og ingen holdt Stand imod dem, thi Frygt for dem var faldet på alle Folkene. </p>
<p id="v3"><sup><small>3</small></sup>  Og alle Landenes Fyrster og Satraperne og Statholderne og de kongelige Embedsmænd hjalp Jøderne, thi Frygt for Mordokaj var faldet på dem. </p>
<p id="v4"><sup><small>4</small></sup>  Thi Mordokaj havde meget at sige ved Kongens Hof, og der gik Ry af ham i alle Lande; thi samme Mordokaj blev mægtigere og mægtigere. </p>
<p id="v5"><sup><small>5</small></sup>  Således slog Jøderne løs på alle deres Fjender med Sværdhug, Drab og Ødelæggelse, og de handlede med deres Avindsmænd, som de havde Lyst. </p>
<p id="v6"><sup><small>6</small></sup>  I Borgen Susan dræbte og tilintetgjorde Jøderne 500 Mand; </p>
<p id="v7"><sup><small>7</small></sup>  og Parsjandata, Dalfon, Aspata, </p>
<p id="v8"><sup><small>8</small></sup>  Porata, Adalja, Aridata, </p>
<p id="v9"><sup><small>9</small></sup>  Parmasjta, Arisaj, Aridaj og Vajezata, </p>
<p id="v10"><sup><small>10</small></sup>  de ti Sønner af Haman, Hammedatas Søn, Jødernes Fjende, dræbte de. Men efter Byttet rakte de ikke Hænderne ud. </p>
<p id="v11"><sup><small>11</small></sup>  Samme dag kom Tallet på dem, der var dræbt i Borgen Susan, Kongen for Øre. </p>
<p id="v12"><sup><small>12</small></sup>  Da sagde Kongen til Dronning Ester: I Borgen Susan har Jøderne dræbt og tilintetgjort 500 Mand, også Hamans ti Sønner; hvad må de da ikke have gjort i de andre kongelige Landsdele! Dog, hvad er din Bøn? Du skal få den opfyldt. </p>
<p id="v13"><sup><small>13</small></sup>  Ester svarede: Hvis Kongen synes, lad det så også i Morgen tillades Jøderne i Susan at handle som i Dag og lad Hamans ti Sønner blive hængt op i Galger! </p>
<p id="v14"><sup><small>14</small></sup>  Da bød Kongen, at det skulde ske; og der udgik en Forordning derom i Susan, og Hamans ti Sønner blev hængt op i Galger. </p>
<p id="v15"><sup><small>15</small></sup>  Så sluttede Jøderne i Susan sig også sammen på den fjortende Dag i Adar Måned og dræbte 300 Mand i Susan. Men efter Byttet rakte de ikke Hænderne ud. </p>
<p id="v16"><sup><small>16</small></sup>  Men også de andre Jøder i Kongens Lande sluttede sig sammen og værgede deres Liv og tog Hævn over deres Fjenderog dræbte blandt deres Avindsmænd 75000 </p>
<p id="v17"><sup><small>17</small></sup>  på den trettende Dag i Adar Måned; men efter Byttet rakte de ikke Hænderne ud; og de hvilede på den fjortende og gjorde den til en Gæstebuds- og Glædesdag. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Men Jøderne i Susan sluttede sig sammen både den trettende og fjortende Dag i Måoeden og hvilede på den femtende, og den gjorde de til Gæstebuds- og Glædesdag. </p>
<p id="v19"><sup><small>19</small></sup>  Derfor fejrer Jøderne på Landet, de, der bor i Landsbyerne, den fjortende Dag i Adar Måned som en Glædes-, Gæstebuds- og Festdag, på hvilken de sender hverandre Gaver. </p>
<p id="v20"><sup><small>20</small></sup>  Og Mordokaj nedskrev disse Tildragelser og udsendte Skrivelser til alle Jøder i alle Kong Ahasverus's Lande nær og fjern </p>
<p id="v21"><sup><small>21</small></sup>  for at gøre det til Pligt for dem hvert År at fejre den fjortende og femtende Adar </p>
<p id="v22"><sup><small>22</small></sup>  de Dage, da Jøderne fik Ro for deres Fjender, og den Måned, da deres Trængsel vendtes til Glæde og deres Sorg til en Festdag - at fejre dem som Gæstebuds- og Glædesdage, på hvilke de skulde sende hverandre af deres Mad og de fattige Gaver. </p>
<p id="v23"><sup><small>23</small></sup>  Og Jøderne vedtog, at det, som de nu for første Gang havde gjort, og som Mordokaj havde skrevet til dem om, skulde være en fast Skik. </p>
<p id="v24"><sup><small>24</small></sup>  Fordi Agagiten Haman, Hammedatas Søn, alle Jøders Fjende, havde lagt Råd op imod Jøderne om at tilintetgøre dem og kastet Pur - det er Lod - for at ødelægge og tilintetgøre dem, </p>
<p id="v25"><sup><small>25</small></sup>  men Kongen havde, da det kom ham for Øre, givet skriftlig Befaling til, at det onde Råd, Homan havde lagt op mod Jøderne, skulde falde tilbage på hans eget Hoved, og ladet ham og hans Sønner hænge i Galgen, </p>
<p id="v26"><sup><small>26</small></sup>  derfor kaldte man de bage Purim efter Ordet Pur. Og derfor, på Grund af alt, hvad Brevet indeholdt, og hvad de selv havde oplevet i så Henseende, og hvad der var tilstødt dem, </p>
<p id="v27"><sup><small>27</small></sup>  gjorde Jøderne det til en fast Skik og Brug for sig selv, deres Efterkommere og alle, som sluttede sig til dem, at de ubrødeligt År efter År skulde fejre de to Dage efter Forskrifterne om dem og til den fastsatte Tid, </p>
<p id="v28"><sup><small>28</small></sup>  og at de Dage skulde ihukommes og fejres i alle Tidsaldre og Slægter, i hvert Laod og hver By, så at disse Purimsdage aldrig skulde gå af Brug hos Jøderne og deres Ihukommelse aldrig ophøre blandt deres Efterkommere. </p>
<p id="v29"><sup><small>29</small></sup>  Derpå lod Dronning Ester, Abihajils Datter, og Jøden Mordokaj en eftertrykkelig Skrivelse udgå for at stadfæste dette Brev om Purim. </p>
<p id="v30"><sup><small>30</small></sup>  Og han sendte Breve til alle Jøder i de 127 Lande i Ahasverus's Rige med Freds og Sandheds Ord </p>
<p id="v31"><sup><small>31</small></sup>  om at holde disse Purimsdage i Hævd på den fastsatte Tid, således som Jøden Mordokaj og Dronning Ester havde gjort det til Pligt for dem, og således som de havde bundet sig selv og deres Efterkommere til de foreskrevne Faster og Klageråb. </p>
<p id="v32"><sup><small>32</small></sup>  Således stadfæstedes disse Purimsforskrifter ved Esters Befaling; og det blev optegnet i en Bog. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Esther/8">
          <span class="mdi mdi-arrow-left-drop-circle"></span><span class="pl-2">Esters Bog - Kapitel 8</span>
        </a>
        </td>
        <td>
        <a href="/da/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Esther/10">
          <span class="pr-2">Esters Bog - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:17-32 <i>Purim-festen</i>: <a href="/da/The_Urantia_Book/125#p1_5">UB 125:1.5</a>. </li>
</ol>
</div>
