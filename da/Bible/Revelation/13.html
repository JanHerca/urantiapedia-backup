<!--
title: Johannes' Åbenbaring - Kapitel 13
description: 
published: true
date: 2023-11-8T20:15:14Z
tags: bible, bible—revelation
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Revelation/12">
          <span class="mdi mdi-arrow-left-drop-circle"></span><span class="pl-2">Johannes' Åbenbaring - Kapitel 12</span>
        </a>
        </td>
        <td>
        <a href="/da/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Revelation/14">
          <span class="pr-2">Johannes' Åbenbaring - Kapitel 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Og jeg så et Dyr stige op af Havet, som havde ti Horn og syv Hoveder, og på sine Horn ti Kroner, og på sine Hoveder Bespottelsens Navne. </p>
<p id="v2"><sup><small>2</small></sup>  Og Dyret, som jeg så, var ligt en Panter, og dets Fødder som en Bjørns, og dets Mund som en Løves Mund; og Dragen gav det sin Kraft og sin Trone og stor Magt. </p>
<p id="v3"><sup><small>3</small></sup>  Og jeg så et af dets Hoveder ligesom såret til Døden, og dets dødelige Sår blev lægt, og al Jorden fulgte undrende efter Dyret. </p>
<p id="v4"><sup><small>4</small></sup>  Og de tilbade Dragen, fordi den havde givet Dyret Magten; og de tilbade Dyret og sagde: Hvem er Dyret lig? hvem mægter at kæmpe imod det? </p>
<p id="v5"><sup><small>5</small></sup>  Og der blev givet det en Mund til at tale store Ord og Bespottelser, og der blev givet det Magt til at virke i to og fyrretyve Måneder. </p>
<p id="v6"><sup><small>6</small></sup>  Og det åbnede sin Mund til Bespottelser imod Gud, til at bespotte hans Navn og hans Telt, dem, som bo i Himmelen. </p>
<p id="v7"><sup><small>7</small></sup>  Og der blev givet det at føre Krig imod de hellige og at overvinde dem; og der blev givet det Magt over hver Stamme og Folk og Tungemål og Folkeslag. </p>
<p id="v8"><sup><small>8</small></sup>  Og alle, som bo på Jorden, skulle tilbede ham, enhver, hvis Navn ikke fra Verdens Grundlæggelse er skrevet i Lammets, det slagtedes, Livets Bog. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Dersom nogen har Øre, han høre! </p>
<p id="v10"><sup><small>10</small></sup>  Dersom nogen fører andre i Fængsel, han kommer selv i Fængsel; dersom nogen dræber med Sværd, han skal dræbes med Sværd. Her gælder det de helliges Udholdenhed og Tro. </p>
<p id="v11"><sup><small>11</small></sup>  Og jeg så et andet Dyr stige op af Jorden, og det havde to Horn ligesom et Lam og talte som en Drage. </p>
<p id="v12"><sup><small>12</small></sup>  Og det udøver hele det første Dyrs Magt for dets Åsyn og får Jorden og dem, som bo derpå, til at tilbede det første dyr, hvis dødelige Sår blev lægt. </p>
<p id="v13"><sup><small>13</small></sup>  Og det gør store Tegn, så at det endog får Ild til. at falde ned fra Himmelen på Jorden for Menneskenes Åsyn. </p>
<p id="v14"><sup><small>14</small></sup>  Og det forfører dem, som bo på Jorden, for de Tegns Skyld, som det blev givet det at gøre for Dyrets Åsyn, og siger til dem, som bo på Jorden, at de skulle gøre et Billede af Dyret, ham, som har Sværdhugget og kom til Live. </p>
<p id="v15"><sup><small>15</small></sup>  Og det fik Magt til at give Dyrets Billede Ånd, så at Dyrets Billede endog kunde tale og gøre, at alle de, der ikke vilde tilbede Dyrets Billede, skulde ihjelslås. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Og det får alle, både små og støre, både rige og fattige, både frie og Trælle, til at sætte sig et Mærke på deres højre Hånd eller på deres Pande, </p>
<p id="v17"><sup><small>17</small></sup>  for at ingen skal kunne købe eller sælge uden den, som har Mærket, Dyrets Navn eller dets Navns Tal. </p>
<p id="v18"><sup><small>18</small></sup>  Her gælder det Visdom! Den, som har Forstand, udregne Dyrets Tal; thi det er et Menneskes Tal, og dets Tal er 666. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Revelation/12">
          <span class="mdi mdi-arrow-left-drop-circle"></span><span class="pl-2">Johannes' Åbenbaring - Kapitel 12</span>
        </a>
        </td>
        <td>
        <a href="/da/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Revelation/14">
          <span class="pr-2">Johannes' Åbenbaring - Kapitel 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 13:8 <i>Livets bog</i>: <a href="/da/The_Urantia_Book/27#p5_1">UB 27:5.1</a>. </li>
  <li id="fn2"><a href="#cite2">↑</a> 13:15-17 <i>Fjern dyrets mærke</i>: <a href="/da/The_Urantia_Book/47#p9_1">UB 47:9.1</a>. </li>
</ol>
</div>
