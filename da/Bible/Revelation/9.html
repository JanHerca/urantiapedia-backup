<!--
title: Johannes' Åbenbaring - Kapitel 9
description: 
published: true
date: 2022-10-6T9:45:28Z
tags: bible, bible—revelation
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Revelation/8">Johannes' Åbenbaring - Kapitel 8</a></td>
        <td><a href="/da/Bible/Revelation/Index">Indeks</a></td>
        <td><a href="/da/Bible/Revelation/10">Johannes' Åbenbaring - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og den femte Engel basusnede, og jeg så en Stjerne, som var falden ned fra Himmelen på Jorden, og Nøglen til Afgrundens Brønd blev given den. </p>
<p id="v2"><sup><small>2</small></sup>  Og den åbnede Afgrundens Brønd, og en Røg steg op af Brønden, lig Røgen af en stor Ovn; og Solen og Luften blev formørket af Røgen fra Brønden. </p>
<p id="v3"><sup><small>3</small></sup>  Og fra Røgen udgik der Græshopper over Jorden, og der blev givet dem Magt, som Jordens Skorpioner have Magt. </p>
<p id="v4"><sup><small>4</small></sup>  Og der blev sagt til dem, at de ikke måtte skade Græsset på Jorden, ej heller noget grønt eller noget Træ, men kun de Mennesker, som ikke have Guds Segl på deres Pander. </p>
<p id="v5"><sup><small>5</small></sup>  Og det blev dem givet ikke at dræbe dem, men at pine dem i fem Måneder; og Pinen, de voldte, var som Pinen af en Skorpion, når den stikker et Menneske. </p>
<p id="v6"><sup><small>6</small></sup>  Og i de Dage skulle Menneskene søge Døden og ikke finde den, og attrå at dø, og Døden flyr fra dem. </p>
<p id="v7"><sup><small>7</small></sup>  Og Græshoppeskikkelserne lignede Heste, rustede til Krig, og på deres Hoveder var der som Kroner, der lignede Guld, og deres Ansigter vare som Menneskers Ansigter, </p>
<p id="v8"><sup><small>8</small></sup>  og de havde Hår som Kvinders Hår, og deres Tænder vare som Løvers, </p>
<p id="v9"><sup><small>9</small></sup>  og de havde Pansere som Jernpansere; og Lyden af deres Vinger var som Lyd af Stridsvogne, når mange Heste fare ud til Kamp. </p>
<p id="v10"><sup><small>10</small></sup>  Og de have Haler, som ligne Skorpioners, og Brodde, og i deres Haler ligger deres Magt til at skade Menneskene i fem Måneder. </p>
<p id="v11"><sup><small>11</small></sup>  De have Afgrundens Engel til Konge over sig; hans Navn er på Hebraisk Abaddon, og på Græsk har han Navnet Apollyon. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Det første Ve er til Ende; se, der kommer endnu to Veer derefter. </p>
<p id="v13"><sup><small>13</small></sup>  Og den sjette Engel basunede, og jeg hørte en Røst fra de fire Horn på Guldalteret, som står for Guds Åsyn, </p>
<p id="v14"><sup><small>14</small></sup>  sige til den sjette Engel, der havde Basunen: Løs de fire Engle, som ere bundne ved den store Flod Eufrat. </p>
<p id="v15"><sup><small>15</small></sup>  Og de fire Engle bleve løste, som til den Time og Dag og Måned og År vare rede til at ihjelslå Tredjedelen af Menneskene. </p>
<p id="v16"><sup><small>16</small></sup>  Og Tallet på Rytterhærene var to Gange Titusinde Gange Titusinde; jeg hørte deres Tal. </p>
<p id="v17"><sup><small>17</small></sup>  Og således så jeg Hestene i Synet og dem, som sade derpå, hvilke havde ildrøde og sorteblå og svovlgule Pansere; og Hestenes Hoveder vare som Løvers Hoveder, og af deres Munde udgik Ild og Røg og Svovl. </p>
<p id="v18"><sup><small>18</small></sup>  Af disse tre Plager, af Ilden og Røgen og Svovlet, som udgik af deres Munde, blev Tredjedelen af Menneskene ihjelslået.' </p>
<p id="v19"><sup><small>19</small></sup>  Thi Hestenes Magt er i deres Mund og i deres Haler; thi deres Haler ligne Slanger, have Hoveder, og med dem gøre de Skade. </p>
<p id="v20"><sup><small>20</small></sup>  Og de øvrige Mennesker, som ikke bleve dræbte i disse Plager, omvendte sig ikke fra deres Hænders Gerninger, så de lode være at tilbede de onde Ånder og Afgudsbillederne af Guld og Sølv og Kobber og Sten og Træ, som hverken kunne se eller høre eller gå; </p>
<p id="v21"><sup><small>21</small></sup>  og de omvendte sig ikke fra deres Myrden eller fra deres Trolddom eller fra deres Utugt eller fra deres Tyveri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Revelation/8">Johannes' Åbenbaring - Kapitel 8</a></td>
        <td><a href="/da/Bible/Revelation/Index">Indeks</a></td>
        <td><a href="/da/Bible/Revelation/10">Johannes' Åbenbaring - Kapitel 10</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:11 <i>Abaddon: chef for oprørernes stab</i>: <a href="/da/The_Urantia_Book/53#p1_5">UB 53:1.5</a>. </li>
</ol>
</div>
