<!--
title: Johannes' Åbenbaring - Kapitel 7
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Revelation/6">Johannes' Åbenbaring - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Revelation/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Revelation/8">Johannes' Åbenbaring - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og derefter så jeg fire Engle stå på Jordens fire Hjørner; de holdt ordens fire Vinde; for at ingen Vind skulde blæse over Jorden, ej heller over Havet, ej heller over noget Træ. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Og jeg så en anden Engel stige op fra Solens Opgang med den levende Guds Segl; og han råbte med høj Røst til de fire Engle, hvem det var givet at skade Jorden og Havet, og sagde: <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Skader ikke Jorden, ej heller Havet, ej heller Træerne, førend vi have beseglet vor Guds Tjenere på deres Pander. </p>
<p id="v4"><sup><small>4</small></sup>  Og jeg hørte Tallet på de beseglede, hundrede og fire og fyrretyve Tusinde beseglede af alle Israels Børns Stammer: </p>
<p id="v5"><sup><small>5</small></sup>  af Judas Stamme tolv Tusinde beseglede, af Rubens Stamme tolv Tusinde, af Gads Stamme tolv Tusinde, </p>
<p id="v6"><sup><small>6</small></sup>  af Asers Stamme tolv Tusinde, af Nafthalis Stamme tolv Tusinde, af Manasses Stamme tolv Tusinde, </p>
<p id="v7"><sup><small>7</small></sup>  af Simeons Stamme tolv Tusinde, af Levis Stamme tolv Tusinde, af Issakars Stamme tolv Tusinde </p>
<p id="v8"><sup><small>8</small></sup>  af Sebulons Stamme tolv Tusinde, af Josefs Stamme tolv Tusinde og af Benjamins Stamme tolv Tusinde beseglede. </p>
<p id="v9"><sup><small>9</small></sup>  Derefter så jeg, og se en stor Skare, som ingen kunde tælle, af alle Folkeslag og Stammer og Folk og Tungemål, som stod for Tronen og for Lammet, iførte lange, hvide Klæder og med Palmegrene i deres Hænder; </p>
<p id="v10"><sup><small>10</small></sup>  og de råbte med høj Røst og sagde: Frelsen tilhører vor Gud, som sidder på Tronen, og Lammet! </p>
<p id="v11"><sup><small>11</small></sup>  Og alle Englene stode rundt om Tronen og om de Ældste og om de fire Væsener og faldt ned for Tronen på deres Ansigt og tilbade Gud og sagde: <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Amen! Velsignelsen og Prisen og Visdommen og Taksigelsen og Æren og Kraften og Styrken tilhører vor Gud i Evighedernes Evigheder! Amen. </p>
<p id="v13"><sup><small>13</small></sup>  Og en af de Ældste tog til Orde og sagde til mig: Disse, som ere iførte de lange, hvide Klæder, hvem ere de? og hvorfra ere de komne? </p>
<p id="v14"><sup><small>14</small></sup>  Og jeg sagde til ham: Min Herre! du ved det. Og han sagde til mig: Det er dem, som komme ud af den store Trængsel, og de have tvættet deres Klæder og gjort dem hvide i Lammets Blod. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Derfor ere de foran Guds Trone og tjene ham Dag og Nat i hans Tempel; og han, som sidder på Tronen, skal opslå sit Telt over dem. </p>
<p id="v16"><sup><small>16</small></sup>  De skulle ikke hungre mere, ej heller tørste mere, ej heller skal Solen eller nogen Hede falde på dem. </p>
<p id="v17"><sup><small>17</small></sup>  Thi Lammet, som er midt for Tronen, skal vogte dem og lede dem til Livets Vandkilder; og Gud skal aftørre hver Tåre af deres Øjne. <sup id="cite5"><a href="#fn5">[5]</a></sup></p>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:1 <i>Hellig bogfetich</i>: <a href="/da/The_Urantia_Book/88#p2_7">UB 88:2.7</a>. </li>
  <li id="fn2"><a href="#cite2">↑</a> 7:2-3 <i>Ærkeengels segl for opstandelse</i>: <a href="/da/The_Urantia_Book/52#p1_6">UB 52:1.6</a>. </li>
  <li id="fn3"><a href="#cite3">↑</a> 7:11 <i>Urantia ledelse</i>: <a href="/da/The_Urantia_Book/114#p2_1">UB 114:2.1</a>.  <i>24 rådgivere</i>: <a href="/da/The_Urantia_Book/77#p9_5">UB 77:9.5</a>. </li>
  <li id="fn4"><a href="#cite4">↑</a> 7:14 <i>Gennem stor trængsel</i>: <a href="/da/The_Urantia_Book/47#p8_7">UB 47:8.7</a>.  <i>Kongeriget af trængsel og glæde</i>: <a href="/da/The_Urantia_Book/137#p6_5">UB 137:6.5</a>. </li>
  <li id="fn5"><a href="#cite5">↑</a> 7:17 <i>Del 3: Tør alle tårer væk</i>: <a href="/da/The_Urantia_Book/27#p1_5">UB 27:1.5</a>.  <i>SoT bliver brønd af levende vand</i>: <a href="/da/The_Urantia_Book/181#p1_4">UB 181:1.4</a>. </li>
</ol>
</div>
