<!--
title: Johannes' Åbenbaring - Kapitel 17
description: 
published: true
date: 2022-10-6T9:45:28Z
tags: bible, bible—revelation
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Revelation/16">Johannes' Åbenbaring - Kapitel 16</a></td>
        <td><a href="/da/Bible/Revelation/Index">Indeks</a></td>
        <td><a href="/da/Bible/Revelation/18">Johannes' Åbenbaring - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og en af de syv Engle, som havde de syv Skåle, kom og talte med mig og sagde: Kom! jeg vil vise dig Dommen over den store Skøge, som sidder over mange Vande, </p>
<p id="v2"><sup><small>2</small></sup>  med hvem Jordens Konger have bolet, og de, som bo på Jorden, ere blevne drukne af hendes Utugts Vin. </p>
<p id="v3"><sup><small>3</small></sup>  Og han førte mig i Ånden ud i en Ørken; og jeg så en Kvinde siddende på et skarlagenfarvet Dyr, som var fuldt af Bespottelsens Navne; det havde syv Hoveder og ti Hor1m. </p>
<p id="v4"><sup><small>4</small></sup>  Og Kvinden var klædt i Purpur og Skarlagen og strålede af Guld og Ædelsten og Perler; hun havde et Guldbæger i sin Hånd, fuldt af Vederstyggeligheder og hendes Utugts Urenheder. </p>
<p id="v5"><sup><small>5</small></sup>  Og på hendes Pande var skrevet et Navn, en Hemmelighed: Babylon den store, Moderen til Jordens Skøger og Vederstyggeligheder. </p>
<p id="v6"><sup><small>6</small></sup>  Og jeg så Kvinden, drukken af de helliges Blod og af Jesu Vidners Blød; og jeg undrede mig i stor Forundring, da jeg så hende. </p>
<p id="v7"><sup><small>7</small></sup>  Og Engelen sagde til mig: Hvorfor undrede du dig? Jeg vil sige dig Hemmeligheden med Kvinden og med Dyret, som bærer hende, og som har de syv Hoveder og de ti Horn. </p>
<p id="v8"><sup><small>8</small></sup>  Dyret, som du så, har været og er ikke, og det skal stige op af Afgrunden og gå bort til Fortabelse; og de, som bo på Jorden, skulle undre sig, de, hvis Navne ikke ere skrevne i Livets Bog fra Verdens Grundlæggelse, når de se,at Dyret var og er ikke og skal komme. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Her gælder det den Forstand, som har Visdom. De syv Hoveder ere syv Bjerge, på hvilke Kvinden sidder, </p>
<p id="v10"><sup><small>10</small></sup>  og de ere syv Konger. De fem ere faldne, den ene er der, den anden er endnu ikke kommen, og når han kommer, skal han blive en liden Tid. </p>
<p id="v11"><sup><small>11</small></sup>  Og Dyret, som var og er ikke, er både selv en ottende og er en af de syv og farer bort til Fortabelse. </p>
<p id="v12"><sup><small>12</small></sup>  Og de ti Horn, som du så, ere ti Konger, som endnu ikke have fået Rige, men få Magt som Konger een Time sammen med Dyret. </p>
<p id="v13"><sup><small>13</small></sup>  Disse have eet Sind, og deres Kraft og Magt give de til Dyret. </p>
<p id="v14"><sup><small>14</small></sup>  Disse skulle føre Krig med Lammet, og Lammet skal sejre over dem - fordi det er Herrers Herre og Kongers Konge - og de: som ere med det, de kaldede og udvalgte og trofaste. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Og han sagde til mig: De Vande, som du så, der hvor Skøgen sidder, ere Folk og Skarer og Folkeslag og Tungemål. </p>
<p id="v16"><sup><small>16</small></sup>  Og de ti Horn, som du så, og Dyret, disse ville hade Skøgen og gøre hende øde og nøgen og æde hendes Kød og opbrænde hende med Ild. </p>
<p id="v17"><sup><small>17</small></sup>  Thi Gud har indgivet dem i deres Hjerte at gøre efter hans Sind og at handle af eet Sind og at give Dyret deres Kongemagt,indtil Guds Ord blive fuldbyrdede. </p>
<p id="v18"><sup><small>18</small></sup>  Og Kvinden, som du så, er den store Stad, som har Herredømme over Jordens Konger. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Revelation/16">Johannes' Åbenbaring - Kapitel 16</a></td>
        <td><a href="/da/Bible/Revelation/Index">Indeks</a></td>
        <td><a href="/da/Bible/Revelation/18">Johannes' Åbenbaring - Kapitel 18</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 17:8 <i>Livets bog</i>: <a href="/da/The_Urantia_Book/27#p5_1">UB 27:5.1</a>. </li>
  <li id="fn2"><a href="#cite2">↑</a> 17:14 <i>Kongernes konge</i>: <a href="/da/The_Urantia_Book/21#p4_5">UB 21:4.5</a>. </li>
</ol>
</div>
