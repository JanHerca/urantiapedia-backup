<!--
title: Johannes' Åbenbaring - Kapitel 5
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Revelation/4">Johannes' Åbenbaring - Kapitel 4</a></td>
        <td><a href="/da/Bible/Revelation/Index">Indeks</a></td>
        <td><a href="/da/Bible/Revelation/6">Johannes' Åbenbaring - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og jeg så i hans højre Hånd, som sad på Tronen, en Bog, beskreven indeni og udenpå, forseglet med syv Segl. </p>
<p id="v2"><sup><small>2</small></sup>  Og jeg så en vældig Engel, som udråbte med høj Røst: Hvem er værdig til at åbne Bogen og bryde dens Segl? </p>
<p id="v3"><sup><small>3</small></sup>  Og ingen i Himmelen, ej heller på Jorden, ej heller under Jorden, formåede at åbne Bogen eller at se i den. </p>
<p id="v4"><sup><small>4</small></sup>  Og jeg græd såre, fordi ingen fandtes værdig til at åbne Bogen eller at se i den. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Og en af de Ældste sagde til mig: Græd ikke! se, sejret har Løven af Judas Stamme, Davids Rodskud, så han kan åbne Bogen og dens syv Segl. </p>
<p id="v6"><sup><small>6</small></sup>  Og jeg så, midt imellem Tronen med de fire Væsener og de Ældste stod et Lam, ligesom slagtet: det havde syv Horn og syv Øjne, hvilke ere de syv Guds Ånder, som ere udsendte til hele Jorden. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Og det kom og tog Bogen af hans højre Hånd, som sad på Tronen. </p>
<p id="v8"><sup><small>8</small></sup>  Og da det tog Bogen, faldt de fire Væsener og de fire og tyve Ældste ned for Lammet, holdende hver sin Harpe og Guldskåle fyldte med Røgelse, som er de helliges Bønner. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Og de sang en ny Sang og sagde: Du er værdig til at tage Bogen og åbne dens Segl, fordi du blev slagtet og med dit Blod købte til Gud Mennesker af alle Stammer og Tungemål og Folk og Folkeslag, </p>
<p id="v10"><sup><small>10</small></sup>  og du har gjort dem for vor Gud til et Kongerige og til Præster, og de skulle være Konger på Jorden. </p>
<p id="v11"><sup><small>11</small></sup>  Og jeg så, og jeg hørte rundt om Tronen og Væsenerne og de Ældste en Røst af mange Engle, og deres Tal var Titusinder Gange Titusinder, og Tusinder Gange Tusinder, </p>
<p id="v12"><sup><small>12</small></sup>  og de sagde med høj Røst: Værdigt er Lammet, det slagtede, til at få Kraften og Rigdom og Visdom og Styrke og Ære og Pris og Velsignelse! </p>
<p id="v13"><sup><small>13</small></sup>  Og hver Skabning, som er i Himmelen og på Jorden og under Jorden og på Havet, ja, alt, hvad der er i dem, hørte jeg sige: Ham, som sidder på Tronen, og Lammet tilhører Velsignelsen og Æren og Prisen og Magten i Evighedernes Evigheder! </p>
<p id="v14"><sup><small>14</small></sup>  Og de fire Væsener sagde: Amen! Og de Ældste faldt ned og tilbade. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Revelation/4">Johannes' Åbenbaring - Kapitel 4</a></td>
        <td><a href="/da/Bible/Revelation/Index">Indeks</a></td>
        <td><a href="/da/Bible/Revelation/6">Johannes' Åbenbaring - Kapitel 6</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 5:4 <i>Det er ikke umanerligt at græde</i>: <a href="/da/The_Urantia_Book/140#p5_16">UB 140:5.16</a>. </li>
  <li id="fn2"><a href="#cite2">↑</a> 5:6 <i>Adjutant ånder af sind</i>: <a href="/da/The_Urantia_Book/36#p5_1">UB 36:5.1</a>.  <i>Seven spirits of God</i>: <a href="/da/The_Urantia_Book/116#p2_1">UB 116:2.1</a>.  <i>Syv mesterånder</i>: <a href="/da/The_Urantia_Book/16#p0_1">UB 16:0.1</a>.  <i>Adjutant ånder af sind</i>: <a href="/da/The_Urantia_Book/36#p5_2">UB 36:5.2</a>.  <i>Guds syv ånder</i>: <a href="/da/The_Urantia_Book/16#p4_1">UB 16:4.1</a>.  <i>Adjutant ånder af sind</i>: <a href="/da/The_Urantia_Book/16#p6_2">UB 16:6.2</a>. </li>
  <li id="fn3"><a href="#cite3">↑</a> 5:8 <i>Guds harpe</i>: <a href="/da/The_Urantia_Book/47#p10_2">UB 47:10.2</a>. </li>
  <li id="fn4"><a href="#cite4">↑</a> 5:8,14 <i>Fire »dyr«</i>: <a href="/da/The_Urantia_Book/34#p4_9">UB 34:4.9</a>.  <i>24 rådgivere</i>: <a href="/da/The_Urantia_Book/77#p9_5">UB 77:9.5</a>.  <i>Urantia ledelse</i>: <a href="/da/The_Urantia_Book/114#p2_1">UB 114:2.1</a>. </li>
</ol>
</div>
