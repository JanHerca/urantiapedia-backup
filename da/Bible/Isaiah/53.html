<!--
title: Esajas' Bog - Kapitel 53
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Isaiah/52">Esajas' Bog - Kapitel 52</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Isaiah/54">Esajas' Bog - Kapitel 54</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hvo troede det, vi hørte, for hvem åbenbaredes HERRENs Arm? <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Han skød op som en Kvist for hans Åsyn, som et Rodskud af udtørret Jord, uden Skønhed og Pragt til at drage vort Blik, uden Ydre, så vi syntes om ham, </p>
<p id="v3"><sup><small>3</small></sup>  ringeagtet, skyet af Folk, en Smerternes Mand og kendt med Sygdom, en, man skjuler sit Ansigt for, agtet ringe, vi regned ham ikke. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Og dog vore Sygdomme bar han, tog vore Smerter på sig; vi regnede ham for plaget, slagen, gjort elendig af Gud. </p>
<p id="v5"><sup><small>5</small></sup>  Men han blev såret for vore Overtrædelser, knust for vor Brødres Skyld; os til Fred kom Straf over ham, vi fik Lægedom ved hans Sår. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Vi for alle vild som Får, vi vendte os hver sin Vej, men HERREN lod falde på ham den Skyld, der lå på os alle. </p>
<p id="v7"><sup><small>7</small></sup>  Han blev knust og bar det stille, han oplod ikke sin Mund som et Lam, der føres hen at slagtes, som et Får, der er stumt, når det klippes. han oplod ikke sin Mund. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Fra Trængsel og Dom blev han taget, men hvem i hans Samtid tænkte, da han reves fra de levendes Land, at han ramtes for mit Folks Overtrædelse? </p>
<p id="v9"><sup><small>9</small></sup>  Hos gudløse gav man ham Grav og Gravkammer hos den rige, endskønt han ej gjorde Uret, og der ikke var Svig i hans Mund. </p>
<p id="v10"><sup><small>10</small></sup>  Det var HERRENs Vilje at slå ham med Sygdom; når hans Sjæl havde fuldbragt et Skyldoffer, skulde han se Afkom, leve længe og HERRENs Vilje lykkes ved hans Hånd. </p>
<p id="v11"><sup><small>11</small></sup>  Fordi hans Sjæl har haft Møje, skal han se det, hvorved han skal mættes. Når han kendes, skal min retfærdige Tjener retfærdiggøre de mange, han, som bar deres Overtrædelser. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Derfor arver han mange, med mægtige deler han Bytte, fordi han udtømte sin Sjæl til Døden og regnedes blandt Overtrædere; dog bar han manges Synd, og for Overtrædere bad han. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 53:1 <i>Hvem tror Herren åbenbarede</i>: <a href="/da/The_Urantia_Book/174#p5_3">UB 174:5.3</a>. </li>
  <li id="fn2"><a href="#cite2">↑</a> 53:3 <i>Ikke en sorgens mand</i>: <a href="/da/The_Urantia_Book/100#p7_13">UB 100:7.13</a>.  <i>Smertens mand, kendte til sorg</i>: <a href="/da/The_Urantia_Book/129#p4_4">UB 129:4.4</a>.  <i>Jesus ikke »sorgens mand«</i>: <a href="/da/The_Urantia_Book/181#p1_8">UB 181:1.8</a>.  <i>Jesus er ikke en sorgens mand</i>: <a href="/da/The_Urantia_Book/159#p3_10">UB 159:3.10</a>. </li>
  <li id="fn3"><a href="#cite3">↑</a> 53:5 <i>I vore lidelser er han plaget</i>: <a href="/da/The_Urantia_Book/2#p5_3">UB 2:5.3</a>. </li>
  <li id="fn4"><a href="#cite4">↑</a> 53:7 <i>Jesus tavs undervejs</i>: <a href="/da/The_Urantia_Book/183#p5_5">UB 183:5.5</a>. </li>
  <li id="fn5"><a href="#cite5">↑</a> 53:7-9 <i>Skaberen kender tidsmæssige lidelser</i>: <a href="/da/The_Urantia_Book/188#p5_12">UB 188:5.12</a>. </li>
  <li id="fn6"><a href="#cite6">↑</a> 53:11 <i># 1 Herrens tjener</i>: <a href="/da/The_Urantia_Book/136#p1_1">UB 136:1.1</a>. </li>
</ol>
</div>
