<!--
title: Esajas' Bog - Kapitel 45
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/44">Esajas' Bog - Kapitel 44</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/46">Esajas' Bog - Kapitel 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så siger HERREN til sin Salvede, til Kyros, hvis højre jeg greb for at nedstyrte Folk for hans Ansigt og løsne Kongernes Gjord, for at åbne Dørene for ham, så Portene ikke var stængt: </p>
<p id="v2"><sup><small>2</small></sup>  Selv går jeg frem foran dig, Hindringer jævner jeg ud; jeg sprænger Porte af Kobber og sønderhugger Slåer af Jern. </p>
<p id="v3"><sup><small>3</small></sup>  Jeg giver dig Mulmets Skatte, Rigdomme gemt i Løn, så du kender, at den, der kaldte dig ved Navn, er mig, er HERREN, Israels Gud. </p>
<p id="v4"><sup><small>4</small></sup>  For Jakobs, min Tjeners, Skyld, for min udvalgtes, Israels, Skyld kalder jeg dig ved dit Navn, ved et Æresnavn, skønt du ej kender mig. </p>
<p id="v5"><sup><small>5</small></sup>  HERREN er jeg, ellers ingen, uden mig er der ingen Gud; jeg omgjorder dig, endskønt du ej kender mig, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  så de kender fra Solens Opgang til dens Nedgang: der er ingen uden mig. HERREN er jeg, ellers ingen, </p>
<p id="v7"><sup><small>7</small></sup>  Lysets Ophav og Mørkets Skaber, Velfærds Kilde og Ulykkes Skaber: Jeg er HERREN, der virker alt. </p>
<p id="v8"><sup><small>8</small></sup>  Lad regne, I Himle deroppe, nedsend Retfærd, I Skyer, Jorden åbne sit Skød, så Frelse må spire frem og Retfærd vokse tillige. </p>
<p id="v9"><sup><small>9</small></sup>  Ve den, der trættes med sit Ophav, et Skår kun blandt Skår af Jord! Siger Ler til Pottemager: "Hvad kan du lave?" hans Værk: "Du har ikke Hænder!" </p>
<p id="v10"><sup><small>10</small></sup>  Ve den, der siger til sin Fader: "Hvad kan du avle?" til sin Moder: "Hvad kan du føde?" </p>
<p id="v11"><sup><small>11</small></sup>  Så siger HERREN, Israels Hellige, Fremtidens Ophav: I spørger mig om mine Børn, for mine Hænders Værk vil I råde! </p>
<p id="v12"><sup><small>12</small></sup>  Det var mig, som dannede Jorden og skabte Mennesket på den; mine Hænder udspændte Himlen, jeg opbød al dens Hær; <sup id="cite1"><a href="#fn1">[1]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  det var mig, som vakte ham i Retfærd, jeg jævner alle hans Veje; han skal bygge min By og give mine bortførte fri ikke for Løn eller Gave, siger Hærskarers HERRE. </p>
<p id="v14"><sup><small>14</small></sup>  Så siger HERREN: Ægyptens Løn, Ætiopiens Vinding, Sebæernes granvoksne Mænd, de skal komme og tilhøre dig, og dig skal de følge; de skal komme i Lænker og kaste sig ned for dig og bønfalde dig: "Kun hos dig er Gud, der er ingen anden Gud." </p>
<p id="v15"><sup><small>15</small></sup>  Sandelig, du er en Gud, som er skjult, Israels Gud er en Frelser! </p>
<p id="v16"><sup><small>16</small></sup>  Skam og Skændsel bliver alle hans Fjender til Del, til Hobe går Gudemagerne om med Skændsel. </p>
<p id="v17"><sup><small>17</small></sup>  Israel frelses ved HERREN, en evig Frelse, i Evighed bliver I ikke til Skam og Skændsel. </p>
<p id="v18"><sup><small>18</small></sup>  Thi så siger HERREN, Himlens Skaber, han, som er Gud, som dannede Jorden, frembragte, grundfæsted den, ej skabte den øde, men danned den til at bebos: HERREN er jeg, ellers ingen. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Jeg talede ikke i Løndom, i Mørkets Land, sagde ikke til Jakobs Æt: "Søg mig forgæves!" Jeg, HERREN, taler hvad ret er, forkynder, hvad sandt er. </p>
<p id="v20"><sup><small>20</small></sup>  Kom samlede hid, træd frem til Hobe, I Folkenes undslupne! Uvidende er de, som bærer et Billede af Træ, de, som beder til en Gud, der ikke kan frelse. </p>
<p id="v21"><sup><small>21</small></sup>  Forkynd det, kom frem dermed, lad dem rådslå sammen: Hvo kundgjorde dette tilforn, forkyndte det forud? Mon ikke jeg, som er HERREN? Uden mig er der ingen Gud, uden mig er der ingen retfærdig, frelsende Gud. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  Vend dig til mig og bliv frelst, du vide Jord, thi Gud er jeg, ellers ingen; </p>
<p id="v23"><sup><small>23</small></sup>  jeg svor ved mig selv, fra min Mund kom Sandhed, mit Ord vender ikke tilbage: Hvert Knæ skal bøjes for mig, hver Tunge sværge mig til. </p>
<p id="v24"><sup><small>24</small></sup>  "Kun hos HERREN," skal man sige, "er Retfærd og Styrke; til ham skal alle hans Avindsmænd komme med Skam." <sup id="cite9"><a href="#fn9">[9]</a></sup></p>
<p id="v25"><sup><small>25</small></sup>  Ved HERREN når al Israels Æt til sin Ret og jubler. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/44">Esajas' Bog - Kapitel 44</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/46">Esajas' Bog - Kapitel 46</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 45:12,18 <i>Skaberen</i>: <a href="/da/The_Urantia_Book/131#p10_6">UB 131:10.6</a>.  <i>Michaels skabelse</i>: <a href="/da/The_Urantia_Book/57#p3_8">UB 57:3.8</a>.  <i>Gud skabte</i>: <a href="/da/The_Urantia_Book/95#p5_9">UB 95:5.9</a>.  <i>Gud skabte himmel og jord</i>: <a href="/da/The_Urantia_Book/92#p6_6">UB 92:6.6</a>.  <i>Skabersønner skaber</i>: <a href="/da/The_Urantia_Book/21#p2_1">UB 21:2.1</a>.  <i>Skaberen af himmel og jord</i>: <a href="/da/The_Urantia_Book/128#p1_10">UB 128:1.10</a>.  <i>Gud har skabt alt</i>: <a href="/da/The_Urantia_Book/6#p1_3">UB 6:1.3</a>.  <i>Gud skabte himmel og jord</i>: <a href="/da/The_Urantia_Book/1#p0_1">UB 1:0.1</a>.  <i>Trofast og guddommelig skaber</i>: <a href="/da/The_Urantia_Book/2#p1_2">UB 2:1.2</a>.  <i>Skabersønner</i>: <a href="/da/The_Urantia_Book/21#p0_1">UB 21:0.1</a>.  <i>Universel Skaber</i>: <a href="/da/The_Urantia_Book/142#p3_7">UB 142:3.7</a>.  <i>Gud skabte himmel og jord</i>: <a href="/da/The_Urantia_Book/131#p2_2">UB 131:2.2</a>.  <i>Gud har skabt alle ting og væsener</i>: <a href="/da/The_Urantia_Book/131#p10_2">UB 131:10.2</a>. </li>
  <li id="fn2"><a href="#cite2">↑</a> 45:5-6,21 <i>Den ene Gud</i>: <a href="/da/The_Urantia_Book/92#p6_6">UB 92:6.6</a>.  <i>Herren vor Gud er én Gud</i>: <a href="/da/The_Urantia_Book/10#p7_1">UB 10:7.1</a>.  <i>Gud er én</i>: <a href="/da/The_Urantia_Book/56#p4_4">UB 56:4.4</a>.  <i>Der er ingen Gud ved siden af dig</i>: <a href="/da/The_Urantia_Book/1#p0_1">UB 1:0.1</a>.  <i>Herren er én Gud</i>: <a href="/da/The_Urantia_Book/96#p5_5">UB 96:5.5</a>.  <i>Den ene Gud</i>: <a href="/da/The_Urantia_Book/131#p10_2">UB 131:10.2</a>.  <i>Den ene Gud</i>: <a href="/da/The_Urantia_Book/45#p4_8">UB 45:4.8</a>.  <i>Den ene Gud</i>: <a href="/da/The_Urantia_Book/92#p5_8">UB 92:5.8</a>. </li>
  <li id="fn3"><a href="#cite3">↑</a> 45:5-6.21 <i>Herren Gud er én</i>: <a href="/da/The_Urantia_Book/1#p7_6">UB 1:7.6</a>. </li>
  <li id="fn4"><a href="#cite4">↑</a> 45:12 <i>Skabelse af menneskeheden</i>: <a href="/da/The_Urantia_Book/74#p0_1">UB 74:0.1</a>.  <i>Del 1: Jeg lavede jorden, mand</i>: <a href="/da/The_Urantia_Book/97#p7_6">UB 97:7.6</a>. </li>
  <li id="fn5"><a href="#cite5">↑</a> 45:12-18 <i>Gud som skaber af himlen, jorden</i>: <a href="/da/The_Urantia_Book/0#p2_9">UB 0:2.9</a>. </li>
  <li id="fn6"><a href="#cite6">↑</a> 45:18 <i>Del 2: Skabt ikke forgæves</i>: <a href="/da/The_Urantia_Book/97#p7_6">UB 97:7.6</a>.  <i>Skabte jorden for at blive beboet</i>: <a href="/da/The_Urantia_Book/1#p0_2">UB 1:0.2</a>.  <i>Skaberen taler</i>: <a href="/da/The_Urantia_Book/131#p2_9">UB 131:2.9</a>. </li>
  <li id="fn7"><a href="#cite7">↑</a> 45:21 <i>Der er ingen Gud ved siden af mig, en retfærdig Gud</i>: <a href="/da/The_Urantia_Book/97#p7_6">UB 97:7.6</a>.  <i>Én Gud, ingen ved siden af ham</i>: <a href="/da/The_Urantia_Book/131#p2_2">UB 131:2.2</a>. </li>
  <li id="fn8"><a href="#cite8">↑</a> 45:21-22 <i>Ingen anden frelser</i>: <a href="/da/The_Urantia_Book/131#p2_9">UB 131:2.9</a>. </li>
  <li id="fn9"><a href="#cite9">↑</a> 45:24 <i>I Herren har jeg retfærdighed</i>: <a href="/da/The_Urantia_Book/150#p5_2">UB 150:5.2</a>. </li>
</ol>
</div>
