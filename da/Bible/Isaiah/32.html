<!--
title: Esajas' Bog - Kapitel 32
description: 
published: true
date: 2022-10-6T9:45:27Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/31">Esajas' Bog - Kapitel 31</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/33">Esajas' Bog - Kapitel 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Se, en Konge skal herske med Retfærd, Fyrster styre med Ret, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  hver af dem som Læ imod Storm og Ly imod Regnskyl, som Bække i Ørk, som en vældig Klippes Skygge i tørstende Land. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  De seendes Øjne skal ej være blinde, de hørendes Ører skal lytte; </p>
<p id="v4"><sup><small>4</small></sup>  letsindiges Hjerte skal nemme Kundskab, stammendes Tunge tale flydende, rent. </p>
<p id="v5"><sup><small>5</small></sup>  Dåren skal ikke mer kaldes ædel, højsindet ikke Skalken. </p>
<p id="v6"><sup><small>6</small></sup>  Thi Dåren taler kun Dårskab, hans Hjerte udtænker Uret for at øve Niddingsværk og prædike Frafald fra HERREN, lade den sultne være tom og den tørstige mangle Vand. </p>
<p id="v7"><sup><small>7</small></sup>  Skalkens Midler er onde, han oplægger lumske Råd for at ødelægge arme med Løgn, skønt Fattigmand godtgør sin Ret. </p>
<p id="v8"><sup><small>8</small></sup>  Men den ædle har ædelt for og står fast i, hvad ædelt er. </p>
<p id="v9"><sup><small>9</small></sup>  Op, hør min Røst, I sorgløse Kvinder, I trygge Døtre, lyt til min Tale! </p>
<p id="v10"><sup><small>10</small></sup>  Om År og Dag skal I trygge skælve, thi med Vinhøst er det ude, der kommer ej Frugthøst. </p>
<p id="v11"><sup><small>11</small></sup>  Bæv, I sorgløse, skælv, I trygge, klæd jer af og blot jer, bind Sæk om Lænd; </p>
<p id="v12"><sup><small>12</small></sup>  slå jer for Brystet og klag over yndige Marker, frugtbare Vinstokke, </p>
<p id="v13"><sup><small>13</small></sup>  mit Folks med Tidseltorn dækkede Jord, ja, hvert Glædens Hus, den jublende By! </p>
<p id="v14"><sup><small>14</small></sup>  Thi Paladset er øde, Bylarmen standset, Ofel med Tårnet en Grushob for evigt, Vildæslers Fryd, en Græsgang for Hjorde - </p>
<p id="v15"><sup><small>15</small></sup>  til Ånd fra det høje udgydes over os. Da bliver Ørkenen til Frugthave, Frugthaven regnes for Skov. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Ret fæster Bo i Ørkenen, i Frugthaven dvæler Retfærd; </p>
<p id="v17"><sup><small>17</small></sup>  Retfærds Frugt bliver Fred og Rettens Vinding Tryghed for evigt. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Da bor mit Folk i Fredens Hjem, i trygge Boliger, sorgfri Pauluner. </p>
<p id="v19"><sup><small>19</small></sup>  Skoven styrter helt, Byen bøjes dybt. </p>
<p id="v20"><sup><small>20</small></sup>  Salige I, som sår ved alle Vande, lader Okse og Æsel frit løbe om! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/31">Esajas' Bog - Kapitel 31</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/33">Esajas' Bog - Kapitel 33</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 32:1 <i>Esajas sagde konge-frieren</i>: <a href="/da/The_Urantia_Book/97#p8_3">UB 97:8.3</a>. </li>
  <li id="fn2"><a href="#cite2">↑</a> 32:2 <i>Skygge af stor klippe</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn3"><a href="#cite3">↑</a> 32:15-17 <i>Når ånden strømmede ud, fred</i>: <a href="/da/The_Urantia_Book/142#p5_4">UB 142:5.4</a>. </li>
  <li id="fn4"><a href="#cite4">↑</a> 32:17 <i>dyb forvisning</i>: <a href="/da/The_Urantia_Book/5#p4_2">UB 5:4.2</a>. </li>
  <li id="fn5"><a href="#cite5">↑</a> 32:17-18 <i>Ved tro opnå fred</i>: <a href="/da/The_Urantia_Book/131#p10_6">UB 131:10.6</a>. </li>
</ol>
</div>
