<!--
title: Esajas' Bog - Kapitel 54
description: 
published: true
date: 2022-10-6T9:45:27Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/53">Esajas' Bog - Kapitel 53</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/55">Esajas' Bog - Kapitel 55</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jubl, du golde, der ej fødte, jubl og fryd dig, du uden Veer! Thi den forladtes Børn er flere end Hustruens Børn, siger HERREN. </p>
<p id="v2"><sup><small>2</small></sup>  Vid Rummet ud i dit Telt, spar ikke, men udspænd din Boligs Tæpper. Du må gøre dine Teltreb lange og slå dine Teltpæle fast. </p>
<p id="v3"><sup><small>3</small></sup>  Thi du skal brede dig til højre og, venstre, dit Afkom tage Folk i Eje og bo i de øde Byer. </p>
<p id="v4"><sup><small>4</small></sup>  Frygt ej, du skal ikke beskæmmes, vær ej ræd, du skal ikke skuffes! Thi din Ungdoms Skam skal du glemme, ej mindes din Enkestands Skændsel. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Thi din Ægtemand er din Skaber, hans Navn er Hærskarers HERRE, din Genløser er Israels Hellige, han kaldes al Jordens Gud. </p>
<p id="v6"><sup><small>6</small></sup>  Som en Hustru, der sidder forladt med Sorg i Sinde, har HERREN kaldt dig. En Ungdomsviv, kan hun forstødes? siger din Gud. </p>
<p id="v7"><sup><small>7</small></sup>  Jeg forlod dig et lidet Øjeblik, men favner dig i stor Barmhjertighed; </p>
<p id="v8"><sup><small>8</small></sup>  jeg skjulte i skummende Vrede et Øjeblik mit Åsyn for dig, men forbarmer mig med evig Kærlighed, siger din Genløser, HERREN. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Mig er det som Noas Dage: Som jeg svor, at Noas Vande ej mer skulde oversvømme Jorden, så sværger jeg nu at jeg aldrig vil vredes og skænde på dig. </p>
<p id="v10"><sup><small>10</small></sup>  Om også Bjergene viger, om også Højene rokkes, min Kærlighed viger ej fra dig, min Fredspagt rokkes ikke, så siger HERREN, din Forbarmer. </p>
<p id="v11"><sup><small>11</small></sup>  Du arme, forblæste, utrøstede! Se, jeg bygger dig op med Smaragder, lægger din Grund med Safirer, <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  af Rubiner sætter jeg Tinderne, og Portene gør jeg af Karfunkler, af Ædelsten hele din Ringmur. </p>
<p id="v13"><sup><small>13</small></sup>  Alle dine Børn bliver oplært af HERREN, og stor bliver Børnenes Fred; <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  i Retfærd skal du grundfæstes. Vær tryg for Vold, du har intet at frygte, for Rædsler, de kommer dig ikke nær! </p>
<p id="v15"><sup><small>15</small></sup>  Angribes du, er det uden min Vilje, falde skal hver, som angriber dig; </p>
<p id="v16"><sup><small>16</small></sup>  det er mig, der skaber Smeden, som blæser en Kulild op og tilvirker Våben ved sin Kunst, men Ødelæggeren skaber jeg også. </p>
<p id="v17"><sup><small>17</small></sup>  Intet Våben, der smedes mod dig, skal du, hver Tunge, der trætter med dig, får du dømt. Dette er HERRENs Tjeneres Lod, den Retfærd, jeg giver dem, lyder det fra HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/53">Esajas' Bog - Kapitel 53</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/55">Esajas' Bog - Kapitel 55</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 54:4,14 <i>Reddet fra frygt</i>: <a href="/da/The_Urantia_Book/95#p4_3">UB 95:4.3</a>. </li>
  <li id="fn2"><a href="#cite2">↑</a> 54:8 <i>Gud er barmhjertig</i>: <a href="/da/The_Urantia_Book/2#p5_7">UB 2:5.7</a>.  <i>Albarmhjertig</i>: <a href="/da/The_Urantia_Book/142#p3_7">UB 142:3.7</a>.  <i>Barmhjertighedstjeneste</i>: <a href="/da/The_Urantia_Book/6#p3_2">UB 6:3.2</a>.  <i>Barmhjertighed</i>: <a href="/da/The_Urantia_Book/131#p10_6">UB 131:10.6</a>.  <i>Hans barmhjertighed er evig</i>: <a href="/da/The_Urantia_Book/2#p4_1">UB 2:4.1</a>. </li>
  <li id="fn3"><a href="#cite3">↑</a> 54:11-12 <i>Embellishers</i>: <a href="/da/The_Urantia_Book/44#p6_1">UB 44:6.1</a>. </li>
  <li id="fn4"><a href="#cite4">↑</a> 54:13 <i>Alle skal undervises af Gud</i>: <a href="/da/The_Urantia_Book/153#p2_11">UB 153:2.11</a>.  <i>Undervist af ånden</i>: <a href="/da/The_Urantia_Book/156#p5_2">UB 156:5.2</a>. </li>
</ol>
</div>
