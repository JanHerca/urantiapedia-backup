<!--
title: Esajas' Bog - Kapitel 19
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Isaiah/18">Esajas' Bog - Kapitel 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Isaiah/20">Esajas' Bog - Kapitel 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Et Udsagn om Ægypten. Se, HERREN farer på letten Sky og kommer til Ægypten; Ægyptens Guder bæver for ham, Ægyptens Hjerte smelter i Brystet. </p>
<p id="v2"><sup><small>2</small></sup>  Jeg hidser Ægypten mod Ægypten, så de kæmper Broder mod Broder, Ven mod Ven, By mod By, Rige mod Rige. </p>
<p id="v3"><sup><small>3</small></sup>  Ægyptens Forstand står stille, dets Råd gør jeg til intet, så de søger Guder og Manere, Genfærd og Ånder. </p>
<p id="v4"><sup><small>4</small></sup>  Jeg giver Ægypten hen i en hårdhjertet Herres Hånd, en Voldskonge bliver deres Hersker, så lyder det fra Herren, Hærskarers HERRE. </p>
<p id="v5"><sup><small>5</small></sup>  Vandet i Floden svinder, Strømmen bliver sid og tør; </p>
<p id="v6"><sup><small>6</small></sup>  Strømmene udspreder Stank, Ægyptens Floder svinder og tørres; Rør og Siv visner hen, </p>
<p id="v7"><sup><small>7</small></sup>  alt Græsset ved Nilbredden dør, al Sæd ved Nilen hentørres, svinder og er ikke mere. </p>
<p id="v8"><sup><small>8</small></sup>  Fiskerne sukker og sørger, alle, som meder i Nilen; de, som, sætter Garn i Vandet, gribes af Modløshed. </p>
<p id="v9"><sup><small>9</small></sup>  Til Skamme er de, som væver Linned, Heglersker og de, som væver Byssus; </p>
<p id="v10"><sup><small>10</small></sup>  Spinderne er sønderknust, hver Daglejer sørger bittert. </p>
<p id="v11"><sup><small>11</small></sup>  Kun Dårer er Zoans Øverster, Faraos viseste Rådmænd så dumt et Råd. Hvor kan I sige til Farao: "Jeg er en Ætling af Vismænd, Ætling af Fortidens Konger?" </p>
<p id="v12"><sup><small>12</small></sup>  Ja, hvor er nu dine Vismænd? Lad dem dog kundgøre dig og lade dig vide, hvad Hærskarers HERRE har for mod Ægypten! </p>
<p id="v13"><sup><small>13</small></sup>  Hans Fyrster blev Dårer: Fyrster i Nof blev Tåber. Ægypten er bragt til at rave af Stammernes Hjørnesten. </p>
<p id="v14"><sup><small>14</small></sup>  I dets Indre har HERREN udgydt Svimmelheds Ånd; Ægypten fik de til at rave i al dets Id, som den drukne raver i sit Spy. </p>
<p id="v15"><sup><small>15</small></sup>  For Ægypten lykkes intet, hverken for Hoved eller Hale, Palme eller Siv. </p>
<p id="v16"><sup><small>16</small></sup>  På hin Dag skal Ægypten blive som Kvinder; det skal ængstes og grue for Hærskarers HERREs svungne Hånd, som han svinger imod det. </p>
<p id="v17"><sup><small>17</small></sup>  Judas Land bliver Ægypten en Rædsel; hver Gang nogen minder dem derom, gribes de af Angst for, hvad Hærskarers HERRE har for imod det. </p>
<p id="v18"><sup><small>18</small></sup>  På hin Dag skal fem Byer i Ægypten tale Kana'ans Tungemål og sværge ved Hærskarers HERRE; en af dem skal kaldes Ir-Haheres. </p>
<p id="v19"><sup><small>19</small></sup>  På hin Dag skal HERREN have et Alter midt i Ægypten og en Stenstøtte ved dets Grænse. </p>
<p id="v20"><sup><small>20</small></sup>  Det skal være Tegn og Vidne for Hærskarers HERRE i Ægypten; når de råber til HERREN over dem, som mishandler dem, vil han sende dem en Frelser; han skal stride og udfri dem. </p>
<p id="v21"><sup><small>21</small></sup>  Da skal HERREN give sig til Kende for Ægypten, Ægypterne skal lære HERREN at kende på hin Dag; de skal bringe Slagtoffer og Afgrødeoffer og gøre Løfter til HERREN og indfri dem. </p>
<p id="v22"><sup><small>22</small></sup>  HERREN skal slå Ægypten, slå og læge; og når de omvender sig til HERREN, bønhører han dem og læger dem. </p>
<p id="v23"><sup><small>23</small></sup>  På hin Dag skal der gå en banet Vej fra Ægypten til Assyrien, og Assyrien skal komme til Ægypten og Ægypten til Assyrien, og Ægypten skal tjene Herren sammen med Assyrien. </p>
<p id="v24"><sup><small>24</small></sup>  På hin Dag skal Israel selvtredje, sammen med Ægypten og Assyrien, være en Velsignelse midt på Jorden, </p>
<p id="v25"><sup><small>25</small></sup>  som Hærskarers HERRE velsigner med de Ord: "Velsignet være Ægypten, mit Folk, og Assyrien, mine Hænders Værk, og Israel, min Arvelod!" </p>
