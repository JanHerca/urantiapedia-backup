<!--
title: Esajas' Bog - Kapitel 13
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/12">Esajas' Bog - Kapitel 12</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/14">Esajas' Bog - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Et Udsagn om Babel, som Esajas, Amoz's Søn skuede: </p>
<p id="v2"><sup><small>2</small></sup>  Rejs Banner på et nøgent Bjerg, råb også til dem, vink, så de drager igennem Fyrsternes Porte! </p>
<p id="v3"><sup><small>3</small></sup>  Jeg har opbudt min viede Hær til at tjene min Vrede og kaldt mine Helte hid, de jublende, stolte. </p>
<p id="v4"><sup><small>4</small></sup>  Hør i Bjergene Larm som af talrigt Krigsfolk, hør, hvor det buldrer af Riger, af samlede Folk! Hærskarers HERRE er ved at mønstre sin Krigshær. </p>
<p id="v5"><sup><small>5</small></sup>  De kommer fra fjerne Egne, fra Himlens Grænse, HERREN og hans Vredes Værktøj for at hærge al Jorden. </p>
<p id="v6"><sup><small>6</small></sup>  Jamrer, thi HERRENs Dag er nær, den kommer som Vold fra den Vældige. </p>
<p id="v7"><sup><small>7</small></sup>  Derfor slappes hver Hånd, hvert Menneskehjerte smelter, </p>
<p id="v8"><sup><small>8</small></sup>  de ræddes, gribes af Veer og Smerter, vånder sig som fødende Kvinde; de stirrer i Angst på hverandre med blussende røde Kinder. </p>
<p id="v9"><sup><small>9</small></sup>  Se, HERRENs Dag kommer, grum, med Harme og brændende Vrede; Jorden gør den til Ørk og rydder dens Synder bort. </p>
<p id="v10"><sup><small>10</small></sup>  Thi Himlens Stjerner og Billeder udsfråler ej deres Lys, mørk rinder Solen op, og Månen skinner ikke. </p>
<p id="v11"><sup><small>11</small></sup>  Jeg hjemsøger Jorden for dens Ondskab, de gudløse for deres Brøde, gør Ende på frækkes Overmod, bøjer Voldsmænds Hovmod. </p>
<p id="v12"><sup><small>12</small></sup>  En Mand gør jeg sjældnere end Guld og et Menneske end Ofirs Guld. </p>
<p id="v13"><sup><small>13</small></sup>  Derfor bæver Himlen, og Jorden flytter sig skælvende ved Hærskarers HERREs Harme på hans brændende Vredes Dag. </p>
<p id="v14"><sup><small>14</small></sup>  Og som en skræmt Gazel, som Får, der ej holdes i Flok, skal hver søge hjem til sit Folk, og hver skal fly til sit Land. </p>
<p id="v15"><sup><small>15</small></sup>  Enhver, der indhentes, spiddes, enhver, der gribes, falder for Sværdet; </p>
<p id="v16"><sup><small>16</small></sup>  deres spæde knuses for deres Øjne, Husene plyndres, Kvinderne skændes. </p>
<p id="v17"><sup><small>17</small></sup>  Se, imod dem rejser jeg Mederne, som agter Sølv for intet og ej regner Guld for noget. </p>
<p id="v18"><sup><small>18</small></sup>  Deres Buer fælder de unge, Livsfrugt skåner de ej, med Børn har deres Øjne ej Medynk. </p>
<p id="v19"><sup><small>19</small></sup>  Det går med Babel, Rigernes Krone, Kaldæernes stolte Pryd, som dengang Gud omstyrtede Sodoma og Gomorra. </p>
<p id="v20"><sup><small>20</small></sup>  Det skal aldrig i Evighed bebos, ej bebygges fra Slægt til Slægt; der telter Araberen ikke, der lejrer Hyrder sig ej; </p>
<p id="v21"><sup><small>21</small></sup>  men Vildkatte lejrer sig der, og Husene fyldes med Ugler; der holder Strudsene til, og Bukketroldene springer; </p>
<p id="v22"><sup><small>22</small></sup>  Sjakaler tuder i Borgene, Hyæner i de yppige Slotte. Dets Time stunder nu til, dets Dage bliver ej mange. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/12">Esajas' Bog - Kapitel 12</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/14">Esajas' Bog - Kapitel 14</a></td>
      </tr>
    </tbody>
  </table>
</figure>
