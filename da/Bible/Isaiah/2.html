<!--
title: Esajas' Bog - Kapitel 2
description: 
published: true
date: 2023-11-8T20:15:14Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/1">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 1</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/3">
          <span class="pr-2">Esajas' Bog - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dette er, hvad Esajas, Amoz's Søn, skuede om Jerusalem: </p>
<p id="v2"><sup><small>2</small></sup>  Det skal ske i de sidste Dage, at HERRENs Huses Bjerg, grundfæstet på Bjergenes Top, skal løfte sig op over Højene. Did skal Folkene strømme <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  og talrige Folkeslag vandre: "Kom, lad os drage til HERRENs Bjerg, til Jakobs Guds Hus; han skal lære os sine Veje, så vi kan gå på hans Stier; thi fra Zion udgår Åbenbaring, fra Jerusalem, HERRENs Ord:" <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Da dømmer han Folk imellem, skifter Ret mellem talrige Folkeslag; deres Sværd skal de smede til Plovjern, deres Spyd til Vingårdsknive; Folk skal ej løfte Sværd mod Folk, ej øve sig i Våbenfærd mer. <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  Kom, Jakobs Hus, lad os vandre i HERRENs Lys! </p>
<p id="v6"><sup><small>6</small></sup>  Thi du forskød dit Folk, Jakobs Hus; de er fulde af Østens Væsen og spår, som var de Filistre, giver Folk fra Udlandet Håndslag. </p>
<p id="v7"><sup><small>7</small></sup>  Deres Land er fuldt af Sølv og Guld, talløse er deres Skatte; deres Land er fuldt af Heste, talløse er deres vogne; </p>
<p id="v8"><sup><small>8</small></sup>  deres Land er fuldt af Afguder, de tilbeder Værk af deres Hænder, Ting, deres Fingre har lavet. </p>
<p id="v9"><sup><small>9</small></sup>  Men bøjes skal Mennesket, Manden ydmyges, tilgiv dem ikke! </p>
<p id="v10"><sup><small>10</small></sup>  Gå ind i Klippen, skjul dig, i Støvet for HERRENs Rædsel, hans Højheds Herlighed! </p>
<p id="v11"><sup><small>11</small></sup>  Sine stolte Øjne skal Mennesket slå ned, Mændenes Hovmod skal bøjes, og HERREN alene være høj på hin Dag. </p>
<p id="v12"><sup><small>12</small></sup>  Thi en Dag har Hærskarers HERRE mod alt det høje og knejsende, mod alt ophøjet og stolt, </p>
<p id="v13"><sup><small>13</small></sup>  med alle Libanons Cedre, de knejsende høje, og alle Basans Ege, </p>
<p id="v14"><sup><small>14</small></sup>  mod alle knejsende Bjerge og alle høje Fjelde, </p>
<p id="v15"><sup><small>15</small></sup>  mod alle stolte Tårne og alle stejle Mure, </p>
<p id="v16"><sup><small>16</small></sup>  mod alle Tarsisskibe og hver en kostelig Ladning. </p>
<p id="v17"><sup><small>17</small></sup>  Da skal Menneskets Stolthed bøjes, Mændenes Hovmod ydmyges. og HERREN alene være høj på hin Dag. </p>
<p id="v18"><sup><small>18</small></sup>  Afguderne skal helt forsvinde. </p>
<p id="v19"><sup><small>19</small></sup>  Og man skal gå ind i Klippehuler og Jordhuller for HERRENs Rædsel, hans Højheds Herlighed når han står op for at forfærde Jorden. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  På hin Dag skal Mennesket slænge sine Guder af Sølv og Guld, som han lavede sig for at tilbede dem, hen til Muldvarpe og Flagermus </p>
<p id="v21"><sup><small>21</small></sup>  for at gå ind i Klipperevner og Fjeldkløfter for HERRENs Rædsel, hans Højheds Herlighed, når han står op for at forfærde Jorden. </p>
<p id="v22"><sup><small>22</small></sup>  Slå ikke mer eders Lid til Mennesker, i hvis Næse der kun er flygtig Ånde, thi hvad er de at regne for? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/1">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 1</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/3">
          <span class="pr-2">Esajas' Bog - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 2:2 <i>Hellige bjerge</i>: <a href="/da/The_Urantia_Book/85#p1_5">UB 85:1.5</a>. </li>
  <li id="fn2"><a href="#cite2">↑</a> 2:2-4 <i>Jødernes synspunkter: overnaturlig oprindelse</i>: <a href="/da/The_Urantia_Book/170#p1_5">UB 170:1.5</a>. </li>
  <li id="fn3"><a href="#cite3">↑</a> 2:2-5 <i>Jøderne så Gud som konge over alt</i>: <a href="/da/The_Urantia_Book/141#p4_1">UB 141:4.1</a>. </li>
  <li id="fn4"><a href="#cite4">↑</a> 2:3 <i>Undervist af ånden</i>: <a href="/da/The_Urantia_Book/156#p5_2">UB 156:5.2</a>. </li>
  <li id="fn5"><a href="#cite5">↑</a> 2:4 <i>Folkene lærer ikke længere krig</i>: <a href="/da/The_Urantia_Book/159#p5_6">UB 159:5.6</a>. </li>
  <li id="fn6"><a href="#cite6">↑</a> 2:19-21 <i>Storslået i majestæt, herlighed</i>: <a href="/da/The_Urantia_Book/2#p1_2">UB 2:1.2</a>. </li>
</ol>
</div>
