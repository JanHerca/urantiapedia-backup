<!--
title: Esajas' Bog - Kapitel 60
description: 
published: true
date: 2023-11-8T20:15:14Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/59">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 59</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/61">
          <span class="pr-2">Esajas' Bog - Kapitel 61</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Gør dig rede, bliv Lys, thi dit Lys er kommet, HERRENs Herlighed er oprundet over dig. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Thi se, Mørke skjuler Jorden og Dunkelhed Folkene, men over dig skal HERREN oprinde, over dig skal hans Herlighed ses. </p>
<p id="v3"><sup><small>3</small></sup>  Til dit Lys skal Folkene vandre, og Konger til dit strålende Skær. </p>
<p id="v4"><sup><small>4</small></sup>  Løft Øjnene, se dig om, de samles, kommer alle til dig. Dine Sønner kommer fra det fjerne, dine Døtre bæres på Hofte; </p>
<p id="v5"><sup><small>5</small></sup>  da stråler dit Øje af Glæde, dit Hjerte banker og svulmer; thi Havets Skatte bliver dine, til dig kommer Folkenes Rigdom: </p>
<p id="v6"><sup><small>6</small></sup>  Kamelernes Vrimmel skjuler dig, Midjans og Efas Foler, de kommer alle fra Saba; Guld og Røgelse bærer de og kundgør HERRENs Pris; </p>
<p id="v7"><sup><small>7</small></sup>  alt Kedars Småkvæg samles til dig, dig tjener Nebajots Vædre, til mit Velbehag ofres de til mig, mit Bedehus herliggøres. </p>
<p id="v8"><sup><small>8</small></sup>  Hvem flyver mon der som Skyer, som Duer til Dueslag? </p>
<p id="v9"><sup><small>9</small></sup>  Det er Skibe, der kommer med Hast, i Spidsen er Tarsisskibe, for at bringe dine Sønner fra det fjerne; deres Sølv og Guld har de med til HERREN din Guds Navn, Israels Hellige, han gør dig herlig. </p>
<p id="v10"><sup><small>10</small></sup>  Udlændinge skal bygge dine Mure, og tjene dig skal deres Konger; thi i Vrede slog jeg dig vel, men i Nåde forbarmer Jeg mig over dig. </p>
<p id="v11"><sup><small>11</small></sup>  Dine Porte holdes altid åbne, de lukkes hverken Dag eller Nat, at Folkenes Rigdom kan bringes dig med deres Konger som Førere. </p>
<p id="v12"><sup><small>12</small></sup>  Thi det Folk og, Rige, som ikke tjener dig, skal gå til Grunde, og Folkene skal lægges øde i Bund og Grund. </p>
<p id="v13"><sup><small>13</small></sup>  Til dig skal Libanons Herlighed komme, både Cypresser og Elm og Gran, for at smykke min Helligdoms Sted, så jeg ærer mine Fødders Skammel. </p>
<p id="v14"><sup><small>14</small></sup>  Dine Undertrykkeres Sønner kommer bøjet til dig, og alle, som håned dig, kaster sig ned for din Fod og kalder dig HERRENs By, Israels Helliges Zion. </p>
<p id="v15"><sup><small>15</small></sup>  Medens du før var forladt og hadet, så ingen drog gennem dig, gør jeg dig til evig Højhed, til Glæde fra Slægt til Slægt. </p>
<p id="v16"><sup><small>16</small></sup>  Du skal indsuge Folkenes Mælk og die Kongernes Bryst. Du skal kende, at jeg, HERREN, er din Frelser, din Genløser Jakobs Vældige. </p>
<p id="v17"><sup><small>17</small></sup>  Guld sætter jeg i Stedet for Kobber og Sølv i Stedet for Jern, Kobber i Stedet for Træ og Jern i Stedet for Sten. Til din Øvrighed sætter jeg Fred, til Hersker over dig Retfærd. </p>
<p id="v18"><sup><small>18</small></sup>  Der høres ej mer i dit Land om Uret, om Vold og Ufærd inden dine Grænser; du kalder Frelse dine Mure og Lovsang dine Porte. </p>
<p id="v19"><sup><small>19</small></sup>  Ej mer skal Solen være dit Lys eller Månen Skinne for dig:. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Din Sol skal ej mer gå ned, din Måne skal ej tage af; thi HERREN skal være dit Lys for evigt, dine Sørgedage har Ende. </p>
<p id="v21"><sup><small>21</small></sup>  Enhver i dit Folk er retfærdig, evigt ejer de Landet, et Skud, som HERREN har plantet, hans Hænders Værk, til hans Ære. </p>
<p id="v22"><sup><small>22</small></sup>  Den mindste bliver en Stamme, den ringeste et talrigt Folk. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/59">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 59</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/61">
          <span class="pr-2">Esajas' Bog - Kapitel 61</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 60:1 <i>Stå op og skinne, lyset kommer</i>: <a href="/da/The_Urantia_Book/97#p5_3">UB 97:5.3</a>. </li>
  <li id="fn2"><a href="#cite2">↑</a> 60:1-3 <i>Rejs dig, lys, lyset er kommet</i>: <a href="/da/The_Urantia_Book/145#p2_2">UB 145:2.2</a>.  <i>Det store lys</i>: <a href="/da/The_Urantia_Book/45#p4_4">UB 45:4.4</a>. </li>
  <li id="fn3"><a href="#cite3">↑</a> 60:19-20 <i>Jerusem-belysningssystem</i>: <a href="/da/The_Urantia_Book/46#p1_4">UB 46:1.4</a>. </li>
</ol>
</div>
