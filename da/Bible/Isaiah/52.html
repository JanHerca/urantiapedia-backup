<!--
title: Esajas' Bog - Kapitel 52
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/51">Esajas' Bog - Kapitel 51</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/53">Esajas' Bog - Kapitel 53</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vågn op, vågn op, ifør dig tag dit Højtidsskrud på, Jerusalem, hellige By! Thi uomskårne, urene Folk skal ej mer komme ind. </p>
<p id="v2"><sup><small>2</small></sup>  Ryst Støvet af dig, stå op, tag Sæde, Jerusalem, fri dig for Halslænken, Zions fangne Datter! </p>
<p id="v3"><sup><small>3</small></sup>  Thi så siger HERREN: For intet solgtes I, og uden Sølv skal I løskøbes. </p>
<p id="v4"><sup><small>4</small></sup>  Thi så siger den Herre HERREN: I Begyndelsen drog mit Folk ned til Ægypten for at bo der som fremmed, og siden undertrykte Assyrien det uden Vederlag. </p>
<p id="v5"><sup><small>5</small></sup>  Og nu? Hvad har jeg at gøre her? lyder det fra HERREN; mit Folk er jo ranet for intet. De, der hersker over det, brovter, lyder det fra HERREN, og mit Navn vanæres ustandseligt Dagen lang. </p>
<p id="v6"><sup><small>6</small></sup>  Derfor skal mit Folk kende mit Navn på hin Dag, at det er mig, som har talet, ja mig. </p>
<p id="v7"><sup><small>7</small></sup>  Hvor liflige er på Bjergene Glædesbudets Fodtrin, han, som udråber Fred, bringer gode Tidender, udråber Frelse, som siger til Zion: "Din Gud har vist, han er Konge." </p>
<p id="v8"><sup><small>8</small></sup>  Hør, dine Vægtere råber, de jubler til Hobe, thi de ser for deres Øjne HERREN vende hjem til Zion. </p>
<p id="v9"><sup><small>9</small></sup>  Bryd ud til Hobe i Jubel, Jerusalems Tomter! Thi HERREN trøster sit Folk, genløser Jerusalem. </p>
<p id="v10"><sup><small>10</small></sup>  Han blotter sin hellige Arm for al Folkenes Øjne, den vide Jord skal skue Frelsen fra vor Gud. </p>
<p id="v11"><sup><small>11</small></sup>  Bort, bort, drag ud derfra, rør ej noget urent, bort, tvæt jer, I, som bærer HERRENs Kar! </p>
<p id="v12"><sup><small>12</small></sup>  Thi i Hast skal I ej drage ud, I skal ikke flygte; nej, foran eder går HERREN, eders Tog slutter Israels Gud. </p>
<p id="v13"><sup><small>13</small></sup>  Se, min Tjener får Fremgang han stiger, løftes og ophøjes såre. </p>
<p id="v14"><sup><small>14</small></sup>  Som mange blev målløse over ham, så umenneskelig ussel så han ud, han ligned ej Menneskenes Børn </p>
<p id="v15"><sup><small>15</small></sup>  skal Folk i Mængde undres, Konger blive stumme over ham; thi hvad ikke var sagt dem, ser de, de skuer, hvad de ikke havde hørt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/51">Esajas' Bog - Kapitel 51</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/53">Esajas' Bog - Kapitel 53</a></td>
      </tr>
    </tbody>
  </table>
</figure>
