<!--
title: Esajas' Bog - Kapitel 64
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/63">Esajas' Bog - Kapitel 63</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/65">Esajas' Bog - Kapitel 65</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Som Vokset smelter i Ild, så lad Ild fortære dine Fjender, at dit Navn må kendes iblandt dem, og Folkene bæve for dit Åsyn, </p>
<p id="v2"><sup><small>2</small></sup>  når du gør Undere, vi ikke vented, du stiger ned, for dit Åsyn vakler Bjergene </p>
<p id="v3"><sup><small>3</small></sup>  og som ingen Sinde er hørt. Intet Øre har hørt, intet Øje har set en Gud uden dig, som hjælper den, der håber på ham. </p>
<p id="v4"><sup><small>4</small></sup>  Du ser til dem, der øver Retfærd og kommer dine Veje i Hu. Men se, du blev vred, og vi synded, og skyldige blev vi derved. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Som urene blev vi til Hobe, som en tilsølet Klædning al vor Retfærd. Vi visnede alle som løvet, vort Brøde bortvejred os som Vinden. </p>
<p id="v6"><sup><small>6</small></sup>  Ingen påkaldte dit Navn, tog sig sammen og holdt sig til dig; thi du skjulte dit Åsyn for os og gav os vor Brøde i Vold. </p>
<p id="v7"><sup><small>7</small></sup>  Men du, o HERRE, er dog vor Fader, vi er Leret, og du har dannet os, Værk af din Hånd er vi alle. </p>
<p id="v8"><sup><small>8</small></sup>  Vredes ej, HERRE, så såre, kom ej evigt Brøde i Hu, se dog til, vi er alle dit Folk! <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Dine hellige Byer er Ørk, Zion er blevet en Ørk, Jerusalem ligger i Grus; </p>
<p id="v10"><sup><small>10</small></sup>  vort hellige, herlige Tempel, hvor Fædrene priste dig, er blevet Luernes Rov, en Grushob er alt, hvad vi elskede. </p>
<p id="v11"><sup><small>11</small></sup>  Ser du roligt HERRE, på sligt, kan du tie og bøje os så dybt? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/63">Esajas' Bog - Kapitel 63</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/65">Esajas' Bog - Kapitel 65</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 64:4 <i>Øjet kan ikke se, øret kan ikke høre</i>: <a href="/da/The_Urantia_Book/24#p6_2">UB 24:6.2</a>.  <i>Kom ind i menneskets sind</i>: <a href="/da/The_Urantia_Book/44#p2_1">UB 44:2.1</a>.  <i>Øjet har ikke set, øret har ikke hørt osv.</i>: <a href="/da/The_Urantia_Book/181#p2_20">UB 181:2.20</a>.  <i>Edentias haver</i>: <a href="/da/The_Urantia_Book/43#p6_8">UB 43:6.8</a>.  <i>Øje har ikke set det, og øre har ikke hørt det</i>: <a href="/da/The_Urantia_Book/11#p4_5">UB 11:4.5</a>.  <i>Man kan ikke finde Gud gennem viden</i>: <a href="/da/The_Urantia_Book/131#p10_3">UB 131:10.3</a>. </li>
  <li id="fn2"><a href="#cite2">↑</a> 64:8 <i>Begrebet »far«</i>: <a href="/da/The_Urantia_Book/196#p0_2">UB 196:0.2</a>.  <i>Gud som far til den jødiske nation</i>: <a href="/da/The_Urantia_Book/141#p4_1">UB 141:4.1</a>. </li>
</ol>
</div>
