<!--
title: Esajas' Bog - Kapitel 48
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/47">Esajas' Bog - Kapitel 47</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/49">Esajas' Bog - Kapitel 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hør dette, du Jakobs Hus, I, som kaldes med Israels Navn og er rundet af Judas Kilde, som sværger ved HERRENs Navn og priser Israels Gud - dog ikke redeligt og sandt - </p>
<p id="v2"><sup><small>2</small></sup>  fra den hellige By har de jo Navn, deres Støtte er Israels Gud, hvis Navn er Hærskarers HERRE: </p>
<p id="v3"><sup><small>3</small></sup>  Jeg forudsagde det, som er sket, af min Mund gik det ud, så det hørtes, brat greb jeg ind, og det indtraf. </p>
<p id="v4"><sup><small>4</small></sup>  Thi stivsindet er du, det ved jeg, din Nakke et Jernbånd, din Pande af Kobber. </p>
<p id="v5"><sup><small>5</small></sup>  Jeg sagde det forud til dig, kundgjorde det, førend det indtraf, at du ikke skulde sige: "Det gjorde mit Billede, mit skårne og støbte bød det." </p>
<p id="v6"><sup><small>6</small></sup>  Du hørte det, se det nu alt! Og vil I mon ikke stå ved det? Fra nu af kundgør jeg nyt, skjulte Ting, du ej kender; </p>
<p id="v7"><sup><small>7</small></sup>  nu skabes det, ikke før,før i Dag har I ikke hørt det, at du ikke skulde sige: "Jeg vidste det." </p>
<p id="v8"><sup><small>8</small></sup>  Hverken har du hørt eller vidst det, det kom dig ej før for Øre. Thi jeg ved, du er gennemtroløs, fra Moders Liv hed du "Frafalden"; </p>
<p id="v9"><sup><small>9</small></sup>  for mit Navns Skyld holder jeg Vreden hen, for min Ære vil jeg skåne, ej udrydde dig. </p>
<p id="v10"><sup><small>10</small></sup>  Se, jeg smelted dig Sølv blev det ikke prøved dig i Lidelsens Ovn. </p>
<p id="v11"><sup><small>11</small></sup>  For min egen Skyld griber jeg ind; thi hvor krænkes dog ikke mit Navn! Jeg giver ej andre min Ære. </p>
<p id="v12"><sup><small>12</small></sup>  Hør mig dog nu, o Jakob, Israel, du, som jeg kaldte: Mig er det, jeg er den første, også jeg er den sidste. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Min Hånd har grundlagt Jorden, min højre udspændt Himlen; så såre jeg kalder på dem, møder de alle frem. </p>
<p id="v14"><sup><small>14</small></sup>  Samler jer alle og hør: Hvem af dem forkyndte mon dette? Min Ven fuldbyrder min Vilje på Babel og Kaldæernes Æt. </p>
<p id="v15"><sup><small>15</small></sup>  Jeg, jeg har talet og kaldt ham, fik ham frem, hans Vej lod jeg lykkes. </p>
<p id="v16"><sup><small>16</small></sup>  Kom hid til mig og hør: Jeg taled ej fra først i Løndom, jeg var der, så snart det skete. Og nu har den Herre HERREN sendt mig med sin Ånd. </p>
<p id="v17"><sup><small>17</small></sup>  Så siger HERREN, din Genløser, Israels Hellige: Jeg er HERREN, din Gud, som lærer dig, hvad der båder, leder dig ad Vejen, du skal gå. </p>
<p id="v18"><sup><small>18</small></sup>  Ak, lytted du til mine Bud! Da blev din Fred som Floden, din Retfærd som Havets Bølger, </p>
<p id="v19"><sup><small>19</small></sup>  da blev dit Afkom som Sandet, din Livsfrugt talløs som Sandskorn; dit Navn skulde ej slettes ud og ej lægges øde for mit Åsyn. </p>
<p id="v20"><sup><small>20</small></sup>  Gå ud af Babel, fly fra Kaldæa, kundgør, forkynd det med jublende Røst, udspred det lige til Jordens Ende, sig: "HERREN har genløst Jakob, sin Tjener, </p>
<p id="v21"><sup><small>21</small></sup>  lod dem gå gennem Ørk, de tørstede ikke, lod Vand vælde frem af Klippen til dem, kløvede Klippen, så Vand strømmed ud." </p>
<p id="v22"><sup><small>22</small></sup>  De gudløse har ingen Fred, siger HERREN. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/47">Esajas' Bog - Kapitel 47</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/49">Esajas' Bog - Kapitel 49</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 48:12 <i>Jeg er den første og den sidste</i>: <a href="/da/The_Urantia_Book/97#p7_6">UB 97:7.6</a>.  <i>Han er begyndelsen og enden</i>: <a href="/da/The_Urantia_Book/2#p1_2">UB 2:1.2</a>.  <i>Han er begyndelsen og enden</i>: <a href="/da/The_Urantia_Book/2#p1_5">UB 2:1.5</a>.  <i>Første, sidste og eneste Gud</i>: <a href="/da/The_Urantia_Book/10#p7_1">UB 10:7.1</a>.  <i>Jeg er den første og den sidste</i>: <a href="/da/The_Urantia_Book/128#p1_10">UB 128:1.10</a>. </li>
  <li id="fn2"><a href="#cite2">↑</a> 48:22 <i>Ingen fred for de onde</i>: <a href="/da/The_Urantia_Book/131#p2_10">UB 131:2.10</a>. </li>
</ol>
</div>
