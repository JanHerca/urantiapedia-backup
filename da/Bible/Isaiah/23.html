<!--
title: Esajas' Bog - Kapitel 23
description: 
published: true
date: 2022-10-6T9:45:27Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/22">Esajas' Bog - Kapitel 22</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/24">Esajas' Bog - Kapitel 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Et Udsagn om Tyrus. Jamrer, I Tarsisskibe, eders Fæstning er i Grus! De får det at vide på Vejen fra Kyperns Land. </p>
<p id="v2"><sup><small>2</small></sup>  Det er ude med Kystlandets Folk, med Zidons Købmænd, hvis Sendebud for over Havet, </p>
<p id="v3"><sup><small>3</small></sup>  de mange Vande, hvis Indkomst var Sjihors Sæd, hvis Vinding Alverdens Varer. </p>
<p id="v4"><sup><small>4</small></sup>  Skam få du, Zidon, thi Havet siger: "Jeg har ikke haft Veer, jeg fødte ikke, ej har jeg fostret Ynglinge, opfødt Jomfruer!" </p>
<p id="v5"><sup><small>5</small></sup>  Når Rygtet når Ægypten, skælver de ved Rygtet om Tyrus. </p>
<p id="v6"><sup><small>6</small></sup>  Drag over til Tarsis og jamrer, I Kystlandets Folk! </p>
<p id="v7"><sup><small>7</small></sup>  Er det eders jublende By fra Urtids Dage, hvis Fødder førte den viden om som Gæst? </p>
<p id="v8"><sup><small>8</small></sup>  Hvo satte sig dette for mod det kronede Tyrus, hvis Købmænd var Fyrster, hvis Kræmmere Jordens Adel? </p>
<p id="v9"><sup><small>9</small></sup>  Det gjorde Hærskarers HERRE for at vanære Hovmod, skænde al Stolthed, al Jordens Adel. </p>
<p id="v10"><sup><small>10</small></sup>  Græd, I Tarsisskibe, Havn er der ikke mer! </p>
<p id="v11"><sup><small>11</small></sup>  Han udrakte Hånden mod Havet, rystede Riger, HERREN samled Folk for at jævne Kana'ans Fæstninger. </p>
<p id="v12"><sup><small>12</small></sup>  Han sagde: "Aldrig mer skal du juble, du voldtagne Jomfru, Zidons Datter! Stå op, drag over til Kypern, selv der skal du ej finde Hvile!" </p>
<p id="v13"><sup><small>13</small></sup>  Se til Kyprioternes Land! Søfarere grunded det Folk; de rejste dets Vagttårne, Byer og Borge. Han gjorde det til en Ruinhob. </p>
<p id="v14"><sup><small>14</small></sup>  Jamrer, I Tarsisskibe, eders Fæstning er i Grus! </p>
<p id="v15"><sup><small>15</small></sup>  På hin Dag skal Tyrus gå ad Glemme i halvfjerdsindstyve År, som i een Konges Dage. Men efter halvfjerdsindstyve Års Forløb skal det gå med Tyrus som med Skøgen i Visen: </p>
<p id="v16"><sup><small>16</small></sup>  Tag din Citer, gå rundt i Byen, du glemte Skøge, leg smukt på Strenge, syng, hvad du kan, så du kommes i Hu!" </p>
<p id="v17"><sup><small>17</small></sup>  Efter halvfjerdsindstyve Års Forløb vil HERREN se til Tyrus; det skal atter modtage Skøgeløn og bole med Alverdens Riger på den vide Jord. </p>
<p id="v18"><sup><small>18</small></sup>  Men dets Vinding og Skøgeløn skal helliges HERREN; den skal ikke gemmes hen eller lægges op; dem, der bor for HERRENs Åsyn, skal dets Vinding tjene til Føde, Mættelse og prægtige Klæder. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/22">Esajas' Bog - Kapitel 22</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/24">Esajas' Bog - Kapitel 24</a></td>
      </tr>
    </tbody>
  </table>
</figure>
