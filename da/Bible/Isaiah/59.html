<!--
title: Esajas' Bog - Kapitel 59
description: 
published: true
date: 2023-11-8T20:15:14Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/58">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 58</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/60">
          <span class="pr-2">Esajas' Bog - Kapitel 60</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Se, for kort til at frelse er ej HERRENs Arm, Hans Øre er ikke for sløvt til at høre. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Eders Brøde er det, der skiller mellem eder og eders Gud, eders Synder skjuler hans Åsyn for jer, så han ikke hører. </p>
<p id="v3"><sup><small>3</small></sup>  Eders Hænder er jo sølet at Blod, eders Fingre sølet af Brøde; Læberne farer med Løgn, Tungen taler, hvad ondt er. </p>
<p id="v4"><sup><small>4</small></sup>  Med Ret stævner ingen til Doms eller fører ærligt sin Sag. Man stoler på tomt, taler falsk, man undfanger Kval, føder Uret. </p>
<p id="v5"><sup><small>5</small></sup>  Slangeæg ruger de ud, og Spindelvæv er, hvad de væver. Man dør, hvis man spiser et Æg, en Øgle kommer frem, hvis det knuses. </p>
<p id="v6"><sup><small>6</small></sup>  Deres Spind kan ej bruges til Klæder, ingen hyller sig i, hvad de laver; deres Værk er Ulykkesværk, og i deres Hænder er Vold; </p>
<p id="v7"><sup><small>7</small></sup>  deres Fødder haster til ondt, til at udgyde skyldfrit Blod; deres Tanker er Ulykkestanker; hvor de færdes, er Vold og Våde; </p>
<p id="v8"><sup><small>8</small></sup>  de kender ej Fredens Veje, der er ingen Ret i deres Spor; de gør sig krogede Stier; Fred kender ingen, som træder dem. </p>
<p id="v9"><sup><small>9</small></sup>  Derfor er Ret os fjern, og Retfærd når os ikke; vi bier på Lys se, Mørke, på Dagning, men vandrer i Mulm; </p>
<p id="v10"><sup><small>10</small></sup>  vi famler langs Væggen som blinde, famler, som savnede vi Øjne, vi snubler ved Middag som i Skumring, er som døde i vor kraftigste Alder; </p>
<p id="v11"><sup><small>11</small></sup>  vi brummer alle som Bjørne, kurrer vemodigt som Duer; vi bier forgæves på Ret, på Frelse, den er os fjern. </p>
<p id="v12"><sup><small>12</small></sup>  Thi du ser; vore Synder er mange, vor Brøde vidner imod os: ja, vi har vore Synder for Øje, vi kender såvel vor Skyld: </p>
<p id="v13"><sup><small>13</small></sup>  Vi faldt fra og fornægtede HERREN, veg langt bort fra vor Gud, vor Tale var Vold og Frafald, og vi fremførte Løgne fra Hjertet. </p>
<p id="v14"><sup><small>14</small></sup>  Retten trænges tilbage, Retfærd står i det fjerne, thi Sandhed snubler på Gaden, Ærlighed har ingen Gænge; </p>
<p id="v15"><sup><small>15</small></sup>  Sandhedens Plads står tom, og skyr man det onde, flås man. Og HERREN så til med Harme, fordi der ikke var Ret; </p>
<p id="v16"><sup><small>16</small></sup>  han så, at der ingen var, og det undrede ham, at ingen greb ind. Da kom hans Arm ham til Hjælp, hans Retfærd, den stod ham bi; </p>
<p id="v17"><sup><small>17</small></sup>  han tog Retfærds Brynje på, satte Frelsens Hjelm på sit Hoved, tog Hævnens Kjortel på og hylled sig i Nidkærheds Kappe. </p>
<p id="v18"><sup><small>18</small></sup>  Han gengælder efter Fortjeneste, Vrede mod Uvenner, Gengæld mod Fjender, mod fjerne Strande gør han Gengæld, </p>
<p id="v19"><sup><small>19</small></sup>  så HERRENs Navn frygtes i Vest, hans Herlighed, hvor Sol står op. Thi han kommer som en indestængt Flom, der drives af HERRENs Ånde. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  En Genløser kommer fra Zion og fjerner Frafald i Jakob, lyder det fra HERREN. </p>
<p id="v21"><sup><small>21</small></sup>  Dette er min Pagt med dem, siger HERREN: Min Ånd, som er over dig, og mine Ord, som jeg har lagt i din Mund, skal ikke vige fra din eller dit Afkoms eller dit Afkoms Afkoms Mund, siger HERREN, fra nu og til evig Tid. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/58">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 58</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/60">
          <span class="pr-2">Esajas' Bog - Kapitel 60</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 59:1 <i>Herrens hånd ikke forkortet</i>: <a href="/da/The_Urantia_Book/97#p7_9">UB 97:7.9</a>. </li>
  <li id="fn2"><a href="#cite2">↑</a> 59:19 <i>Del 2: Spirit forsvarer angreb</i>: <a href="/da/The_Urantia_Book/97#p7_12">UB 97:7.12</a>. </li>
  <li id="fn3"><a href="#cite3">↑</a> 59:21 <i>Ånd i mennesket (Helligånden)</i>: <a href="/da/The_Urantia_Book/103#p1_6">UB 103:1.6</a>.  <i>Guds ånd (Helligånd)</i>: <a href="/da/The_Urantia_Book/8#p5_3">UB 8:5.3</a>.  <i>Helligånden</i>: <a href="/da/The_Urantia_Book/34#p4_1">UB 34:4.1</a>.  <i>Guds ånd (Helligånd)</i>: <a href="/da/The_Urantia_Book/8#p5_5">UB 8:5.5</a>. </li>
</ol>
</div>
