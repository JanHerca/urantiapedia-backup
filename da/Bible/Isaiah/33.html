<!--
title: Esajas' Bog - Kapitel 33
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Isaiah/32">Esajas' Bog - Kapitel 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Isaiah/34">Esajas' Bog - Kapitel 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ve dig, du Hærværksmand, selv ikke hærget, du Ransmand, skånet for Ran! Når dit Hærværk er endt, skal du hærges, når din Ranen har Ende, skal der ranes fra dig! </p>
<p id="v2"><sup><small>2</small></sup>  HERRE, vær os nådig, vi bier på dig, vær du vor Arm hver Morgen, vor Frelse i Nødens Stund! </p>
<p id="v3"><sup><small>3</small></sup>  For Bulderet må Folkeslag fly; når du rejser dig, splittes Folkene. </p>
<p id="v4"><sup><small>4</small></sup>  Som Græshopper bortriver, bortrives Bytte, man styrter derover som Græshoppesværme. </p>
<p id="v5"><sup><small>5</small></sup>  Ophøjet er HERREN, thi han bor i det høje, han fylder Zion med Ret og Retfærd. </p>
<p id="v6"><sup><small>6</small></sup>  Trygge Tider skal du have, en Frelsesrigdom er Visdom og Indsigt, HERRENs Frygt er din Skat. </p>
<p id="v7"><sup><small>7</small></sup>  Se, deres Helte skriger derude, Fredens Sendebud græder bittert; </p>
<p id="v8"><sup><small>8</small></sup>  Vejene er øde, vejfarende borte. Han brød sin Pagt, agted Byer ringe, Mennesker regned han ikke. </p>
<p id="v9"><sup><small>9</small></sup>  Landet blegner og sygner, Libanon skæmmes og visner; Saron er som en Ørken, Basan og Karmel uden Løv. </p>
<p id="v10"><sup><small>10</small></sup>  Nu står jeg op, siger HERREN, nu vil jeg rejse mig, nu træde frem! </p>
<p id="v11"><sup><small>11</small></sup>  I undfanger Strå og føder Halm, eders Ånde er Ild, der fortærer jer selv; </p>
<p id="v12"><sup><small>12</small></sup>  til Kalk skal Folkene brændes som afhugget Torn, der brænder i Ild. </p>
<p id="v13"><sup><small>13</small></sup>  Hvad jeg gør, skal rygtes til fjerne Folk, nære skal kende min Vælde. </p>
<p id="v14"><sup><small>14</small></sup>  På Zion skal Syndere bæve, Niddinger gribes af Skælven: "Hvem kan bo ved fortærende Ild, hvem kan bo ved evige Bål?" </p>
<p id="v15"><sup><small>15</small></sup>  Den, der vandrer i Retfærd og taler oprigtigt, ringeagter Vinding, vundet ved Uret, vægrer sig ved at tage mod Gave, tilstopper Øret over for Blodråd og lukker Øjnene over for det onde - </p>
<p id="v16"><sup><small>16</small></sup>  højt skal en sådan bo, hans Værn skal Klippeborge være; han får sit Brød, og Vand er ham sikret. </p>
<p id="v17"><sup><small>17</small></sup>  Dine Øjne får Kongen at se i hans Skønhed, de skuer et vidtstrakt Land. </p>
<p id="v18"><sup><small>18</small></sup>  Dit Hjerte skal tænke på Rædselen: "Hvor er nu han, der talte og vejede, han, der talte Tårnene?" </p>
<p id="v19"><sup><small>19</small></sup>  Du ser ej det vilde Folk med dybt, uforståeligt Mål, med stammende, ufattelig Tunge. </p>
<p id="v20"><sup><small>20</small></sup>  Se på Zion, vore Højtiders By! Dine Øjne skal skue Jerusalem, et sikkert Lejrsted, et Telt, der ej flytter, hvis Pæle aldrig rykkes op, hvis Snore ej rives over. </p>
<p id="v21"><sup><small>21</small></sup>  Nej der træder HERRENs Bæk for os i Floders og brede Strømmes Sted; der kan ej Åreskib gå, ej vældigt Langskib sejle. </p>
<p id="v22"><sup><small>22</small></sup>  Thi HERREN er vor Dommer, HERREN er vor Hersker, HERREN er vor Konge, han bringer os Frelse. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Slapt hænger dit Tovværk, det holder ej Råen og spænder ej Sejlet. Da uddeles røvet Bytte i Overflod, halte tager Del i Rovet. </p>
<p id="v24"><sup><small>24</small></sup>  Ingen Indbygger siger: "Jeg er syg!" Folket der har sin Synd forladt. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 33:22 <i>Del 2: Jahve er dommer osv.</i>: <a href="/da/The_Urantia_Book/137#p8_4">UB 137:8.4</a>. </li>
</ol>
</div>
