<!--
title: Esajas' Bog - Kapitel 17
description: 
published: true
date: 2022-10-6T9:45:27Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/16">Esajas' Bog - Kapitel 16</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/18">Esajas' Bog - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Et Udsagn om Damaskus. Se, Damaskus går ud af Byernes Tal og bliver til Sten og Grus; </p>
<p id="v2"><sup><small>2</small></sup>  dets Stæder forlades for evigt og bliver Hjordes Eje; de lejrer sig uden at skræmmes. </p>
<p id="v3"><sup><small>3</small></sup>  Det er ude med Efraims Værn, Damaskus's Kongedømme, Arams Rest; det går dem som Israels Sønners Herlighed, lyder det fra Hærskarers HERRE. </p>
<p id="v4"><sup><small>4</small></sup>  Og det skal ske på hin Dag: Ringe bliver Jakobs Herlighed, Huldet på hans Krop svinder hen; </p>
<p id="v5"><sup><small>5</small></sup>  det skal gå som når Høstkarlen griber om Korn og hans Arm skærer Aksene af, det skal gå, som når Aksene samles i Refaims Dal. </p>
<p id="v6"><sup><small>6</small></sup>  En Efterslæt levnes deraf, som når Olietræets Frugt slås ned, to tre Bær øverst i Kronen, fire fem på Frugttræets Grene, så lyder det fra HERREN, Israels Gud. </p>
<p id="v7"><sup><small>7</small></sup>  På hin Dag skal Menneskene se hen til deres Skaber, og deres Øjne skal skue hen til Israels Hellige; </p>
<p id="v8"><sup><small>8</small></sup>  og de skal ikke se hen til Altrene, deres Hænders Værk, eller skue hen til, hvad deres Fingre har lavet, hverken til Asjerastøtterne eller Solstøtterne. </p>
<p id="v9"><sup><small>9</small></sup>  På hin Dag ligger dine Byer forladt som de Tomter, Hivviter og Amoriter forlod for Israels Børn; og Landet skal blive en Ørk. </p>
<p id="v10"><sup><small>10</small></sup>  Thi du glemte din Frelses Gud, slog din Tilflugtsklippe af Tanke. Derfor planter du yndige Plantninger og sætter fremmede Skud; <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  hver Dag får du din Plantning i Vækst, hver Morgen dit Skud i Blomst - indtil Høsten på Sotens, den ulægelige Smertes Dag. </p>
<p id="v12"><sup><small>12</small></sup>  Hør Bulder af mange Folkeslag! De buldrer som Havets Bulder. </p>
<p id="v13"><sup><small>13</small></sup>  Folkefærdene drøner som Drønet af mange Vande. Men truer han ad dem, flygter de bort, vejres hen som Avner på Bjerge for Vinden, som hvirvlende Løv for Stormen. </p>
<p id="v14"><sup><small>14</small></sup>  Ved Aftenstid kommer Rædsel; før Morgen gryr, er de borte. Det er vore Plyndreres Del, det er vore Ransmænds Lov </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/16">Esajas' Bog - Kapitel 16</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/18">Esajas' Bog - Kapitel 18</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 17:10 <i>Frelsens Gud</i>: <a href="/da/The_Urantia_Book/2#p6_3">UB 2:6.3</a>. </li>
</ol>
</div>
