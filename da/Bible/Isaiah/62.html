<!--
title: Esajas' Bog - Kapitel 62
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Isaiah/61">Esajas' Bog - Kapitel 61</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Isaiah/63">Esajas' Bog - Kapitel 63</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  For Zions Skyld vil jeg ej tie, for Jerusalems skyld ej hvile før dets Ret rinder op som Lys, som en luende Fakkel dets Frelse. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Din Ret skal Folkene skue og alle Konger din Ære. Et nyt Navn giver man dig, som HERRENs Mund skal nævne. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Og du bliver en dejlig Krone i HERRENs Hånd, et kongeligt Hovedbind i Hånden på din Gud. </p>
<p id="v4"><sup><small>4</small></sup>  Du kaldes ej mer "den forladte", dit Land "den ensomme"; nej, "Velbehag" kaldes du selv, og dit Land kaldes "Hustru". Thi HERREN har Velbehag i dig, dit Land skal ægtes. </p>
<p id="v5"><sup><small>5</small></sup>  Som Ynglingen ægter en Jomfru, så din Bygmester dig, som Brudgom glædes ved Brud, så din Gud ved dig. </p>
<p id="v6"><sup><small>6</small></sup>  Jeg sætter Vægtere på dine Mure, Jerusalem; ingen Sinde bag eller Nat skal de tie. I, som minder HERREN, und jer ej Ro </p>
<p id="v7"><sup><small>7</small></sup>  og lad ham ikke i Ro, før han bygger Jerusalem, før han får gjort Jerusalem til Pris på Jorden. </p>
<p id="v8"><sup><small>8</small></sup>  HERREN svor ved sin højre, sin vældige Arm: Jeg giver ej mer dine Fjender dit Korn til Føde; Mosten, du sled for, skal Udlandets Sønner ej drikke; </p>
<p id="v9"><sup><small>9</small></sup>  nej, de, der høster, skal spise prisende HERREN; de, der sanker, skal drikke i min hellige Forgård. </p>
<p id="v10"><sup><small>10</small></sup>  Drag ud gennem Portene, drag ud, ban Folket Vej, byg Vej, byg Vej, sank alle Stenene af, rejs Banner over Folkeslagene! </p>
<p id="v11"><sup><small>11</small></sup>  Se, HERREN lader det høres til Jordens Ende: Sig til Zions Datter: "Se, din Frelse kommer, se, hans Løn er med ham, hans Vinding foran ham!" </p>
<p id="v12"><sup><small>12</small></sup>  De skal kaldes: det hellige Folk, HERRENs genløste, og du: den søgte, en By, som ej er forladt. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 62:1-3 <i>Himlens glæder</i>: <a href="/da/The_Urantia_Book/131#p10_5">UB 131:10.5</a>. </li>
  <li id="fn2"><a href="#cite2">↑</a> 62:2 <i>Nyt navn</i>: <a href="/da/The_Urantia_Book/47#p8_5">UB 47:8.5</a>. </li>
</ol>
</div>
