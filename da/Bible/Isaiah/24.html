<!--
title: Esajas' Bog - Kapitel 24
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Isaiah/23">Esajas' Bog - Kapitel 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Isaiah/25">Esajas' Bog - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Se, HERREN gør Jorden tom og øde og vender op og ned på dens Overflade, han spreder dens Beboere; </p>
<p id="v2"><sup><small>2</small></sup>  det går Lægfolk som Præst, Træl som Herre, Trælkvinde som Frue, Køber som Sælger, Långiver som Låntager, Ågerkarl som Skyldner. </p>
<p id="v3"><sup><small>3</small></sup>  Jorden tømmes og plyndres i Bund og Grund, thi HERREN har talet dette Ord. </p>
<p id="v4"><sup><small>4</small></sup>  Jorden blegner og segner, Jorderig sygner og segner, Jordens Højder sygner hen. </p>
<p id="v5"><sup><small>5</small></sup>  Vanhellig blev Jorden under dem, som bor der, thi Lovene krænked de, overtrådte Budet, brød den evige Pagt. </p>
<p id="v6"><sup><small>6</small></sup>  Derfor fortærer Forbandelse Jorden, og bøde må de, som bor der. </p>
<p id="v7"><sup><small>7</small></sup>  Druesaften sørger, Vinranken sygner alle de hjertensglade sukker; </p>
<p id="v8"><sup><small>8</small></sup>  Håndpaukens Klang er endt, de jublendes Larm hørt op, endt er Citrens Klang. </p>
<p id="v9"><sup><small>9</small></sup>  De drikker ej Vin under Sang, besk smager den stærke Drik. </p>
<p id="v10"><sup><small>10</small></sup>  Den øde Stad ligger nedbrudt, stængt er hver Boligs Indgang. </p>
<p id="v11"><sup><small>11</small></sup>  Man jamrer over Vinen på Gaden, bort er al Glæde svundet; landflygtig er Landets Fryd. </p>
<p id="v12"><sup><small>12</small></sup>  I Byen er Øde tilbage, og Porten er hugget i Splinter. </p>
<p id="v13"><sup><small>13</small></sup>  Thi på Jorden midt iblandt Folkene går det, som når Olietræets Frugt slås ned, som ved Efterslæt, når Vinen er høstet: </p>
<p id="v14"><sup><small>14</small></sup>  Disse opløfter Røsten, jubler over HERRENs Storhed, råber fra Vesten: </p>
<p id="v15"><sup><small>15</small></sup>  "Derfor skal I ære HERREN i Østen, på Havets Strande HERRENs, Israels Guds, Navn!" </p>
<p id="v16"><sup><small>16</small></sup>  Fra Jordens Grænse hører vi Lovsange: "Hil den retfærdige!" Men jeg siger: Jeg usle, jeg usle, ve mig, Ransmænd raner, Ransmænd raner Ran, </p>
<p id="v17"><sup><small>17</small></sup>  Gru og Grav og Garn over dig, som bor på Jorden! </p>
<p id="v18"><sup><small>18</small></sup>  Den, der flygter for Gru, skal falde i Grav, og den, der når op af Grav, skal fanges i Garn. Thi Sluserne oventil åbnes, og Jordens Grundvolde vakler. </p>
<p id="v19"><sup><small>19</small></sup>  Jorden smuldrer og smuldrer, Jorden gynger og gynger, Jorden skælver og skælver; </p>
<p id="v20"><sup><small>20</small></sup>  Jorden raver og raver som drukken og svajer som Vogterens Hytte; tungt ligger dens Brøde på den, den segner og rejser sig ikke. </p>
<p id="v21"><sup><small>21</small></sup>  På hin Dag hjemsøger HERREN Himlens Hær i Himlen og Jordens Konger på Jorden. </p>
<p id="v22"><sup><small>22</small></sup>  De slæbes i Fængsel som Fanger, holdes under Lås og Lukke og straffes lang Tid efter. </p>
<p id="v23"><sup><small>23</small></sup>  Månen blues og Solen skæmmes, thi Hærskarers HERRE viser, han er Konge på Zions Bjerg, i Jerusalem; for hans Ældstes Øjne er Herlighed. </p>
