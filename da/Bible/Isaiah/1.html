<!--
title: Esajas' Bog - Kapitel 1
description: 
published: true
date: 2022-10-6T9:45:27Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/2">Esajas' Bog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Det Syn, Esajas, Amoz's Søn, skuede om Juda og Jerusalem, i de dage da Uzzija, Jotam, Akaz og Ezekias var Konger i Juda. </p>
<p id="v2"><sup><small>2</small></sup>  Hør, I Himle, lyt, du Jord, thi HERREN taler: Børn har jeg opfødt og fostret, men de forbrød sig imod mig. </p>
<p id="v3"><sup><small>3</small></sup>  En Okse kender sin Ejer, et Æsel sin Herres Krybbe; men Israel kender intet, mit Folk kan intet fatte. </p>
<p id="v4"><sup><small>4</small></sup>  Ve det syndefulde Folk, en brødetynget Slægt, Ugerningsmænds Æt, vanartede Børn! De svigtede HERREN, lod hånt om Israels Hellige, vendte ham Ryg. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Kan I tåle flere Hug, siden I stadig falder fra? Kun Sår er Hovedet, sygt hele Hjertet; </p>
<p id="v6"><sup><small>6</small></sup>  fra Fodsål til isse er intet helt kun Flænger, Strimer og friske Sår; de er ej trykket ud, ej heller forbundet og ikke lindret med Olie. </p>
<p id="v7"><sup><small>7</small></sup>  Eders Land er øde, eders Byer brændt, fremmede æder eders Jord for eders Øjne så øde som ved Sodomas Undergang. </p>
<p id="v8"><sup><small>8</small></sup>  Zions Datter er levnet som en Hytte i en Vingård, et Vagtskur i en Græskarmark en omringet By. </p>
<p id="v9"><sup><small>9</small></sup>  Havde ikke Hærskarers HERRE levnet os en Rest, da var vi som Sodoma, ligned Gomorra. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Lån Øre til HERRENs Ord i Sodomadommere, lyt til vor Guds Åbenbaring, du Gomorrafolk! </p>
<p id="v11"><sup><small>11</small></sup>  Hvad skal jeg med alle eders Slagtofre? siger HERREN;jeg er mæt af Væderbrændofre, af Fedekalves Fedt, har ej Lyst til Blod af Okser og Lam og Bukke. </p>
<p id="v12"><sup><small>12</small></sup>  Når I kommer at stedes for mit Åsyn, hvo kræver da af jer, at min Forgård trampes ned? </p>
<p id="v13"><sup><small>13</small></sup>  Bring ej flere tomme Afgrødeofre, vederstyggelig Offerrøg er de mig! Nymånefest, Sabbat og festligt Stævne jeg afskyr Uret og festlig Samling. </p>
<p id="v14"><sup><small>14</small></sup>  Eders Nymånefester og Højtider hader min, Sjæl de er mig en Byrde, jeg er træt af at bære. </p>
<p id="v15"><sup><small>15</small></sup>  Breder I Hænderne ud, skjuler jeg Øjnene for jer. Hvor meget I så end beder, jeg hører det ikke. Eders Hænder er fulde af Blod; </p>
<p id="v16"><sup><small>16</small></sup>  tvæt jer, rens jer, bort med de onde Gerninger fra mine Øjne! Hør op med det onde, <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  lær det gode, læg Vind på, hvad Ret er; hjælp fortrykte, skaf faderløse Ret, før Enkens Sag! </p>
<p id="v18"><sup><small>18</small></sup>  Kom, lad os gå i Rette med hinanden, siger HERREN. Er eders Synder som Skarlagen, de skal blive hvide som Sne; er de end røde som Purpur, de skal dog blive som Uld. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Lyder I villigt, skal I æde Landets Goder; </p>
<p id="v20"><sup><small>20</small></sup>  står I genstridigt imod, skal I ædes af Sværd. Thi HERRENs Mund har talt. </p>
<p id="v21"><sup><small>21</small></sup>  At den skulde ende som Skøge, den trofaste By, Zion, så fuld af Ret, Retfærdigheds Hjem, men nu er der Mordere. </p>
<p id="v22"><sup><small>22</small></sup>  Dit Sølv er blevet til Slagger, din Vin er spædet med Vand. </p>
<p id="v23"><sup><small>23</small></sup>  Tøjlesløse er dine Førere, Venner med Tyve; Gaver elsker de alle, jager efter Stikpenge, skaffer ej faderløse Ret og tager sig ikke af Enkens Sag. </p>
<p id="v24"><sup><small>24</small></sup>  Derfor lyder det fra Herren, Hærskarers HERRE, Israels Vældige: "Min Gengælds Ve over Avindsmænd, min Hævn over Fjender! </p>
<p id="v25"><sup><small>25</small></sup>  Jeg vender min Hånd imod dig, renser ud dine Slagger i Ovnen og udskiller alt dit Bly. </p>
<p id="v26"><sup><small>26</small></sup>  Jeg giver dig Dommere som fordum, Rådsherrer som før; så kaldes du Retfærdigheds By, den trofaste Stad. </p>
<p id="v27"><sup><small>27</small></sup>  Zion genløses ved Ret, de omvendte der ved Retfærd. </p>
<p id="v28"><sup><small>28</small></sup>  Men Overtrædere og Syndere knuses til Hobe; hvo HERREN svigter, forgår. </p>
<p id="v29"><sup><small>29</small></sup>  Thi Skam vil I få af de Ege, I elsker, Skuffelse af Lundene, I sætter så højt; </p>
<p id="v30"><sup><small>30</small></sup>  thi I bliver som en Eg med visnende Løv, som en Lund, hvor der ikke er Vand. </p>
<p id="v31"><sup><small>31</small></sup>  Den stærke bliver til Blår, hans Værk til en Gnist; begge brænder med hinanden, og ingen slukker. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/2">Esajas' Bog - Kapitel 2</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 1:4 <i>Den hellige i Israel</i>: <a href="/da/The_Urantia_Book/196#p0_2">UB 196:0.2</a>.  <i>Gud sagde, at han skulle være vred</i>: <a href="/da/The_Urantia_Book/4#p3_2">UB 4:3.2</a>.  <i>Den Hellige</i>: <a href="/da/The_Urantia_Book/96#p1_9">UB 96:1.9</a>. </li>
  <li id="fn2"><a href="#cite2">↑</a> 1:9 <i>Ikke længere Hærskarers Herre</i>: <a href="/da/The_Urantia_Book/194#p3_11">UB 194:3.11</a>. </li>
  <li id="fn3"><a href="#cite3">↑</a> 1:16-17 <i>Skriften læst: Vask dig, gør dig ren</i>: <a href="/da/The_Urantia_Book/126#p4_4">UB 126:4.4</a>. </li>
  <li id="fn4"><a href="#cite4">↑</a> 1:18 <i>Kom, lad os tale sammen</i>: <a href="/da/The_Urantia_Book/97#p5_2">UB 97:5.2</a>.  <i>Kom, lad os tale sammen</i>: <a href="/da/The_Urantia_Book/131#p2_10">UB 131:2.10</a>. </li>
  <li id="fn5"><a href="#cite5">↑</a> 1:18-20 <i>Retfærdighed, retfærdighed og barmhjertighed</i>: <a href="/da/The_Urantia_Book/133#p4_7">UB 133:4.7</a>. </li>
</ol>
</div>
