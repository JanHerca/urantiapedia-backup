<!--
title: Esajas' Bog - Kapitel 26
description: 
published: true
date: 2023-11-8T20:15:14Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/25">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 25</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/27">
          <span class="pr-2">Esajas' Bog - Kapitel 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  På hin Dag skal denne Sang synges i Judas Land: "En stærk Stad har vi, til Frelse satte han Mur og Bolværk. </p>
<p id="v2"><sup><small>2</small></sup>  Luk Portene op for et retfærdigt Folk, som gemmer på Troskab, </p>
<p id="v3"><sup><small>3</small></sup>  hvis Sind er fast, som vogter på Fred, thi det stoler på dig. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Stol for evigt på HERREN, thi HERREN er en evig Klippe. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Thi han ydmyger dem, der bor i det høje, den knejsende By, styrter den til Jorden, lægger den i Støvet. </p>
<p id="v6"><sup><small>6</small></sup>  De armes Fod, de ringes Trin skal træde den ned. </p>
<p id="v7"><sup><small>7</small></sup>  Den retfærdiges Sti er jævn, du jævner den retfærdiges Vej. </p>
<p id="v8"><sup><small>8</small></sup>  Ja, vi venter dig, HERRE, på dine Dommes Sti; til dit Navn og dit Ry står vor Sjæls Attrå. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Min Sjæl attrår dig om Natten, min Ånd i mit indre søger dig. </p>
<p id="v10"><sup><small>10</small></sup>  Vises der Nåde mod den gudløse, lærer han aldrig Retfærd; i Rettens Land gør han Uret og ser ikke HERRENs Højhed. </p>
<p id="v11"><sup><small>11</small></sup>  HERRE, din Hånd er løftet, men de ser det ikke; lad dem med Skam se din Nidkærhed for Folket, lad dine Fjenders Ild fortære dem! </p>
<p id="v12"><sup><small>12</small></sup>  HERRE, du skaffe os Fred, thi alt, hvad vi har udrettet, gjorde du for os. </p>
<p id="v13"><sup><small>13</small></sup>  HERRE vor Gud, andre Herrer end du har hersket over os; men dit Navn alene priser vi. </p>
<p id="v14"><sup><small>14</small></sup>  Døde bliver ikke levende, Dødninger står ikke op; derfor hjemsøgte og tilintetgjorde du dem og udslettede hvert et Minde om dem. </p>
<p id="v15"><sup><small>15</small></sup>  Du har mangfoldiggjort Folket, HERRE, du har mangfoldiggjort Folket, du herliggjorde dig, du udvidede alle Landets Grænser. </p>
<p id="v16"><sup><small>16</small></sup>  HERRE, i Nøden søgte de dig; de udgød stille Bønner, medens din Tugtelse var over dem. </p>
<p id="v17"><sup><small>17</small></sup>  Som den frugtsommelige; der er ved at føde, vrider og vånder sig i Veer, således fik vi det, HERRE, fra dig. </p>
<p id="v18"><sup><small>18</small></sup>  Vi er svangre og vrider os, som om vi fødte Vind; Landet frelser vi ikke og Jordboere fødes ikke til Verden. </p>
<p id="v19"><sup><small>19</small></sup>  Dine døde skal blive levende, mine dødes Legemer opstå; de, som hviler i Støvet, skal vågne og juble. Thi en Lysets bug er din Dug, og Jorden giver Dødninger igen. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Mit Folk, gå ind i dit Kammer og luk dine Døre bag dig; hold dig skjult en liden Stund, til Vreden er draget over. </p>
<p id="v21"><sup><small>21</small></sup>  Thi HERREN går ud fra sin Bolig for at straffe Jordboernes Brøde; sit Blod bringer Jorden for Lyset og dølger ej mer sine dræbte. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/25">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 25</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/27">
          <span class="pr-2">Esajas' Bog - Kapitel 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 26:3 <i>varig fred</i>: <a href="/da/The_Urantia_Book/5#p4_2">UB 5:4.2</a>.  <i>fuldkommen fred</i>: <a href="/da/The_Urantia_Book/155#p6_6">UB 155:6.6</a>.  <i>fuldkommen fred</i>: <a href="/da/The_Urantia_Book/100#p6_6">UB 100:6.6</a>. </li>
  <li id="fn2"><a href="#cite2">↑</a> 26:4 <i>Jahweh, Sinai-klanernes Gud</i>: <a href="/da/The_Urantia_Book/142#p3_3">UB 142:3.3</a>.  <i>Jehova (Jahweh)</i>: <a href="/da/The_Urantia_Book/96#p1_10">UB 96:1.10</a>. </li>
  <li id="fn3"><a href="#cite3">↑</a> 26:8 <i>Sjælens begær</i>: <a href="/da/The_Urantia_Book/74#p7_7">UB 74:7.7</a>. </li>
  <li id="fn4"><a href="#cite4">↑</a> 26:19 <i>Mange, der sover, vågner</i>: <a href="/da/The_Urantia_Book/49#p6_2">UB 49:6.2</a>. </li>
</ol>
</div>
