<!--
title: Esajas' Bog - Kapitel 28
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/27">Esajas' Bog - Kapitel 27</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/29">Esajas' Bog - Kapitel 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ve Efraims berusedes stolte og dets herlige Smykkes visnende Blomster på Tindingen af de druknes fede Dal! </p>
<p id="v2"><sup><small>2</small></sup>  Se, Herren har en vældig Kæmpe til Rede; som Skybrud af Hagl, som hærgende Storm, som Skybrud af mægtige skyllende Vande slår han til Jorden med Vælde. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Med Fødderne trampes de ned, Efraims berusedes stolte Krans </p>
<p id="v4"><sup><small>4</small></sup>  og dets herlige Smykkes visnende Blomster på Tindingen af den fede bal; det går den som en tidligmoden Figen før Frugthøst: Hvo der får Øje på den, plukker den, og knap er den i Hånden, før han har slugt den. </p>
<p id="v5"><sup><small>5</small></sup>  På hin bag bliver Hærskarers HERRE en smuk Krans og en herlig Krone for sit Folks Rest </p>
<p id="v6"><sup><small>6</small></sup>  og en Rettens Ånd for dem, som sidder til Doms, og Styrke for dem, der driver Krigen tilbage til Portene. </p>
<p id="v7"><sup><small>7</small></sup>  Også disse raver af Vin, er svimle af Drik, Præst og Profet, de raver af Drik, fra Samling af Vin og svimle af Drik; de raver under Syner, vakler, når de dømmer. </p>
<p id="v8"><sup><small>8</small></sup>  Thi alle Borde er fulde af Spy, Uhumskhed flyder på hver en Plet. </p>
<p id="v9"><sup><small>9</small></sup>  "Hvem vil han belære, hvem tyder han Syner mon afvante Børn, nys tagne fra Brystet? </p>
<p id="v10"><sup><small>10</small></sup>  Kun hakke og rakke, rakke og hakke, lidt i Vejen her og lidt i Vejen der!" </p>
<p id="v11"><sup><small>11</small></sup>  Ja, med lallende Læber, med fremmed Mål vil han tale til dette Folk, </p>
<p id="v12"><sup><small>12</small></sup>  han, som dog sagde til dem: "Her er der Hvile, lad den trætte hvile, her er der Ro!" men de vilde ej høre. </p>
<p id="v13"><sup><small>13</small></sup>  Så bliver for dem da HERRENs Ord: "Hakke og rakke, rakke og bakke, lidt i Vejen her og lidt i Vejen der!" så de går hen og styrter bagover, sønderslås, fanges og hildes. </p>
<p id="v14"><sup><small>14</small></sup>  Hør derfor HERRENs Ord, I spotske Mænd, I Nidvisens Mestre blandt dette Jerusalems Folk! </p>
<p id="v15"><sup><small>15</small></sup>  Fordi I siger: "Vi slutted en Pagt med Døden, Dødsriget gjorde vi Aftale med; når den susende Svøbe går frem, da når den ej os, thi Løgn har vi gjort til vort Ly, vi har gemt os i Svig;" </p>
<p id="v16"><sup><small>16</small></sup>  derfor, så siger den Herre HERREN: Se, jeg lægger i Zion en prøvet Sten, en urokkelig, kostelig Hjørnesten; tror man, baster man ikke. </p>
<p id="v17"><sup><small>17</small></sup>  Og jeg gør Ret til Målesnor, Retfærd til Blylod; Hagl skal slå Løgnelyet ned, Vand skylle Gemmestedet bort. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Eders Pagt med Døden skal brydes, Aftalen med Dødsriget glippe. Når den susende Svøbe går frem, skal den slå jer til Jorden, </p>
<p id="v19"><sup><small>19</small></sup>  jer skal den ramme, hver Gang den går frem; thi Morgen efter Morgen går den frem, ved Dag og ved Nat, idel Angst skal det blive at få Syner tydet. </p>
<p id="v20"><sup><small>20</small></sup>  Vil man strække sig, er Lejet for kort; vil man dække sig, er Tæppet for smalt. </p>
<p id="v21"><sup><small>21</small></sup>  Thi som på Perazims Bjerg vil HERREN stå op, som i Gibeons Dal vil han vise sin Vrede for at gøre sin Gerning en underlig Gerning, og øve sit Værk et sælsomt Værk. </p>
<p id="v22"><sup><small>22</small></sup>  Derfor hold inde med Spot, at ej eders Bånd skal snære; thi om hele Landets visse Undergang hørte jeg fra Herren, Hærskarers HERRE. </p>
<p id="v23"><sup><small>23</small></sup>  Lyt til og hør min Røst, lån Øre og hør mit Ord! </p>
<p id="v24"><sup><small>24</small></sup>  Bliver Plovmanden ved med at pløje til Sæd, med at bryde og harve sin Jord? </p>
<p id="v25"><sup><small>25</small></sup>  Mon han ikke, når den er jævnet, sår Dild og udstrør Kommen, lægger Hvede, Hirse og Byg på det udsete Sted og Spelt i Kanten deraf? </p>
<p id="v26"><sup><small>26</small></sup>  Hans Gud vejleder ham, lærer ham det rette. </p>
<p id="v27"><sup><small>27</small></sup>  Thi med Tærskeslæde knuser man ikke Dild, lader ikke Vognhjul gå over Kommen; nej, Dilden tærskes med Stok og Kommen med Kæp. </p>
<p id="v28"><sup><small>28</small></sup>  Mon Brødkorn knuses? Nej, det bliver ingen ved med at tærske; Vognhjul og Heste drives derover man knuser det ikke. </p>
<p id="v29"><sup><small>29</small></sup>  Også dette kommer fra Hærskarers HERRE, underfuld i Råd og stor i Visdom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/27">Esajas' Bog - Kapitel 27</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/29">Esajas' Bog - Kapitel 29</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 28:2 <i>Guds hærgen i storme</i>: <a href="/da/The_Urantia_Book/4#p5_3">UB 4:5.3</a>. </li>
  <li id="fn2"><a href="#cite2">↑</a> 28:17 <i>Dommen jeg lægger på linjen</i>: <a href="/da/The_Urantia_Book/97#p5_2">UB 97:5.2</a>. </li>
</ol>
</div>
