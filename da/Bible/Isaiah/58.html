<!--
title: Esajas' Bog - Kapitel 58
description: 
published: true
date: 2023-11-8T20:15:14Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/57">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 57</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/59">
          <span class="pr-2">Esajas' Bog - Kapitel 59</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Råb højt spar ikke din Strube, løft din Røst som Basunen, forkynd mit Folk dets Brøde og Jakobs Hus deres Synder! </p>
<p id="v2"><sup><small>2</small></sup>  Mig søger de Dag efter bag og ønsker at kende mine Veje, som var de et Folk, der øver Retfærd, ej svigter, hvad dets Gud fandt ret. De spørger mig om Lov og Ret, de ønsker, at Gud er dem nær: </p>
<p id="v3"><sup><small>3</small></sup>  "Hvi faster vi, uden du ser os, spæger os, uden du ænser det?" Se, I driver Handel, når I faster, og pisker på Arbejdsflokken. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Se, I faster til Strid og Kiv, til Hug med gudløse Næver; som I faster i Dag, er det ikke, for at eders Røst skal høres i det høje. </p>
<p id="v5"><sup><small>5</small></sup>  Er det Faste efter mit Sind, en Dag, da et Menneske spæger sig? At hænge med sit Hoved som Siv, at ligge i Sæk og Aske, kalder du det for Faste, en Dag, der behager HERREN? <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Nej, Faste efter mit Sind er at løse Gudløsheds Lænker. at løsne Ågets Bånd, at slippe de kuede fri og sønderbryde hvert Åg, </p>
<p id="v7"><sup><small>7</small></sup>  at bryde dit Brød til de sultne, bringe hjemløse Stakler i Hus, at du klæder den nøgne, du ser, ej nægter at hjælpe dine Landsmænd. </p>
<p id="v8"><sup><small>8</small></sup>  Som Morgenrøden bryder dit Lys da frem, da læges hastigt dit Sår, foran dig vandrer din Retfærd, HERRENs Herlighed slutter Toget. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Da svarer HERREN, når du kalder; på dit Råb er hans Svar: "Her er jeg!" Fjerner du Åget fra din Midte, holder op at tale ondt og pege Fingre, </p>
<p id="v10"><sup><small>10</small></sup>  rækker du den sultne dit Brød og mætter en vansmægtende Sjæl, skal dit Lys stråle frem i Mørke, dit Mulm skal blive som Middag; </p>
<p id="v11"><sup><small>11</small></sup>  HERREN skal altid lede dig, mætte din Sjæl, hvor der er goldt, og give dig nye Kræfter; du bliver som en vandrig Have, som rindende Væld, hvor Vandet aldrig svigter. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Da bygges på ældgamle Tomter, du rejser længst faldne Mure; da kaldes du "Murbrudsbøder", "Genskaber af farbare Veje". </p>
<p id="v13"><sup><small>13</small></sup>  Varer du din Fod på Sabbatten, så du ej driver Handel på min Helligdag, kalder du Sabbatten en Fryd, HERRENs Helligdag ærværdig, ærer den ved ikke at arbejde, holder dig fra Handel og unyttig Snak, </p>
<p id="v14"><sup><small>14</small></sup>  da skal du frydes over HERREN; jeg lader dig færdes over Landets Høje og nyde din Fader Jakobs Eje. Thi HERRENs Mund har talet. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Isaiah/57">
          <span class="mdi mdi-arrow-left-drop-circle"></span><span class="pl-2">Esajas' Bog - Kapitel 57</span>
        </a>
        </td>
        <td>
        <a href="/da/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Isaiah/59">
          <span class="pr-2">Esajas' Bog - Kapitel 59</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 58:3-4 <i>Hvorfor faster du?</i>: <a href="/da/The_Urantia_Book/147#p8_2">UB 147:8.2</a>. </li>
  <li id="fn2"><a href="#cite2">↑</a> 58:3-5 <i>Fattigdom og bod</i>: <a href="/da/The_Urantia_Book/89#p3_3">UB 89:3.3</a>. </li>
  <li id="fn3"><a href="#cite3">↑</a> 58:3.6 <i>Rituel faste</i>: <a href="/da/The_Urantia_Book/89#p3_1">UB 89:3.1</a>. </li>
  <li id="fn4"><a href="#cite4">↑</a> 58:5-7 <i>Hvorfor ikke gøre noget godt?</i>: <a href="/da/The_Urantia_Book/147#p8_3">UB 147:8.3</a>. </li>
  <li id="fn5"><a href="#cite5">↑</a> 58:8-12 <i>Lyset bryder frem</i>: <a href="/da/The_Urantia_Book/147#p8_4">UB 147:8.4</a>. </li>
  <li id="fn6"><a href="#cite6">↑</a> 58:11 <i>Del 1: Herren vejleder konstant</i>: <a href="/da/The_Urantia_Book/97#p7_12">UB 97:7.12</a>. </li>
</ol>
</div>
