<!--
title: Esajas' Bog - Kapitel 49
description: 
published: true
date: 2022-10-6T9:45:27Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/48">Esajas' Bog - Kapitel 48</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/50">Esajas' Bog - Kapitel 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hør mig, I fjerne Strande, lyt til, I Folk i det fjerne! HERREN har fra Moders Liv kaldt mig, fra Moders Skød nævnet mit Navn; </p>
<p id="v2"><sup><small>2</small></sup>  til et skarpt Sværd gjorde han min Mund og skjulte mig i Skyggen af sin Hånd, til en sleben Pil har han gjort mig og gemt mig i sit Kogger, </p>
<p id="v3"><sup><small>3</small></sup>  sagt til mig: "Du er min Tjener, Israel, ved hvem jeg vinder Ære." </p>
<p id="v4"><sup><small>4</small></sup>  Jeg sagde: "Min Møje er spildt, på Tomhed og Vind sled jeg mig op dog er min Ret hos HERREN, min Løn er hos min Gud." </p>
<p id="v5"><sup><small>5</small></sup>  Og nu siger HERREN, som danned mig fra Moders Liv til sin Tjener for at hjemføre Jakob til ham og samle Israel til ham og i HERRENs Øjne er jeg æret, min Gud er blevet min Styrke - </p>
<p id="v6"><sup><small>6</small></sup>  han siger: "For lidt for dig som min Tjener at rejse jakobs Stammer og hjemføre Israels frelste! Jeg gør dig til Hedningers Lys, at min Frelse må nå til Jordens Ende." <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Så siger HERREN, Israels Genløser, dets Hellige, til den dybt foragtede, skyet af Folk, Herskernes Træl: Konger skal se det og rejse sig, Fyrster skal kaste sig ned for HERRENs Skyld, den trofaste, Israels Hellige, der udvælger dig. </p>
<p id="v8"><sup><small>8</small></sup>  Så siger HERREN: Jeg hører dig i Nådens Stund, jeg hjælper dig på Frelsens Dag, vogter dig og gør dig til Folkepagt for at rejse Landet igen, udskifte øde Lodder </p>
<p id="v9"><sup><small>9</small></sup>  og sige til de bundne: "Gå ud!" til dem i Mørket: "Kom frem!" Græs skal de finde langs Vejene, Græsgang på hver nøgen Høj; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  de hungrer og tørster ikke, dem stikker ej Hede og Sol. Thi deres Forbarmer fører dem, leder dem til Kildevæld; </p>
<p id="v11"><sup><small>11</small></sup>  jeg gør alle Bjerge til Vej, og alle Stier skal højnes. </p>
<p id="v12"><sup><small>12</small></sup>  Se, nogle kommer langvejsfra, nogle fra Nord og Vest, nogle fra Sinims Land. </p>
<p id="v13"><sup><small>13</small></sup>  Jubler, I Himle, fryd dig, du Jord, I Bjerge, bryd ud i Jubel! Thi HERREN trøster sit Folk, forbarmer sig over sine arme. </p>
<p id="v14"><sup><small>14</small></sup>  Dog siger Zion: "HERREN har svigtet mig, Herren har glemt mig!" </p>
<p id="v15"><sup><small>15</small></sup>  Glemmer en Kvinde sit diende Barn, en Moder, hvad hun bar under Hjerte? Ja, selv om de kunde glemme, jeg glemmer ej dig. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Se, i mine Hænder har jeg tegnet dig, dine Mure har jeg altid for Øje. </p>
<p id="v17"><sup><small>17</small></sup>  Dine Børn kommer ilende; de, som nedbrød og lagde dig øde, går bort. </p>
<p id="v18"><sup><small>18</small></sup>  Løft Øjnene, se dig om, de samles, kommer alle til dig. Så sandt jeg lever, lyder det fra HERREN: Du skal bære dem alle som Smykke, binde dem som Bruden sit Bælte. </p>
<p id="v19"><sup><small>19</small></sup>  Thi dine Tomter og Grusdynger, dit hærgede Land ja, nu er du Beboerne for trang; de, som åd dig, er borte; </p>
<p id="v20"><sup><small>20</small></sup>  end skal du høre dem sige, din Barnløsheds Børn: "Her er for trangt, så flyt dig, at jeg kan sidde!" </p>
<p id="v21"><sup><small>21</small></sup>  Da tænker du i dit Hjerte: "Hvo fødte mig dem? Jeg var jo barnløs og gold, landflygtig og bortstødt, hvo fostrede dem? Ene sad jeg tilbage, hvor kommer de fra?" </p>
<p id="v22"><sup><small>22</small></sup>  Så siger den Herre HERREN: Se, jeg løfter min Hånd for Folkene, rejser mit Banner for Folkeslag, og de bringer dine Sønner i Favnen, dine Døtre bæres på Skulder. </p>
<p id="v23"><sup><small>23</small></sup>  Konger bliver Fosterfædre for dig, deres Dronninger skal være dine Ammer. De kaster sig på Ansigtet for dig, slikker dine Fødders Støv. Du skal kende, at jeg er HERREN; de, som bier på mig, bliver ikke til Skamme. </p>
<p id="v24"><sup><small>24</small></sup>  Kan Bytte fratages en Helt, kan den stærkes Fanger slippe bort? </p>
<p id="v25"><sup><small>25</small></sup>  Thi så siger HERREN: Om Fanger end fratages Helten, slipper Bytte end bort fra den stærke, jeg strider mod dem, der strider mod dig, og dine Børn vil jeg frelse. </p>
<p id="v26"><sup><small>26</small></sup>  Dem, der trænger dig, lader jeg æde deres eget Kød, deres Blod skal de drikke som Most; REN, er din Frelser, din Genløser Jakobs Vældige. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/48">Esajas' Bog - Kapitel 48</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/50">Esajas' Bog - Kapitel 50</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 49:6 <i>Sandt lys</i>: <a href="/da/The_Urantia_Book/40#p5_16">UB 40:5.16</a>.  <i>Oplyst af det sande lys</i>: <a href="/da/The_Urantia_Book/52#p1_7">UB 52:1.7</a>. </li>
  <li id="fn2"><a href="#cite2">↑</a> 49:9 <i>Befri åndelige fanger</i>: <a href="/da/The_Urantia_Book/120#p2_6">UB 120:2.6</a>. </li>
  <li id="fn3"><a href="#cite3">↑</a> 49:15 <i>Del 1: Gud ville ikke glemme</i>: <a href="/da/The_Urantia_Book/97#p7_9">UB 97:7.9</a>. </li>
  <li id="fn4"><a href="#cite4">↑</a> 49:15-16 <i>Del 1: Kan en kvinde glemme</i>: <a href="/da/The_Urantia_Book/97#p7_7">UB 97:7.7</a>. </li>
</ol>
</div>
