<!--
title: Esajas' Bog - Kapitel 27
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/26">Esajas' Bog - Kapitel 26</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/28">Esajas' Bog - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  På hin Dag hjemsøger HERREN med sit hårde, vældige, stærke Sværd Livjatan, Den flugtsnare Slange, og ihjelslår Dragen i Havet. </p>
<p id="v2"><sup><small>2</small></sup>  På hin Dag skal man sige,: Syng om en liflig Vingård! </p>
<p id="v3"><sup><small>3</small></sup>  Jeg, HERREN, jeg er dens Vogter, jeg vander den atter og atter. </p>
<p id="v4"><sup><small>4</small></sup>  Vrede nærer jeg ikke. Fandt jeg kun Torn og Tidsel, gik jeg løs derpå i Kamp og satte det alt i Brand </p>
<p id="v5"><sup><small>5</small></sup>  med mindre man tyr til mit Værn, slutter Fred med mig, slutter Fred med mig. </p>
<p id="v6"><sup><small>6</small></sup>  På hin Dag skal Jakob slå Rod, Israel skyde og blomstre og fylde Verden med Frugt. </p>
<p id="v7"><sup><small>7</small></sup>  Har han vel slået det, som de, der slog det, blev slagne, eller blev det myrdet, som deres Mordere myrdedes? </p>
<p id="v8"><sup><small>8</small></sup>  Ved at støde det bort og sende det bort trættede han med det; han jog det bort med sin voldsomme Ånde på Østenstormens Dag. </p>
<p id="v9"><sup><small>9</small></sup>  Derfor sones Jakobs Brøde således, og dette er al Frugten af, at hans Synd tages bort: at han gør alle Altersten til sønderhuggede Kalksten, at Asjerastøtterne og Solstøtterne ikke mere rejser sig. </p>
<p id="v10"><sup><small>10</small></sup>  Thi den faste Stad ligger ensom, et folketomt Sted, forladt som en Ørken. Der græsser Ungkvæget, der lejrer det sig og afgnaver Kvistene. </p>
<p id="v11"><sup><small>11</small></sup>  Når Grenene er tørre, kommer Kvinderne og bryder dem af for at tænde Bål. Thi det er et Folk uden Indsigt; derfor kan dets Skaber ikke forbarme sig, dets Ophav ikke være det nådig. </p>
<p id="v12"><sup><small>12</small></sup>  På hin Dag slår HERREN Frugten ned fra Flodens Strøm til Ægyptens Bæk, og I skal opsankes een for een, Israels Børn. </p>
<p id="v13"><sup><small>13</small></sup>  På hin Dag skal der stødes i det store Horn, og de tabte i Assyrien og de bortdrevne i Ægypten skal komme og tilbede HERREN på det hellige Bjerg i Jerusalem. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/26">Esajas' Bog - Kapitel 26</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/28">Esajas' Bog - Kapitel 28</a></td>
      </tr>
    </tbody>
  </table>
</figure>
