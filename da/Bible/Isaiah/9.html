<!--
title: Esajas' Bog - Kapitel 9
description: 
published: true
date: 2022-10-6T9:45:27Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/8">Esajas' Bog - Kapitel 8</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/10">Esajas' Bog - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men engang skal der ikke længer være Mørke i det Land, hvor der nu er Trængsel; i Fortiden bragte han Skændsel over Zebulons og Naftalis Land, Men i Fremtiden bringer han Ære over Vejen langs Søen, Landet hinsides Jordan, Hedningernes Kreds. </p>
<p id="v2"><sup><small>2</small></sup>  Det Folk, som vandrer i Mørke, skal skue så stort et Lys; Lys stråler frem over dem, som bor i Mulmets Land. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Du gør Fryden mangfoldig, Glæden stor, de glædes for dit Åsyn, som man glædes i Høst, ret som man jubler, når Bytte deles. </p>
<p id="v4"><sup><small>4</small></sup>  Thi dets tunge Åg og Stokken til dets Ryg, dets Drivers Kæp, har du brudt som på Midjans Dag; </p>
<p id="v5"><sup><small>5</small></sup>  ja, hver en Støvle, der tramper i Striden, og Kappen, der søles i Blod, skal brændes og ende som Luernes Rov. </p>
<p id="v6"><sup><small>6</small></sup>  Thi et Barn er født os, en Søn er os givet, på hans Skulder skal Herredømmet hvile; og hans Navn skal være: Underfuld Rådgiver, Vældig Gud, Evigheds Fader, Fredsfyrste. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Stort bliver Herredømmet, endeløs Freden over Davids Trone og over hans Rige, at det må grundes og fæstnes ved Ret og Retfærd fra nu og til evig Tid. Hærskarers HERREs Nidkærhed gør det. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Et Ord sender Herren mod Jakob, i Israel slår det ned; </p>
<p id="v9"><sup><small>9</small></sup>  alt Folket får det at kende, Efraim og Samarias Borgere. Thi de siger i Hovmod og Hjertets Stolthed: </p>
<p id="v10"><sup><small>10</small></sup>  "Teglsten faldt, vi bygger med Kvader, Morbærtræer blev fældet, vi får Cedre i Stedet!" </p>
<p id="v11"><sup><small>11</small></sup>  Da rejser HERREN dets Uvenner mod det og ægger dets Fjender op, </p>
<p id="v12"><sup><small>12</small></sup>  Syrerne forfra, Filisterne bagfra, de æder Israel med opspilet Gab. Men trods alt har hans Vrede ej lagt sig, hans Hånd er fremdeles rakt ud. </p>
<p id="v13"><sup><small>13</small></sup>  Men til ham, der slår det, vender Folket ej om, de, søger ej Hærskarers HERRE. </p>
<p id="v14"><sup><small>14</small></sup>  Da hugger HERREN Hoved og Hale af Israel, Palme og Siv på en eneste Dag. </p>
<p id="v15"><sup><small>15</small></sup>  Den ældste og agtede er Hoved, Løgnprofeten er Hale. </p>
<p id="v16"><sup><small>16</small></sup>  De ledende i dette Folk leder vild, og de, der ledes, opsluges. </p>
<p id="v17"><sup><small>17</small></sup>  Derfor glædes ej Herren ved dets unge Mænd, har ej Medynk med dets faderløse og Enker. Thi alle er Niddinger og Ugerningsmænd, og hver en Mund taler Dårskab. Men trods alt har hans Vrede ej lagt sig, hans Hånd er fremdeles rakt ud. </p>
<p id="v18"><sup><small>18</small></sup>  Thi Gudløshed brænder som Ild, fortærer Torn og Tidsel, sætter Ild på det tætte Krat, så det hvirvler op i Røg. </p>
<p id="v19"><sup><small>19</small></sup>  Ved Hærskarers HERREs Vrede står Landet i Brand, og Folket bliver som Føde for Ilden; de skåner ikke hverandre. </p>
<p id="v20"><sup><small>20</small></sup>  Man snapper til højre og hungrer, æder om sig til venstre og mættes dog ej. Hver æder sin Næstes Kød, </p>
<p id="v21"><sup><small>21</small></sup>  Manasse Efraim, Efraim Manasse, og de overfalder Juda sammen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/8">Esajas' Bog - Kapitel 8</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/10">Esajas' Bog - Kapitel 10</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:2 <i>Afsløret livets lys</i>: <a href="/da/The_Urantia_Book/149#p2_6">UB 149:2.6</a>.  <i>Lys til hedningerne</i>: <a href="/da/The_Urantia_Book/122#p9_5">UB 122:9.5</a>.  <i>Oplyst af det sande lys</i>: <a href="/da/The_Urantia_Book/52#p1_7">UB 52:1.7</a>.  <i>I mørket et stort lys</i>: <a href="/da/The_Urantia_Book/190#p5_4">UB 190:5.4</a>.  <i>Jesus er verdens lys</i>: <a href="/da/The_Urantia_Book/162#p5_2">UB 162:5.2</a>.  <i>Mange foretrækker at sidde i mørket</i>: <a href="/da/The_Urantia_Book/162#p5_3">UB 162:5.3</a>.  <i>Possession of light of life</i>: <a href="/da/The_Urantia_Book/132#p2_9">UB 132:2.9</a>.  <i>Sandt lys</i>: <a href="/da/The_Urantia_Book/40#p5_16">UB 40:5.16</a>.  <i>Spirit luminosity</i>: <a href="/da/The_Urantia_Book/107#p4_5">UB 107:4.5</a>.  <i>Lys i åndeligt mørke</i>: <a href="/da/The_Urantia_Book/191#p4_3">UB 191:4.3</a>.  <i>Mørke til lys</i>: <a href="/da/The_Urantia_Book/155#p6_3">UB 155:6.3</a>.  <i>Det store lys</i>: <a href="/da/The_Urantia_Book/45#p4_4">UB 45:4.4</a>.  <i>Åndens lys</i>: <a href="/da/The_Urantia_Book/0#p6_9">UB 0:6.9</a>. </li>
  <li id="fn2"><a href="#cite2">↑</a> 9:6 <i>fredens fyrste</i>: <a href="/da/The_Urantia_Book/52#p2_5">UB 52:2.5</a>.  <i>fredens fyrste</i>: <a href="/da/The_Urantia_Book/52#p6_1">UB 52:6.1</a>.  <i>Regeringen på skuldrene</i>: <a href="/da/The_Urantia_Book/124#p6_16">UB 124:6.16</a>.  <i>fredens fyrste</i>: <a href="/da/The_Urantia_Book/68#p3_5">UB 68:3.5</a>.  <i>fredens fyrste</i>: <a href="/da/The_Urantia_Book/93#p10_7">UB 93:10.7</a>. </li>
  <li id="fn3"><a href="#cite3">↑</a> 9:6-7 <i>Riget som et fremtidigt håb</i>: <a href="/da/The_Urantia_Book/170#p1_3">UB 170:1.3</a>. </li>
  <li id="fn4"><a href="#cite4">↑</a> 9:7 <i>Riget som en nærværende realitet</i>: <a href="/da/The_Urantia_Book/170#p1_2">UB 170:1.2</a>. </li>
</ol>
</div>
