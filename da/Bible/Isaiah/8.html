<!--
title: Esajas' Bog - Kapitel 8
description: 
published: true
date: 2022-10-6T9:45:27Z
tags: bible, bible—isaiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/7">Esajas' Bog - Kapitel 7</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/9">Esajas' Bog - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og HERREN sagde til mig: "Tag dig en stor Tavle og skriv derpå med Menneskeskrift: Hurtigt-Bytte, Hastigt-Rov!, </p>
<p id="v2"><sup><small>2</small></sup>  Og tag mig pålidelige Vidner, Præsten Urija og Zekarja, Jeberekjahus Søn!" </p>
<p id="v3"><sup><small>3</small></sup>  Og jeg nærmede mig Profetinden, og hun blev frugtsommelig og fødte en Søn. Så sagde HERREN til mig: "Kald ham Hurtigt-Bytte, Hastigt-Rov! </p>
<p id="v4"><sup><small>4</small></sup>  Thi før Drengen kan sige Fader og Moder, skal Rigdommene fra Damaskus og Byttet fra Samaria bringes til Assyrerkongen!" </p>
<p id="v5"><sup><small>5</small></sup>  Fremdeles sagde HERREN til mig: </p>
<p id="v6"><sup><small>6</small></sup>  Eftersom dette Folk lader hånt om Siloas sagte rindende Vande i Angst for Bezin og Remaljas Søn, </p>
<p id="v7"><sup><small>7</small></sup>  se, så lader Herren Flodens Vande, de vældige, store, oversvømme dem, Assyrerkongen og al hans Herlighed; over alle sine Bredder skal den gå, trænge ud over alle sine Diger, </p>
<p id="v8"><sup><small>8</small></sup>  styrte ind i Juda, skylle over, vælte frem og nå til Halsen; og dens udbredte Vinger skal fylde dit Land, så vidt det når Immanuel! </p>
<p id="v9"><sup><small>9</small></sup>  I Folkeslag, mærk jer det med Rædsel, lyt til, alle fjerne Lande: Rust jer, I skal ræddes, rust jer, I skal ræddes. </p>
<p id="v10"><sup><small>10</small></sup>  Læg Råd op, det skal dog briste, gør Aftale, det slår dog fejl, thi - Immanuel! </p>
<p id="v11"><sup><small>11</small></sup>  Thi så sagde HERREN til mig, da hans Hånd greb mig med Vælde, og han advarede mig mod at vandre på dette Folks Vej: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kald ikke alt Sammensværgelse, hvad dette Folk kalder Sammensværgelse, frygt ikke, hvad det frygter, og ræddes ikke! </p>
<p id="v13"><sup><small>13</small></sup>  Hærskarers HERRE, ham skal I holde hellig, han skal være eders Frygt, han skal være eders Rædsel. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Han bliver en Helligdom, en Anstødssten og en Klippe til Fald for begge Israels Huse og en Snare og et Fangegarn for Jerusalems Indbyggere, </p>
<p id="v15"><sup><small>15</small></sup>  og mange iblandt dem skal snuble, falde og kvæstes, fanges og bindes. </p>
<p id="v16"><sup><small>16</small></sup>  Bind Vidnesbyrdet til og sæt Segl for Læren i mine disciples Sind! </p>
<p id="v17"><sup><small>17</small></sup>  Jeg bier på HERREN, han, som dølger sit Åsyn for Jakobs Hus, til ham står mit Håb: </p>
<p id="v18"><sup><small>18</small></sup>  Se, jeg og de Børn, HERREN gav mig, er Varsler og Tegn i Israel fra Hærskarers HERRE, som bor på Zions Bjerg. </p>
<p id="v19"><sup><small>19</small></sup>  Og siger de til eder: "Søg Genfærdene og Ånderne, som hvisker og mumler!" skal et Folk ikke søge sin Gud, skal man søge de døde for de levende? </p>
<p id="v20"><sup><small>20</small></sup>  Nej! Til Læren og Vidnesbyrdet! Således skal visselig de komme til at tale, som nu er uden Morgenrøde. </p>
<p id="v21"><sup><small>21</small></sup>  Han skal vanke om i Landet, trykket og hungrig. Og når han hungrer, skal han blive rasende og bande sin Konge og sin Gud. </p>
<p id="v22"><sup><small>22</small></sup>  eller skuer han ud over Jorden, se da er der Trængsel og Mørke, knugende Mulm; i Bælgmørke er han stødt ud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Isaiah/7">Esajas' Bog - Kapitel 7</a></td>
        <td><a href="/da/Bible/Isaiah/Index">Indeks</a></td>
        <td><a href="/da/Bible/Isaiah/9">Esajas' Bog - Kapitel 9</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 8:11-13 <i>»Gud sagde«</i>: <a href="/da/The_Urantia_Book/156#p5_4">UB 156:5.4</a>. </li>
  <li id="fn2"><a href="#cite2">↑</a> 8:13 <i>Hærskarers Gud</i>: <a href="/da/The_Urantia_Book/92#p6_6">UB 92:6.6</a>. </li>
</ol>
</div>
