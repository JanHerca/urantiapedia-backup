<!--
title: Tredje Mosebog - Kapitel 27
description: 
published: true
date: 2023-11-8T20:15:14Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/26">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 26</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Tal til Israeliterne og sig til dem: Når nogen vil indfri et Løfte til HERREN med et Pengebeløb, et Løfte, der gælder Mennesker, </p>
<p id="v3"><sup><small>3</small></sup>  så skal Vurderingssummen for Mænd fra det tyvende til det tresindstyvende År være halvtredsindstyve Sekel Sølv efter hellig Vægt; </p>
<p id="v4"><sup><small>4</small></sup>  men for en Kvinde skal Vurderingssummen være tredive Sekel. </p>
<p id="v5"><sup><small>5</small></sup>  Fra det femte til det tyvende År skal Vurderingssummen for Mandspersoner være tyve Sekel, for Kvinder ti. </p>
<p id="v6"><sup><small>6</small></sup>  Fra den første Måned til det femte År skal Vurderingssummen for et Drengebarn være fem Sekel Sølv, for et Pigebarn tre. </p>
<p id="v7"><sup><small>7</small></sup>  Fra det tresindstyvende År og opefter skal Vurderingssummen være femten Sekel, hvis det er en Mand, men ti, hvis det er en Kvinde. </p>
<p id="v8"><sup><small>8</small></sup>  Men hvis Vedkommende er for fattig til at udrede Vurderingssummen, skal man stille ham frem for Præsten, og Præsten skal foretage en Vurdering af ham; Præsten skal foretage Vurderingen således, at han tager Hensyn til, hvad den, der har aflagt Løftet evner. </p>
<p id="v9"><sup><small>9</small></sup>  Hvis det drejer sig om Kvæg. hvoraf man kan bringe HERREN Offergave, så skal alt, hvad man giver HERREN, være helligt; </p>
<p id="v10"><sup><small>10</small></sup>  man må ikke erstatte eller ombytte det, hverken et bedre med et ringere eller et ringere med et bedre; men hvis man dog ombytter et Dyr med et andet, da skal ikke blot det, men også det, som det ombyttes med, være helligt. </p>
<p id="v11"><sup><small>11</small></sup>  Men er det et urent Dyr, af den Slags man ikke kan bringe HERREN som Offergave, skal man fremstille Dyret for Præsten, </p>
<p id="v12"><sup><small>12</small></sup>  og Præsten skal vurdere det, alt efter som det er godt eller dårligt; den Vurderingssum, Præsten fastsætter, skal gælde. </p>
<p id="v13"><sup><small>13</small></sup>  Men vil man selv indløse det, skal man foruden Vurderingssummen yderligere udrede en Femtedel. </p>
<p id="v14"><sup><small>14</small></sup>  Når nogen helliger HERREN sit Hus som Helliggave, skal Præsten vurdere det, alt efter som det er godt eller dårligt, og det skal da stå til den Værdi, Præsten fastsætter. </p>
<p id="v15"><sup><small>15</small></sup>  Men vil den, der har helliget Huset, selv indløse det, skal han betale Vurderingssummen med Tillæg af en Femtedel; så skal det være hans. </p>
<p id="v16"><sup><small>16</small></sup>  Hvis nogen helliger HERREN noget af sin Arvejord, skal Vurderingssummen rette sig efter Udsæden: en Udsæd på en Homer Byg skal regnes til halvtredsindstyve Sølvsekel. </p>
<p id="v17"><sup><small>17</small></sup>  Helliger han sin Jord fra Jubelåret af, skal den stå til den fulde Vurderingssum; </p>
<p id="v18"><sup><small>18</small></sup>  helliger han den derimod i Tiden efter Jubelåret, skal Præsten beregne ham Summen i Forhold til de År, der er tilbage til næste Jubelår, så der sker Fradrag i Vurderingssummen. </p>
<p id="v19"><sup><small>19</small></sup>  Vil da han, der har helliget Jorden, indløse den, skal han udrede Vurderingssummen med Tillæg af en Femtedel; så går den over i hans Eje. </p>
<p id="v20"><sup><small>20</small></sup>  Men hvis han ikke indløser Jorden og alligevel sælger den til en anden, kan den ikke mereindløses; </p>
<p id="v21"><sup><small>21</small></sup>  da skal den, når den i Jubelåret bliver fri, være HERREN helliget på samme Måde som en Mark, der er lagt Band på, og tilfalde Præsten som Ejendom. </p>
<p id="v22"><sup><small>22</small></sup>  Hvis nogen helliger HERREN Jord, han har købt, og som ikke hører til hans Arvejord, </p>
<p id="v23"><sup><small>23</small></sup>  skal Præsten udregne ham Vurderingssummen til næste Jubelår, og han skal da straks erlægge Vurderingssummen som Helliggave til HERREN; </p>
<p id="v24"><sup><small>24</small></sup>  i Jubelåret går Jorden så tilbage til den Mand, han købte den af, hvis Arvejord den var. </p>
<p id="v25"><sup><small>25</small></sup>  Enhver Vurdering skal ske efter hellig Vægt, tyve Gera på en Sekel. </p>
<p id="v26"><sup><small>26</small></sup>  Ingen må hellige HERREN noget af det førstefødte af Kvæget, da det som førstefødt allerede tilhører ham. Hvad enten det er et Stykke Hornkvæg eller Småkvæg, tilhører det HERREN. </p>
<p id="v27"><sup><small>27</small></sup>  Hører det derimod til de urene Dyr, kan man løskøbe det efter Vurderingssummen med Tillæg af en Femtedel; indløses det ikke, skal det sælges for Vurderingssummen. </p>
<p id="v28"><sup><small>28</small></sup>  Intet, der er lagt Band på, intet af, hvad nogen af sin Ejendom helliger HERREN ved at lægge Band derpå, være sig Mennesker, Kvæg eller Arvejord, må sælges eller indløses; alt, hvad der er lagt Band på, er højhelligt, det tilhører HERREN. </p>
<p id="v29"><sup><small>29</small></sup>  Intet Menneske, der er lagt Band på, må løskøbes, det skal lide Døden. </p>
<p id="v30"><sup><small>30</small></sup>  Al Tiende af Landet, både af Landets Sæd og Træernes Frugt, tilhører HERREN, det er helliget HERREN. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Hvis nogen vil indløse noget af sin Tiende, skal han yderligere udrede en Femtedel. </p>
<p id="v32"><sup><small>32</small></sup>  Hvad angår al Tiende af Hornkvæg og Småkvæg, alt hvad der går under Staven, da skal hvert tiende dyr være helliget HERREN. </p>
<p id="v33"><sup><small>33</small></sup>  Der må ikke skelnes imellem gode og dårlige Dyr, og ingen Ombytning må finde Sted; hvis nogen ombytter et Dyr, skal ikke blot det, men også det, som det ombyttes med, være helligt; det må ikke indløses. </p>
<p id="v34"><sup><small>34</small></sup>  Det er de Bud, HERREN gav Moses til Israeliterne på Sinaj Bjerg. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/26">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 26</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 27:30-32 <i>Tiendeordning</i>: <a href="/da/The_Urantia_Book/93#p3_1">UB 93:3.1</a>. </li>
  <li id="fn2"><a href="#cite2">↑</a> 27:1-34 <i>Offerordning</i>: <a href="/da/The_Urantia_Book/89#p7_1">UB 89:7.1</a>. </li>
</ol>
</div>
