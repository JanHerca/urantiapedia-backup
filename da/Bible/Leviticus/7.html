<!--
title: Tredje Mosebog - Kapitel 7
description: 
published: true
date: 2023-11-8T20:15:14Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/6">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 6</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/8">
          <span class="pr-2">Tredje Mosebog - Kapitel 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dette er Loven om Skyldofferet. Det er højhelligt </p>
<p id="v2"><sup><small>2</small></sup>  Der, hvor Brændofferet slagtes, skal Skyldofferet slagtes. </p>
<p id="v3"><sup><small>3</small></sup>  og alt dets Fedt skal frembæres. Fedthalen, Fedtet, der dækker Indvoldene, og alt Fedtet på Indvoldene, </p>
<p id="v4"><sup><small>4</small></sup>  begge Nyrerne med det Fedt, som sidder på dem ved Lændemusklerne, og Leverlappen, som skal skilles fra ved Nyrerne. </p>
<p id="v5"><sup><small>5</small></sup>  Og Præsten skal bringe det som Røgoffer på Alteret, et Ildoffer for HERREN. Det er et Skyldoffer. </p>
<p id="v6"><sup><small>6</small></sup>  Alle af Mandkøn blandt Præsterne må spise det; på et helligt Sted skal det spises; det er højhelligt. </p>
<p id="v7"><sup><small>7</small></sup>  Det er med Skyldofferet som med Syndofferet, en og samme Lov gælder for dem: Det tilfalder den Præst, der skaffer Soning ved det. </p>
<p id="v8"><sup><small>8</small></sup>  Den Præst, som frembærer nogens Brændoffer, ham skal Huden af det Brændoffer, han frembærer, tilfalde. </p>
<p id="v9"><sup><small>9</small></sup>  Ethvert Afgrødeoffer, der bages i Ovnen, eller som er tilberedt i Pande eller på Plade, tilfalder den Præst, der frembærer det; </p>
<p id="v10"><sup><small>10</small></sup>  men ethvert Afgrødeoffer, der er rørt i Olie eller tørt, tilfalder alle Arons Sønner, den ene lige så vel som den anden. </p>
<p id="v11"><sup><small>11</small></sup>  Dette er Loven om Takofferet, som bringes HERREN. </p>
<p id="v12"><sup><small>12</small></sup>  Hvis det bringes som Lovprisningsoffer, skal han sammen med Slagtofferet, der hører til hans Lovprisningsoffer, frembære usyrede Kager, rørte i Olie, usyrede Fladbrød, smurte med Olie, og fint Hvedemel, æltet til Kager, rørte i Olie; </p>
<p id="v13"><sup><small>13</small></sup>  sammen med syrede Brødkager skal han frembære sin Offergave som sit Lovprisningstakoffer. </p>
<p id="v14"><sup><small>14</small></sup>  Han skal deraf frembære een Kage af hver Offergave som en Offerydelse til HERREN; den tilfalder den Præst, der sprænger Blodet af Takofferet på Alteret. </p>
<p id="v15"><sup><small>15</small></sup>  Kødet af hans Lovprisningstakoffer skal spises på selve Offerdagen, intet de1af må gemmes til næste Morgen. </p>
<p id="v16"><sup><small>16</small></sup>  Er hans Offergaver derimod et Løfteoffer eller et Frivilligoffer, skal det vel spises på selve Offerdagen, men hvad der levnes, må spises Dagen efter; </p>
<p id="v17"><sup><small>17</small></sup>  men hvad der så er tilbage af Offerkødet, skal opbrændes på den tredje Dag; </p>
<p id="v18"><sup><small>18</small></sup>  og hvis der spises noget af hans Takoffers Kød på den tredje Dag, så vil den, som bringer Offeret, ikke kunne finde Guds Velbehag, det skal ikke tilregnes ham, men regnes for urent Kød, og den, der spiser deraf, skal undgælde for sin Brøde. </p>
<p id="v19"><sup><small>19</small></sup>  Det Kød, der kommer i Berøring med noget som helst urent, må ikke spises, det skal opbrændes. I øvrigt må enhver, der er ren, spise Kødet; </p>
<p id="v20"><sup><small>20</small></sup>  men enhver, som i uren Tilstand spiser Kød af HERRENs Takoffer, skal udryddes af sin Slægt; </p>
<p id="v21"><sup><small>21</small></sup>  og når nogen rører ved noget urent, enten menneskelig Urenhed eller urent Kvæg eller nogen Slags urent Kryb, og så spiser Kød af HERRENs Takoffer, skal han udryddes af sin Slægt. </p>
<p id="v22"><sup><small>22</small></sup>  HERREN talede fremdeles til Moses og sagde: <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Tal til Israeliterne og sig: I må ikke spise noget som helst Fedt af Okser, Får eller Geder. </p>
<p id="v24"><sup><small>24</small></sup>  Fedt af selvdøde og sønderrevne Dyr må bruges til alt, men I må under ingen Omstændigheder spise det. </p>
<p id="v25"><sup><small>25</small></sup>  Thi enhver, der spiser Fedtet af det Kvæg, hvoraf der bringes HERREN Ildofre, den, der spiser noget deraf, skal udryddes af sit Folk. </p>
<p id="v26"><sup><small>26</small></sup>  Og I må heller ikke nyde noget som helst Blod af Fugle eller Kvæg, hvor I end opholder eder; </p>
<p id="v27"><sup><small>27</small></sup>  enhver, der nyder noget som helst Blod, skal udryddes af sin Slægt. </p>
<p id="v28"><sup><small>28</small></sup>  HERREN talede fremdeles til Moses og sagde: </p>
<p id="v29"><sup><small>29</small></sup>  Tal til Israeliterne og sig: Den, der bringer HERREN sit Takoffer, skal af sit Takoffer frembære for HERREN den ham tilkommende Offergave; </p>
<p id="v30"><sup><small>30</small></sup>  med egne Hænder skal han frembære HERRENs Ildofre. Han skal frembære Fedtet tillige med Brystet; Brystet, for at Svingningen kan udføres dermed for HERRENs Åsyn; </p>
<p id="v31"><sup><small>31</small></sup>  og Præsten skal bringe Fedtet som Røgoffer på Alteret, men Brystet skal tilfalde Aron og hans Sønner. </p>
<p id="v32"><sup><small>32</small></sup>  Desuden skal I give Præsten højre Kølle som Offerydelse af eders Takofre. </p>
<p id="v33"><sup><small>33</small></sup>  Den af Arons Sønner, der frembærer Takofferets Blod og Fedtet, ham tilfalder højre Kølle som hans Del. </p>
<p id="v34"><sup><small>34</small></sup>  Thi Svingningsbrystet og Offerydelseskøllen tager jeg fra Israeliterne af deres Takofre og giver dem til Præsten Aron og hans Sønner, en evig gyldig Rettighed, som de har Krav på hos Israeliterne. </p>
<p id="v35"><sup><small>35</small></sup>  Det er Arons og hans Sønners Del af HERRENs Ildofre, den, som blev givet dem, den dag han lod dem træde frem for at gøre Præstetjeneste for HERREN, </p>
<p id="v36"><sup><small>36</small></sup>  den, som HERREN, den Dag han salvede dem, bød Israeliterne at give dem, en evig gyldig Rettighed, som de har Krav på fra Slægt til Slægt. </p>
<p id="v37"><sup><small>37</small></sup>  Det er Loven om Brændofferet, Afgrødeofferet, Syndofferet, Skyldofferet, Indsættelsesofferet og Takofferet, </p>
<p id="v38"><sup><small>38</small></sup>  som HERREN pålagde Moses på Sinaj Bjerg, den Dag han bød Israeliterne at bringe HERREN deres Offergaver i Sinaj Ørken. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/6">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 6</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/8">
          <span class="pr-2">Tredje Mosebog - Kapitel 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:22-25 <i>Tabu for animalsk fedt</i>: <a href="/da/The_Urantia_Book/86#p5_11">UB 86:5.11</a>. </li>
</ol>
</div>
