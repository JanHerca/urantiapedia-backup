<!--
title: Tredje Mosebog - Kapitel 3
description: 
published: true
date: 2022-10-6T9:45:27Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/2">Tredje Mosebog - Kapitel 2</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/4">Tredje Mosebog - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men er hans Offergave et Takoffer, så skal det, hvis han bringer det af Hornkvæget, være et lydefrit Han eller Hundyr, han bringer HERREN. </p>
<p id="v2"><sup><small>2</small></sup>  Han skal lægge sin Hånd på sin Offergaves Hoved og slagte Dyret ved Indgangen til Åbenbaringsteltet; og Arons Sønner, Præsterne, skal sprænge Blodet rundt om på Alteret. </p>
<p id="v3"><sup><small>3</small></sup>  Så skal han af Takofferet som Ildoffer for HERREN frembære Fedtet, der dækker Indvoldene, og alt Fedtet på Indvoldene, </p>
<p id="v4"><sup><small>4</small></sup>  begge Nyrerne med det Fedt. som sidder på dem ved Lændemusklerne, og Leverlappen, som han skal skille fra ved Nyrerne. </p>
<p id="v5"><sup><small>5</small></sup>  Og Arons Sønner skal bringe det som Røgoffer på Alteret oven på Brændofferet på Brændet, der ligger på Ilden, et Ildoffer til en liflig Duft for HERREN. </p>
<p id="v6"><sup><small>6</small></sup>  Men hvis hans Offergave, der bringes som Takoffer til HERREN. </p>
<p id="v7"><sup><small>7</small></sup>  Er den Offergave, han vil bringe. et Lam, skal han bringe det hen for HERRENs Åsyn </p>
<p id="v8"><sup><small>8</small></sup>  og lægge sin Hånd på sin Offergaves Hoved og slagte Dyret foran Åbenbaringsteltet, og Arons Sønner skal sprænge Blodet deraf rundt om på Alteret. </p>
<p id="v9"><sup><small>9</small></sup>  Så skal han af Takofferet som Ildoffer for HERREN frembære Fedtet, hele Fedthalen, skilt fra Rygraden, Fedtet, som dækker Indvoldene, og alt Fedtet på Indvoldene, </p>
<p id="v10"><sup><small>10</small></sup>  begge Nyrerne med det Fedt, som sidder på dem ved Lændemusklerne, og Leverlappen, som han skal skille fra ved Nyrerne. </p>
<p id="v11"><sup><small>11</small></sup>  Og Præsten skal bringe det som Røgoffer på Alteret, Ildofferspise for HERREN. </p>
<p id="v12"><sup><small>12</small></sup>  Men hvis hans Offergave er en Ged, skal han bringe den hen for HERRENs Åsyn </p>
<p id="v13"><sup><small>13</small></sup>  og lægge sin Hånd på dens Hoved og slagte den foran Åbenbaringsteltet, og Arons Sønner skal sprænge Blodet rundt om på Alteret. </p>
<p id="v14"><sup><small>14</small></sup>  Så skal han deraf frembære som sin Offergave, som et Ildoffer for HERREN, Fedtet, det dækker Indvoldene, og alt Fedtet på Indvoldene, </p>
<p id="v15"><sup><small>15</small></sup>  begge Nyrerne med det Fedt, som sidder på dem ved Lændemusklerne, og Leverlappen, som han skal skille fra ved Nyrerne. </p>
<p id="v16"><sup><small>16</small></sup>  Og Præsten skal bringe det som Røgoffer på Alteret, Ildofferspise til en liflig Duft. Alt Fedt skal være HERRENs. </p>
<p id="v17"><sup><small>17</small></sup>  En evig Anordning skal det være for eder fra Slægt til Slægt, hvor I end bor: Intet Fedt og intet Blod må I nyde! <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/2">Tredje Mosebog - Kapitel 2</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/4">Tredje Mosebog - Kapitel 4</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:17 <i>Tabu for animalsk fedt</i>: <a href="/da/The_Urantia_Book/86#p5_11">UB 86:5.11</a>. </li>
</ol>
</div>
