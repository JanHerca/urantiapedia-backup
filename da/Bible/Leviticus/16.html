<!--
title: Tredje Mosebog - Kapitel 16
description: 
published: true
date: 2023-11-8T20:15:14Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/15">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 15</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/17">
          <span class="pr-2">Tredje Mosebog - Kapitel 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede til Moses, efter at Døden havde ramt Arons to Sønner, da de trådte frem for HERRENs Åsyn og døde, </p>
<p id="v2"><sup><small>2</small></sup>  og HERREN sagde til Moses: Sig til din Broder Aron, at han ikke til enhver Tid må gå ind i Helligdommen inden for Forhænget foran Sonedækket på Arken, ellers skal han dø, thi jeg kommer til Syne i Skyen over Sonedækket. </p>
<p id="v3"><sup><small>3</small></sup>  Kun således må Aron komme ind i Helligdommen: Med en ung Tyr til Syndoffer og en Væder til Brændoffer; </p>
<p id="v4"><sup><small>4</small></sup>  han skal iføre sig en hellig Linnedkjortel, bære Linnedbenklæder over sin Blusel, omgjorde sig med et Linnedbælte og binde et Linned Hovedklæde om sit Hoved; det er hellige Klæder; og han skal bade sit Legeme i Vand, før han ifører sig dem. </p>
<p id="v5"><sup><small>5</small></sup>  Af Israeliternes Menighed skal han tage to Gedebukke til Syndoffer og en Væder til Brændoffer. </p>
<p id="v6"><sup><small>6</small></sup>  Så skal Aron ofre sin egen Syndoffertyr og skaffe sig og sit Hus Soning. </p>
<p id="v7"><sup><small>7</small></sup>  Derefter skal han tage de to Bukke og stille dem frem for HERRENs Åsyn ved Indgangen til Åbenbaringsteltet. </p>
<p id="v8"><sup><small>8</small></sup>  Og Aron skal kaste Lod om de to Bukke, et Lod for HERREN og et for Azazel; </p>
<p id="v9"><sup><small>9</small></sup>  og den Buk, der ved Loddet tilfalder HERREN, skal Aron føre frem og ofre som Syndoffer; </p>
<p id="v10"><sup><small>10</small></sup>  men den Buk, der ved Loddet tilfalder Azazel, skal fremstilles levende for HERRENs Åsyn, for at man kan fuldbyrde Soningen over den og sende den ud i Ørkenen til Azazel. </p>
<p id="v11"><sup><small>11</small></sup>  Aron skal da føre sin egen Syndoffertyr frem og skaffe sig og sit Hus Soning og slagte sin egen Syndoffertyr. </p>
<p id="v12"><sup><small>12</small></sup>  Derpå skal han tage en Pandefuld Gløder fra Alteret for HERRENs Åsyn og to Håndfulde stødt, vellugtende Røgelse og bære det inden for Forhænget. </p>
<p id="v13"><sup><small>13</small></sup>  Og han skal komme Røgelse på Ilden for HERRENs Åsyn, så at Røgelsesskyen skjuler Sonedækket oven over Vidnesbyrdet, for at han ikke skal dø. </p>
<p id="v14"><sup><small>14</small></sup>  Så skal han tage noget af Tyrens Blod og stænke det med sin Finger fortil på Sonedækket, og foran Sonedækket skal han syv Gange stænke noget af Blodet med sin Finger. </p>
<p id="v15"><sup><small>15</small></sup>  Derefter skal han slagte Folkets Syndofferbuk, bære dens Blod inden for Forhænget og gøre med det som med Tyrens Blod, stænke det på Sonedækket og foran Sonedækket. </p>
<p id="v16"><sup><small>16</small></sup>  Således skal han skaffe Helligdommen Soning for Israeliternes Urenhed og deres Overtrædelser, alle deres Synder, og på samme Måde skal han gøre med Åbenbaringsteltet, der har sin Plads hos dem midt i deres,Urenhed. </p>
<p id="v17"><sup><small>17</small></sup>  Intet Menneske må komme i Åbenbaringsteltet, når han går ind for at skaffe Soning i Helligdommen, før han går ud igen. Således skal han skaffe sig selv, sit Hus og hele Israels Forsamling Soning. </p>
<p id="v18"><sup><small>18</small></sup>  Så skal han gå ud til Alteret, som står for HERRENs Åsyn, og skaffe det Soning; han skal tage noget af Tyrens og Bukkens Blod og stryge det rundt om på Alterets Horn, </p>
<p id="v19"><sup><small>19</small></sup>  og han skal syv Gange stænke noget af Blodet derpå med sin Finger og således rense det og hellige det for Israeliternes Urenheder. </p>
<p id="v20"><sup><small>20</small></sup>  Når han så er færdig med at skaffe Helligdommen, Åbenbaringsteltet og Alteret Soning, skal han føre den levende Buk frem. </p>
<p id="v21"><sup><small>21</small></sup>  Aron skal lægge begge sine Hænder på Hovedet af den levende Buk og over den bekende alle Israeliternes Misgerninger og alle deres Overtrædelser, alle deres Synder, og lægge dem på Bukkens Hoved og så sende den ud i Ørkenen ved en Mand, der holdes rede dertil. </p>
<p id="v22"><sup><small>22</small></sup>  Bukken skal da bære alle deres Misgerninger til et øde Land, og så skal han slippe Bukken løs i Ørkenen. </p>
<p id="v23"><sup><small>23</small></sup>  Derpå skal Aron gå ind i Åbenbaringsteltet, afføre sig Linnedklæderne, som han tog på, da han gik ind i Helligdommen, og lægge dem der; </p>
<p id="v24"><sup><small>24</small></sup>  så skal han bade sit Legeme i Vand på et helligt Sted, iføre sig sine sædvanlige Klæder og gå ud og ofre sit eget Brændoffer og Folkets Brændoffer og således skaffe sig og Folket Soning. </p>
<p id="v25"><sup><small>25</small></sup>  Og Syndofferets Fedt skal han bringe som Røgoffer på Alteret. </p>
<p id="v26"><sup><small>26</small></sup>  Men den, som fører Bukken ud til Azazel, skal tvætte sine Klæder og bade sit Legeme i Vand; derefter må han komme ind i Lejren. </p>
<p id="v27"><sup><small>27</small></sup>  Men Syndoffertyren og Syndofferbukken, hvis Blod blev båret ind for at skaffe Soning i Helligdommen, skal man bringe uden for Lejren, og man skal brænde deres Hud og deres Kød og Skarn. </p>
<p id="v28"><sup><small>28</small></sup>  Og den, der brænder dem, skal tvætte sine Klæder og bade sit Legeme; derefter må han komme ind i Lejren. </p>
<p id="v29"><sup><small>29</small></sup>  Det skal være eder en evig gyldig Anordning. Den tiende Dag i den syvende Måned skal I faste og afholde eder fra alt Arbejde, både den indfødte og den fremmede, der bor iblandt eder. </p>
<p id="v30"><sup><small>30</small></sup>  Thi den Dag skaffes der eder Soning til eders Renselse; fra alle eders Synder renses I for HERRENs Åsyn. </p>
<p id="v31"><sup><small>31</small></sup>  Det skal være eder en fuldkommen Hviledag, og I skal faste: det skal være en evig gyldig Anordning. </p>
<p id="v32"><sup><small>32</small></sup>  Præsten, som salves og indsættes til at gøre Præstetjeneste i. Stedet for sin Fader, skal skaffe Soning, han skal iføre sig Linnedklæderne, de hellige Klæder, </p>
<p id="v33"><sup><small>33</small></sup>  og han skal skaffe det Allerhelligste Soning; og Åbenbaringsteltet og Alteret skal han skaffe Soning; og Præsterne og alt Folkets Forsamling skal han skaffe Soning. </p>
<p id="v34"><sup><small>34</small></sup>  Det skal være eder en evig gyldig Anordning, for at der kan skaffes Israeliterne Soning for alle deres Synder een Gang om Året. Og Aron gjorde som HERREN bød Moses. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/15">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 15</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/17">
          <span class="pr-2">Tredje Mosebog - Kapitel 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
