<!--
title: Tredje Mosebog - Kapitel 26
description: 
published: true
date: 2023-11-8T20:15:14Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/25">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 25</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/27">
          <span class="pr-2">Tredje Mosebog - Kapitel 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I må ikke gøre eder Afguder; udskårne Billeder og Stenstøtter må I ikke rejse eder, ej heller må I opstille nogen Sten med Billedværk i eders Land for at tilbede den; thi jeg er HERREN eders Gud! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mine Sabbater skal I holde, og min Helligdom skal I frygte. </p>
<p id="v3"><sup><small>3</small></sup>  Hvis I følger mine Anordninger og holder mine Bud og handler efter dem, </p>
<p id="v4"><sup><small>4</small></sup>  vil jeg give eder den Regn, I behøver, til sin Tid, Landet skal give sin Afgrøde, og Markens Træer skal give deres Frugt. </p>
<p id="v5"><sup><small>5</small></sup>  Tærskning skal hos eder vare til Vinhøst, og Vinhøst skal vare til Såtid. I skal spise eder mætte i eders Brød og bo trygt i eders Land. </p>
<p id="v6"><sup><small>6</small></sup>  Jeg vil give Fred i Landet, så I kan lægge eder til Hvile, uden at nogen skræmmer eder op; jeg vil udrydde de vilde Dyr af Landet, og intet Sværd skal hærge eders Land. </p>
<p id="v7"><sup><small>7</small></sup>  I skal forfølge eders Fjender, og de skal falde for Sværdet foran eder. </p>
<p id="v8"><sup><small>8</small></sup>  Fem af eder skal forfølge hundrede, og hundrede af eder skal forfølge ti Tusinde, og eders, Fjender skal falde for Sværdet foran eder. </p>
<p id="v9"><sup><small>9</small></sup>  Jeg vil vende mig til eder, jeg vil gøre eder frugtbare og mangfoldige, og jeg vil stadfæste min Pagt med eder. </p>
<p id="v10"><sup><small>10</small></sup>  I skal spise gammelt Korn, til I for det nye Korns Skyld må tømme Laderne for det gamle. </p>
<p id="v11"><sup><small>11</small></sup>  Jeg vil opslå min Bolig midt iblandt eder, og min Sjæl skal ikke væmmes ved eder. </p>
<p id="v12"><sup><small>12</small></sup>  Jeg vil vandre iblandt eder og være eders Gud, og I skal være mit Folk. </p>
<p id="v13"><sup><small>13</small></sup>  Jeg er HERREN eders Gud, som førte eder ud af Ægypten, for at I ikke mere skulde være deres Trælle; jeg sønderbrød eders Ågstænger og lod eder vandre med rank Nakke. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Men hvis I ikke adlyder mig og handler efter alle disse Bud, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  hvis I lader hånt om mine Anordninger og væmmes ved mine Lovbud, så I ikke handler efter alle mine Bud, men bryder min Pagt, </p>
<p id="v16"><sup><small>16</small></sup>  så vil også jeg gøre lige for lige imod eder og hjemsøge eder med skrækkelige Ulykker: Svindsot og Feberglød, så Øjnene sløves og Sjælen vansmægter. Til ingen Nytte sår I eders Sæd, thi eders Fjender skal fortære den. </p>
<p id="v17"><sup><small>17</small></sup>  Jeg vender mit Åsyn imod eder, så I bliver slået på Flugt for eders Fjender; eders Avindsmænd skal underkue eder, og I skal flygte, selv om ingen forfølger eder. </p>
<p id="v18"><sup><small>18</small></sup>  Og hvis I alligevel ikke adlyder mig, så vil jeg tugte eder endnu mere, ja syvfold, for eders Synder. </p>
<p id="v19"><sup><small>19</small></sup>  Jeg vil bryde eders hovmodige Trods, jeg vil gøre eders Himmel som Jern og eders Jord som Kobber. </p>
<p id="v20"><sup><small>20</small></sup>  Til ingen Nytte skal I slide eders Kræfter op, thi eders Jord skal ikke give sin Afgrøde, og Landets Træer skal ikke give deres Frugt. </p>
<p id="v21"><sup><small>21</small></sup>  Og hvis I alligevel handler genstridigt imod mig og ikke adlyder mig, så vil jeg slå eder endnu mere, ja syvfold, for eders Synder. </p>
<p id="v22"><sup><small>22</small></sup>  Jeg vil sende Markens vilde Dyr imod eder, for at de skal røve eders Børn fra eder, udrydde eders Kvæg og mindske eders Tal, så eders Veje bliver øde. </p>
<p id="v23"><sup><small>23</small></sup>  Og hvis I alligevel ikke tager mod min Tugt, men handler genstridigt imod mig, </p>
<p id="v24"><sup><small>24</small></sup>  så vil også jeg handle genstridigt imod eder og slå eder syvfold for eders Synder. </p>
<p id="v25"><sup><small>25</small></sup>  Jeg vil bringe et Hævnens Sværd over eder til Hævn for den brudte Pagt; og søger I Tilflugt i eders Byer, vil jeg sende Pest iblandt eder, så I må overgive eder i Fjendens Hånd. </p>
<p id="v26"><sup><small>26</small></sup>  Når jeg bryder Brødets Støttestav for eder, skal ti Kvinder bage eders Brød i een Bagerovn og give eder Brødet tilbage efter Vægt, så I ikke han spise eder mætte. </p>
<p id="v27"><sup><small>27</small></sup>  Og hvis I alligevel ikke adlyder mig, men handler genstridigt mod mig, </p>
<p id="v28"><sup><small>28</small></sup>  så vil også jeg i Vrede handle genstridigt mod eder og tugte eder syvfold for eders Synder. </p>
<p id="v29"><sup><small>29</small></sup>  I skal fortære eders Sønners Kød, og eders Døtres Kød skal I fortære. </p>
<p id="v30"><sup><small>30</small></sup>  Jeg vil lægge eders Offerhøje øde og tilintetgøre eders Solsøjler; jeg vil dynge eders Lig oven på Ligene af eders Afgudsbilleder, og min Sjæl skal væmmes ved eder. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  Jeg vil lægge eders Byer i Ruiner og ødelægge eders Helligdomme og ikke indånde eders liflige Offerduft. </p>
<p id="v32"><sup><small>32</small></sup>  Jeg vil lægge eders Land øde, så eders Fjender, der bor deri, skal blive målløse derover; </p>
<p id="v33"><sup><small>33</small></sup>  og eder selv vil jeg sprede blandt Folkeslagene, og jeg vil gå bag efter eder med draget Sværd. Eders Land skal blive en Ørken, og eders Byer skal lægges i Ruiner. </p>
<p id="v34"><sup><small>34</small></sup>  Da skal Landet, medens det ligger øde, og I er i eders Fjenders Land, få sine Sabbater godtgjort, da skal Landet hvile og få sine Sabbater godtgjort; </p>
<p id="v35"><sup><small>35</small></sup>  medens det ligger øde, skal det få den Hvile, det ikke fik på eders Sabbater, dengang I boede deri. </p>
<p id="v36"><sup><small>36</small></sup>  Men dem, der bliver tilbage af eder, over deres Hjerter bringer jeg Modløshed i deres Fjenders Lande, så at Lyden af et raslende Blad kan drive dem på Flugt, så de flygter, som man flygter for Sværdet, og falder, skønt ingen forfølger dem; </p>
<p id="v37"><sup><small>37</small></sup>  de skal falde over hverandre, som om Sværdet var efter dem, skønt ingen forfølger dem; og I skal ikke holde Stand over for eders Fjender. </p>
<p id="v38"><sup><small>38</small></sup>  I skal gå til Grunde blandt Folkeslagene, eders Fjenders Land skal fortære eder. </p>
<p id="v39"><sup><small>39</small></sup>  De, der bliver tilbage af eder, skal sygne hen for deres Misgernings Skyld i eders Fjenders Lande, også for deres Fædres Misgerninger skal de sygne hen ligesom de. </p>
<p id="v40"><sup><small>40</small></sup>  Da skal de bekende deres Misgerning og deres Fædres Misgerning, den Troløshed, de begik imod mig. Også skal de bekende, at fordi de handlede genstridigt mod mig, </p>
<p id="v41"><sup><small>41</small></sup>  måtte også jeg handle genstridigt mod dem og føre dem bort til deres Fjenders Land; ja, da skal deres uomskårne Hjerter ydmyges, og de skal undgælde for deres Skyld. </p>
<p id="v42"><sup><small>42</small></sup>  Da vil jeg komme min Pagt med Jakob i Hu, også min Pagt med Isak, også min Pagt med Abraham vil jeg komme i Hu, og Landet vil jeg komme i Hu. </p>
<p id="v43"><sup><small>43</small></sup>  Men først må Landet forlades af dem og have sine Sabbater godtgjort, medens det ligger øde og forladt af dem, og de skal undgælde for deres Skyld, fordi, ja, fordi de lod hånt om mine Lovbud og væmmedes ved mine Anordninger. </p>
<p id="v44"><sup><small>44</small></sup>  Men selv da, når de er i deres Fjenders Land, vil jeg ikke lade hånt om dem og ikke væmmes ved dem til deres fuldkomne Undergang, så jeg skulde bryde min Pagt med dem; thi jeg er HERREN deres Gud! </p>
<p id="v45"><sup><small>45</small></sup>  Jeg vil til deres Bedste ihukomme Pagten med Fædrene, som jeg førte ud af Ægypten for Folkeslagenes Øjne for at være deres Gud. </p>
<p id="v46"><sup><small>46</small></sup>  Det er de Anordninger, Lovbud og Love, HERREN fastsatte mellem sig og Israeliterne på Sinaj Bjerg ved Moses. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/25">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 25</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/27">
          <span class="pr-2">Tredje Mosebog - Kapitel 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 26:1 <i>Intet billede af noget som helst</i>: <a href="/da/The_Urantia_Book/88#p2_5">UB 88:2.5</a>. </li>
  <li id="fn2"><a href="#cite2">↑</a> 26:14-39 <i>Fællesskabets ulykke</i>: <a href="/da/The_Urantia_Book/89#p2_4">UB 89:2.4</a>. </li>
  <li id="fn3"><a href="#cite3">↑</a> 26:30 <i>Høje steder</i>: <a href="/da/The_Urantia_Book/85#p1_5">UB 85:1.5</a>. </li>
  <li id="fn4"><a href="#cite4">↑</a> 26:13-39 <i>»Stern Justice«</i>: <a href="/da/The_Urantia_Book/20#p6_7">UB 20:6.7</a>. </li>
</ol>
</div>
