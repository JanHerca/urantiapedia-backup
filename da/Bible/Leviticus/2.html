<!--
title: Tredje Mosebog - Kapitel 2
description: 
published: true
date: 2022-10-6T9:45:27Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/1">Tredje Mosebog - Kapitel 1</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/3">Tredje Mosebog - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Når nogen vil frembære et Afgrødeoffer som Offergave for HERREN, skal hans Offergave bestå af fint Hvedemel, og han skal hælde Olie derover og komme Røgelse derpå. </p>
<p id="v2"><sup><small>2</small></sup>  Og han skal bringe det til Arons Sønner, Præsterne; og Præsten skal tage en Håndfuld af Melet og Olien og al Røgelsen, det, som skal ofres af Afgrødeofferet, og bringe det som Røgoffer på Alteret, et Ildoffer til en liflig Duft for HERREN; <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  men Resten af Afgrødeofferet skal tilfalde Aron og hans Sønner som en højhellig Del af HERRENs Ildofre. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Men når du som Offergave vil bringe et Afgrødeoffer af Bagværk fra Bagerovnen, skal det bestå af fint Hvedemel, usyrede Kager, rørte i Olie, og usyrede Fladbrød, smurte med Olie. </p>
<p id="v5"><sup><small>5</small></sup>  Er derimod din Offergave et Afgrødeoffer, bagt på Plade, så skal det bestå af usyret fint Hvedemel, rørt i Olie; </p>
<p id="v6"><sup><small>6</small></sup>  du skal bryde det i Stykker og hælde Olie derover. Det er et Afgrødeoffer. </p>
<p id="v7"><sup><small>7</small></sup>  Men er din Offergave et Afgrødeoffer, bagt i Pande, skal det tilberedes af fint Hvedemel med Olie. </p>
<p id="v8"><sup><small>8</small></sup>  Det Afgrødeoffer, der tilberedes af disse Ting, skal du bringe HERREN; man skal bringe det til Præsten, og han skal bære det hen til Alteret; </p>
<p id="v9"><sup><small>9</small></sup>  og Præsten skal af Afgrødeofferet udtage det, som skal ofres deraf, og bringe det som Røgoffer på Alteret, et Ildoffer til en liflig Duft for HERREN. </p>
<p id="v10"><sup><small>10</small></sup>  Men Resten af Afgrødeofferet skal tilfalde Aron og hans Sønner som en højhellig Del af HERRENs Ofre. </p>
<p id="v11"><sup><small>11</small></sup>  Intet Afgrødeoffer, som I bringer HERREN, må tilberedes syret; thi Surdejg eller Honning må I aldrig bringe som Røgoffer, som Ildoffer for HERREN. </p>
<p id="v12"><sup><small>12</small></sup>  Kun som Offergave af Førstegrøde må I frembære disse Ting for HERREN, men de må ikke komme på Alteret til en liflig Duft. </p>
<p id="v13"><sup><small>13</small></sup>  Og du skal komme Salt i enhver Afgrødeoffergave, du frembærer, du må ikke undlade at komme din Guds Pagts Salt i dit Afgrødeoffer, men du skal frembære Salt med enhver af dine Offergaver. </p>
<p id="v14"><sup><small>14</small></sup>  Dersom du vil frembære HERREN et Afgrødeoffer af Førstegrøden, skal det, du frembærer som Afgrødeoffer af din Førstegrøde, være friske Aks, ristede over Ilden, knuste, af nyhøstet Korn; </p>
<p id="v15"><sup><small>15</small></sup>  og du skal hælde Olie derover og komme Røgelse derpå. Det er et Afgrødeoffer, </p>
<p id="v16"><sup><small>16</small></sup>  Al Røgelsen og det, som skal ofres af de knuste Aks og Olien, skal Præsten bringe som Røgoffer, et Ildoffer for HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/1">Tredje Mosebog - Kapitel 1</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/3">Tredje Mosebog - Kapitel 3</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 2:3,10 <i>Spise af ofre</i>: <a href="/da/The_Urantia_Book/89#p4_10">UB 89:4.10</a>. </li>
  <li id="fn2"><a href="#cite2">↑</a> 2:2-3,6,8 <i>Oprensning</i>: <a href="/da/The_Urantia_Book/122#p9_1">UB 122:9.1</a>. </li>
</ol>
</div>
