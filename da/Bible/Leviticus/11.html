<!--
title: Tredje Mosebog - Kapitel 11
description: 
published: true
date: 2023-11-8T20:15:14Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/10">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 10</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/12">
          <span class="pr-2">Tredje Mosebog - Kapitel 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede til Moses og Aron og sagde til dem: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tal til Israeliterne og sig: Af alle Dyr på Jorden må du spise følgende: </p>
<p id="v3"><sup><small>3</small></sup>  Alle Dyr, der har Klove, helt spaltede Klove, og tygger Drøv, må I spise. </p>
<p id="v4"><sup><small>4</small></sup>  Men følgende må I ikke spise af dem der tygger Drøv, og af dem, der har Klove: Kamelen, thi den tygger vel Drøv, men har ikke Klove; den skal være eder uren; </p>
<p id="v5"><sup><small>5</small></sup>  Klippegrævlingen, thi den tygger vel Drøv, men har ikke Klove: den skal være eder uren; </p>
<p id="v6"><sup><small>6</small></sup>  Haren, thi den tygger vel Drøv, men har ikke Klove; den skal være eder uren; </p>
<p id="v7"><sup><small>7</small></sup>  Svinet, thi det har vel Klove, helt spaltede Klove, men tygger ikke Drøv; det skal være eder urent. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Deres Kød må I ikke spise, og ved Åslerne af dem må I ikke røre; de skal være eder urene. </p>
<p id="v9"><sup><small>9</small></sup>  Af alt, hvad der lever i Vandet, må I spise følgende: Alt i Vandet, både i Havet og i Floderne, som har Finner og Skæl, må I spise; </p>
<p id="v10"><sup><small>10</small></sup>  men af alt, hvad der rører sig i Vandet, af alle levende Væsener i Vandet, skal det, som ikke har Finner eller Skæl, hvad enten det er i Havet eller Floderne, være eder en Vederstyggelighed. </p>
<p id="v11"><sup><small>11</small></sup>  De skal være eder en Vederstyggelighed, deres Kød må I ikke spise, og Ådslerne af dem skal I regne for en Vederstyggelighed. </p>
<p id="v12"><sup><small>12</small></sup>  Alt i Vandet, som ikke har Finner eller Skæl, skal være eder en Vederstyggelighed. </p>
<p id="v13"><sup><small>13</small></sup>  Følgende er de Fugle, I skal regne for en Vederstyggelighed, de må ikke spises, de er en Vederstyggelighed: Ørnen, Lammegribben, Havørnen, </p>
<p id="v14"><sup><small>14</small></sup>  Glenten, de forskellige Arter af Falke, </p>
<p id="v15"><sup><small>15</small></sup>  alle de forskellige Arter af Ravne, </p>
<p id="v16"><sup><small>16</small></sup>  Strudsen, Takmasfuglen, Mågen, de forskellige Arter af Høge, </p>
<p id="v17"><sup><small>17</small></sup>  Uglen, Fiskepelikanen, Hornuglen, </p>
<p id="v18"><sup><small>18</small></sup>  Tinsjemetfuglen,Pelikanen, Ådselgribben, </p>
<p id="v19"><sup><small>19</small></sup>  Storken, de forskellige Arter af Hejrer, Hærfuglen og Flagermusen. </p>
<p id="v20"><sup><small>20</small></sup>  Alt vinget Kryb der går på fire, skal være eder en Vederstyggelighed. </p>
<p id="v21"><sup><small>21</small></sup>  Af alt det vingede Kryb, som går på fire, må I dog spise følgende: Dem, der har Skinneben oven over Fødderne til at hoppe med på Jorden. </p>
<p id="v22"><sup><small>22</small></sup>  Af dem må I spise følgende: De forskellige Arter af Græshopper, Solamgræshopper, Hargolgræshopper og Hagabgræshopper. </p>
<p id="v23"><sup><small>23</small></sup>  Men alt andet vinget Kryb, der går på fire, skal være eder en Vederstyggelighed. </p>
<p id="v24"><sup><small>24</small></sup>  Ved følgende Dyr bliver I urene, enhver, der rører ved Ådslerne af dem, bliver uren til Aften, </p>
<p id="v25"><sup><small>25</small></sup>  og enhver, der bærer et Ådsel af dem, skal tvætte sine Klæder og være uren til Aften: </p>
<p id="v26"><sup><small>26</small></sup>  Alle Dyr, der har Klove, men ikke helt spaltede, og som ikke tygger Drøv, skal være urene; enhver, der rører ved dem, bliver uren. </p>
<p id="v27"><sup><small>27</small></sup>  Alle firføddede Dyr, der går på Poter, skal være eder urene; enhver der rører ved et Ådsel af dem, bliver uren til Aften, </p>
<p id="v28"><sup><small>28</small></sup>  og den, som bærer et Ådsel af dem, skal tvætte sine Klæder og være uren til Aften; de skal være eder urene. </p>
<p id="v29"><sup><small>29</small></sup>  Af Krybet, der kryber på Jorden, skal følgende være eder urene: Væselen, Musen, de forskellige Arter af Firben, </p>
<p id="v30"><sup><small>30</small></sup>  Anakaen, Koadyret, Letåen, Homedyret og Tinsjemetdyret. </p>
<p id="v31"><sup><small>31</small></sup>  Det er dem, som skal være eder urene af alt Krybet. Enhver, der rører ved dem, når de er døde, skal være uren til Aften; </p>
<p id="v32"><sup><small>32</small></sup>  alt, hvad et dødt Dyr af den Slags falder ned på, bliver urent, alle Træting, Klæder, Skind, Sække, overhovedet alt, hvad der bruges ved et eller andet Arbejde; det skal lægges i Vand og være urent til Aften; derpå skal det være rent. </p>
<p id="v33"><sup><small>33</small></sup>  Og falder et af den Slags ned i et Lerkar, så bliver alt, hvad der er deri, urent, og ethvert sådant Kar skal I slå i Stykker; </p>
<p id="v34"><sup><small>34</small></sup>  alt spiseligt, som man kommer Vand på, og alt flydende, der tjener til Drikke, bliver urent i et sådant Kar. </p>
<p id="v35"><sup><small>35</small></sup>  Alt, hvad et dødt Dyr af den Slags falder ned på, bliver urent; Ovne og Ildsteder skal nedbrydes, de er urene, og urene skal de være eder. </p>
<p id="v36"><sup><small>36</small></sup>  Dog bliver Kilder og Cisterner, Steder, hvor der samler sig Vand, ved at være rene; men den, der rører ved Ådslerne deri, bliver uren. </p>
<p id="v37"><sup><small>37</small></sup>  Falder et dødt Dyr af den Slags ned på nogen som helst Slags Sæd, der bruges til Udsæd, bliver denne ved at være ren; </p>
<p id="v38"><sup><small>38</small></sup>  men kommes der Vand på Sæden, og der så falder et dødt Dyr af den Slags ned på den, skal den være eder uren. </p>
<p id="v39"><sup><small>39</small></sup>  Når noget af det Kvæg, der tjener eder til Føde, dør, skal den, der rører ved den døde Krop, være uren til Aften. </p>
<p id="v40"><sup><small>40</small></sup>  Den, der spiser noget af den døde Krop, skal tvætte sine Klædet og være uren til Aften, og den, der bærer den døde Krop, skal tvætte sine Klæder og være uren til Aften. </p>
<p id="v41"><sup><small>41</small></sup>  Alt Kryb, der kryber på Jorden, er en Vederstyggelighed, det må ikke spises; </p>
<p id="v42"><sup><small>42</small></sup>  intet af det, der kryber på Bugen, og intet af det, der går på fire, så lidt som det, der har mange Ben, intet af Krybet, der kryber på Jorden, må I spise thi det er en Vederstyggelighed. </p>
<p id="v43"><sup><small>43</small></sup>  Gør ikke eder selv til en Vederstyggelighed ved noget som helst krybende Kryb, gør eder ikke urene derved, så I bliver urene deraf: </p>
<p id="v44"><sup><small>44</small></sup>  thi jeg er HERREN eders Gud, og I skal hellige eder og være hellige, thi jeg er hellig. Gør eder ikke urene ved noget som helst Kryb, der rører sig på Jorden; </p>
<p id="v45"><sup><small>45</small></sup>  thi jeg er HERREN, der førte eder op fra Ægypten for at være eders Gud; I skal være hellige, thi jeg er hellig! </p>
<p id="v46"><sup><small>46</small></sup>  Det er Loven om Dyr og Fugle og alle levende Væsener, der bevæger sig i Vandet, og alle levende Væsener, der kryber på Jorden, </p>
<p id="v47"><sup><small>47</small></sup>  til Skel mellem det urene og det rene, mellem de Dyr, der må spises, og dem, der ikke må spises. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/10">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 10</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/12">
          <span class="pr-2">Tredje Mosebog - Kapitel 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 11:1-47 <i>Åndssanktionerede tabuer</i>: <a href="/da/The_Urantia_Book/89#p1_1">UB 89:1.1</a>. </li>
  <li id="fn2"><a href="#cite2">↑</a> 11:7-8 <i>Svinekød tabuer</i>: <a href="/da/The_Urantia_Book/89#p1_5">UB 89:1.5</a>. </li>
</ol>
</div>
