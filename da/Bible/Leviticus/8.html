<!--
title: Tredje Mosebog - Kapitel 8
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/7">Tredje Mosebog - Kapitel 7</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/9">Tredje Mosebog - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: </p>
<p id="v2"><sup><small>2</small></sup>  "Tag Aron og hans Sønner sammen med ham, Klæderne, Salveolien, Syndoffertyren, de to Vædre og Kurven med de usyrede Brød </p>
<p id="v3"><sup><small>3</small></sup>  og kald hele Menigheden sammen ved indgangen til Åbenbaringsteltet!" </p>
<p id="v4"><sup><small>4</small></sup>  Moses gjorde som HERREN bød ham, og Menigheden forsamlede sig ved Indgangen til Åbenbaringsteltet. </p>
<p id="v5"><sup><small>5</small></sup>  Og Moses sagde til Menigheden: "Dette har HERREN påbudt at gøre." </p>
<p id="v6"><sup><small>6</small></sup>  Da lod Moses Aron og hans Sønner træde frem og tvættede dem med Vand. </p>
<p id="v7"><sup><small>7</small></sup>  Og han gav ham Kjortelen på, omgjordede ham med Bæltet, iførte ham Kåben, gav ham Efoden på, omgjordede ham med Efodens Bælte og bandt dermed Efoden fast på ham; </p>
<p id="v8"><sup><small>8</small></sup>  så anbragte han Brystskjoldet på ham, lagde Urim og Tummim i Brystskjoldet, </p>
<p id="v9"><sup><small>9</small></sup>  lagde Hovedklædet om hans Hoved og fæstede Guldpladen, det hellige Diadem, på Forsiden af Hovedklædet, som HERREN havde pålagt Moses. </p>
<p id="v10"><sup><small>10</small></sup>  Derpå tog Moses Salveolien og salvede Boligen og alle Tingene deri og helligede dem; </p>
<p id="v11"><sup><small>11</small></sup>  så bestænkede han Alteret syv Gange dermed og salvede Alteret og alt dets Tilbehør og Vandkummen med dens Fodstykke for at hellige dem; </p>
<p id="v12"><sup><small>12</small></sup>  derpå udgød han. noget af Salveolien over Arons Hoved og salvede ham for at hellige ham. </p>
<p id="v13"><sup><small>13</small></sup>  Derefter lod Moses Arons Sønner træde frem, iførte dem Kjortler, omgjordede dem med Bælter og bandt Huer på deres Hoveder, som HERREN havde pålagt Moses. </p>
<p id="v14"><sup><small>14</small></sup>  Så førte han Syndoffertyren frem, og Aron og hans Sønner lagde deres Hænder lå Syndoffertyrens Hoved. </p>
<p id="v15"><sup><small>15</small></sup>  Derefter slagtede Moses den, tog Blodet og strøg med sin Finger noget deraf rundt om på Alterets Horn og rensede Alteret for Synd; men Resten af Blodet udgød han ved Alterets Fod; således helligede han det ved at skaffe Soning for det. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Så tog Moses alt Fedtet på Indvoldene, Leverlappen og begge Nyrerne med Fedtet på dem og bragte det som Røgoffer på Alteret. </p>
<p id="v17"><sup><small>17</small></sup>  Men Tyren, dens Hud, Kød og Skarn, brændte han uden for Lejren, som HERREN havde pålagt Moses. </p>
<p id="v18"><sup><small>18</small></sup>  Derpå førte han Brændoffervæderen frem, og Aron og hans Sønner lagde deres Hænder på Væderens Hoved. </p>
<p id="v19"><sup><small>19</small></sup>  Så slagtede Moses den og sprængte Blodet rundt om på Alteret; </p>
<p id="v20"><sup><small>20</small></sup>  og Moses skar Væderen i Stykker og bragte Hovedet, Stykkerne og Fedtet som Røgoffer, </p>
<p id="v21"><sup><small>21</small></sup>  men Indvoldene og Skinnebenene tvættede han med Vand; og så bragte Moses hele Væderen som Røgoffer på Alteret. Det var et Brændoffer til en liflig Duft, et Ildoffer for HERREN, som HERREN havde pålagt Moses. </p>
<p id="v22"><sup><small>22</small></sup>  Derpå førte han den anden Væder, Indsættelsesvæderen, frem, og Aron og hans Sønner lagde deres Hænder på Væderens Hoved. </p>
<p id="v23"><sup><small>23</small></sup>  Så slagtede Moses den, tog noget af dens Blod og strøg det på Arons højre Øreflip og på hans højre Tommelfinger og højre Tommeltå. </p>
<p id="v24"><sup><small>24</small></sup>  Derpå lod Moses Arons Sønner træde frem og strøg noget af Blodet på deres højre Øreflip og på deres højre Tommelfinger og højre Tommeltå, Men Resten af Blodet sprængte han rundt om på Alteret. </p>
<p id="v25"><sup><small>25</small></sup>  Derpå tog han Fedtet, Fedthalen, alt Fedtet på Indvoldene, Leverlappen og begge Nyrerne med Fedtet på dem og den højre Kølle: </p>
<p id="v26"><sup><small>26</small></sup>  Og af Kurven med de usyrede Brød, som stod for HERRENs Åsyn, tog han en usyret Kage, en Oliebrødkage og et Fladbrød og lagde dem oven på Fedtstykkerne og den højre Kølle, </p>
<p id="v27"><sup><small>27</small></sup>  lagde det så alt sammen på Arons og hans Sønners Hænder og lod dem udføre Svingningen dermed for HERRENs Åsyn. </p>
<p id="v28"><sup><small>28</small></sup>  Derpå tog Moses det igen fra dem og bragte det som Røgoffer på Alteret oven på Brændofferet. Det var et Indsættelsesoffer til en liflig Duft, et Ildoffer for HERREN. </p>
<p id="v29"><sup><small>29</small></sup>  Så tog Moses Brystet og udførte Svingningen dermed for HERRENs Åsyn; det tilfaldt Moses som hans Del af Indsættelsesvæderen, som HERREN havde pålagt Moses. </p>
<p id="v30"><sup><small>30</small></sup>  Derefter tog Moses noget af Salveolien og af Blodet på Alteret og stænkede det på Aron og hans Klæder, ligeledes på hans Sønner og deres Klæder, og helligede således Aron og hans Klæder og ligeledes hans Sønner og deres Klæder. </p>
<p id="v31"><sup><small>31</small></sup>  Og Moses sagde til Aron og hans Sønner: "Kog Kødet ved indgangen til Åbenbaringsteltet og spis det der tillige med Brødet, som er i Indsættelseskurven, således som Budet lød til mig: Aron og hans Sønner skal spise det! </p>
<p id="v32"><sup><small>32</small></sup>  Men hvad der levnes af Kødet og Brødet skal I opbrænde. </p>
<p id="v33"><sup><small>33</small></sup>  I syv bage må I ikke vige fra Indgangen til Åbenbaringsteltet, indtil eders Indsættelsesdage er omme; thi syv Dage varer eders Indsættelse. </p>
<p id="v34"><sup><small>34</small></sup>  Ligesom i Dag har HERREN påbudt eder at gøre også de følgende Dage for at skaffe eder Soning. </p>
<p id="v35"><sup><small>35</small></sup>  Ved Indgangen til Åbenbaringsteltet skal I opholde eder Dag og Nat i syv Dage og holde eder HERRENs Forskrift efterrettelig, for at I ikke skal dø; thi således lød hans Bud til mig!" </p>
<p id="v36"><sup><small>36</small></sup>  Og Aron og hans Sønner gjorde alt, hvad HERREN havde påbudt ved Moses. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/7">Tredje Mosebog - Kapitel 7</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/9">Tredje Mosebog - Kapitel 9</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 8:15 <i>Rens alteret</i>: <a href="/da/The_Urantia_Book/90#p5_3">UB 90:5.3</a>. </li>
</ol>
</div>
