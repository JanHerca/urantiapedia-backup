<!--
title: Tredje Mosebog - Kapitel 24
description: 
published: true
date: 2022-10-6T9:45:27Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/23">Tredje Mosebog - Kapitel 23</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/25">Tredje Mosebog - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: </p>
<p id="v2"><sup><small>2</small></sup>  Byd Israeliterne at skaffe dig ren Olivenolie af knuste Frugter til Lysestagen, så Lamperne daglig kan sættes på. </p>
<p id="v3"><sup><small>3</small></sup>  I Åbenbaringsteltet uden for Forhænget foran Vidnesbyrdet skal Aron gøre den i Stand, så den bestandig kan brænde fra Aften til Morgen for HERRENs Åsyn. Det skal være eder en evig gyldig Anordning fra Slægt til Slægt; </p>
<p id="v4"><sup><small>4</small></sup>  på Guldlysestagen skal han holde Lamperne i Orden for HERRENs Åsyn, så de kan brænde bestandig. </p>
<p id="v5"><sup><small>5</small></sup>  Du skal tage fint Hvedemel og bage tolv Kager, to Tiendedele Efa til hver Kage, </p>
<p id="v6"><sup><small>6</small></sup>  og lægge dem i to Rækker, seks i hver Række, på Guldbordet for HERRENs Åsyn; </p>
<p id="v7"><sup><small>7</small></sup>  på hver Række skal du lægge ren Røgelse, og den skal være Brødenes Offerdel, et Ildoffer for HERREN. </p>
<p id="v8"><sup><small>8</small></sup>  Han skal bestandig hver Sabbatsdag lægge dem frem for HERRENs Åsyn; det skal være Israeliterne en evig Pagtspligt. </p>
<p id="v9"><sup><small>9</small></sup>  De skal tilfalde Aron og hans Sønner, som skal spise dem på et helligt Sted, thi de er højhellige; ham tilfalder de som en evig, retmæssig Del af HERRENs Ildofre. </p>
<p id="v10"><sup><small>10</small></sup>  En israelitisk Kvindes Søn, hvis Fader var Ægypter, gik ud blandt Israeliterne. Da opstod der Strid i Lejren mellem den israelitiske Kvindes Søn og en Israelit, </p>
<p id="v11"><sup><small>11</small></sup>  og den israelitiske Kvindes Søn forbandede Navnet og bespottede det. Da førte man ham til Moses. Hans Moder hed Sjelomit, en Datter af Dibri af Dans Stamme. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Og de satte ham i Varetægt for at få en Kendelse af HERRENs Mund. </p>
<p id="v13"><sup><small>13</small></sup>  Og HERREN talede til Moses og sagde: </p>
<p id="v14"><sup><small>14</small></sup>  Før Spotteren uden for Lejren. og alle de, der hørte det, skal lægge deres Hænder på hans Hoved, og derefter skal hele Menigheden stene ham. </p>
<p id="v15"><sup><small>15</small></sup>  Og du skal tale til Israeliterne og sige: Når nogen bespotter sin Gud, skal han undgælde for sin Synd; </p>
<p id="v16"><sup><small>16</small></sup>  og den, der forbander HERRENs Navn, skal lide Døden; hele Menigheden skal stene ham; en fremmed såvel som en indfødt skal lide Døden når han forbander Navnet. </p>
<p id="v17"><sup><small>17</small></sup>  Når nogen slår et Menneske ihjel, skal han lide Døden. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Den, der slår et Stykke Kvæg ihjel, skal erstatte det et levende Dyr for et levende Dyr. </p>
<p id="v19"><sup><small>19</small></sup>  Når nogen tilføjer sin Næste Legemsskade, skal der handles med ham, som han har handlet, </p>
<p id="v20"><sup><small>20</small></sup>  Brud for Brud, Øje for Øje, Tand for Tand; samme Skade, han tilføjer en anden, skal tilføjes ham selv. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Den, der slår et Stykke Kvæg ihjel, skal erstatte det; men den, der slår et Menneske ihjel, skal lide Døden. </p>
<p id="v22"><sup><small>22</small></sup>  En og samme Ret skal gælde for eder; for den fremmede såvel som for den indfødte; thi jeg er HERREN eders Gud! </p>
<p id="v23"><sup><small>23</small></sup>  Og Moses sagde det til Israeliterne, og de førte Spotteren uden for Lejren og stenede ham; Israeliterne gjorde som HERREN havde pålagt Moses. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/23">Tredje Mosebog - Kapitel 23</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/25">Tredje Mosebog - Kapitel 25</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 24:17,21 <i>Del 2: Med forbehold for bedømmelse</i>: <a href="/da/The_Urantia_Book/140#p6_4">UB 140:6.4</a>. </li>
  <li id="fn2"><a href="#cite2">↑</a> 24:20 <i>Øje for øje, tand for tand</i>: <a href="/da/The_Urantia_Book/140#p8_5">UB 140:8.5</a>.  <i>Øje for øje</i>: <a href="/da/The_Urantia_Book/159#p5_11">UB 159:5.11</a>.  <i>Øje for øje, tand for tand</i>: <a href="/da/The_Urantia_Book/140#p6_9">UB 140:6.9</a>.  <i>Øje for øje</i>: <a href="/da/The_Urantia_Book/70#p10_9">UB 70:10.9</a>. </li>
  <li id="fn3"><a href="#cite3">↑</a> 24:11-16 <i>Navnefetich</i>: <a href="/da/The_Urantia_Book/88#p5_5">UB 88:5.5</a>. </li>
</ol>
</div>
