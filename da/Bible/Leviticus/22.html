<!--
title: Tredje Mosebog - Kapitel 22
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/21">Tredje Mosebog - Kapitel 21</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/23">Tredje Mosebog - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: </p>
<p id="v2"><sup><small>2</small></sup>  Sig til Aron og hans Sønner, at de skal behandle Israeliternes Helliggaver, som de helliger mig, med Erefrygt, for at de ikke skal vanhellige mit hellige Navn. Jeg er HERREN! </p>
<p id="v3"><sup><small>3</small></sup>  Sig til dem: Enhver af alle eders Efterkommere, som i de kommende Slægter i uren Tilstand kommer de Helliggaver nær, Israeliterne helliger HERREN, det Menneske skal udryddes fra mit Åsyn. Jeg er HERREN! </p>
<p id="v4"><sup><small>4</small></sup>  Ingen af Arons Efterkommere, der er spedalsk eller lider af Flåd, må spise noget af Helliggaverne, før han bliver ren; den, der rører ved en, som er uren ved Lig, eller den, fra hvem der går Sæd, </p>
<p id="v5"><sup><small>5</small></sup>  eller den, der rører ved noget Slags Kryb, ved hvilket man bliver uren, eller ved et Menneske, ved hvem man bliver uren, af hvad Art hans Urenhed være kan, </p>
<p id="v6"><sup><small>6</small></sup>  enhver, der rører ved noget sådant, skal være uren til Aften og må ikke spise af Helliggaverne, før han har badet sit Legeme i Vand. </p>
<p id="v7"><sup><small>7</small></sup>  Når Solen går ned, er han ren, og derefter må han spise af Helliggaverne, thi de er hans Mad. </p>
<p id="v8"><sup><small>8</small></sup>  Selvdøde og sønderrevne Dyr må han ikke spise for ikke at gøre sig uren derved. Jeg er HERREN! </p>
<p id="v9"><sup><small>9</small></sup>  De skal overholde mine Forskrifter, at de ikke skal pådrage sig Synd og dø derfor, fordi de vanhelliger det. Jeg er HERREN, som helliger dem. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ingen Lægmand må spise af det hellige; hverken den indvandrede hos Præsten eller hans Daglejer må spise af det hellige. </p>
<p id="v11"><sup><small>11</small></sup>  Men når en Præst for sine Penge køber sig en Træl, da må denne spise deraf, og ligeledes må hans hjemmefødte Trælle spise af hans Mad. </p>
<p id="v12"><sup><small>12</small></sup>  Når en Præstedatter ægter en Lægmand, må hun ikke spise af de ydede Helliggaver; </p>
<p id="v13"><sup><small>13</small></sup>  men når en Præstedatter bliver Enke eller forstødes uden at have Børn og vender tilbage til sin Faders Hus og er der som i sine unge År, da må hun spise af sin Faders Mad. Men ingen Lægmand må spise deraf. </p>
<p id="v14"><sup><small>14</small></sup>  Når nogen af Vanvare kommer til at spise af det hellige, skal han erstatte Præsten det hellige med Tillæg af en Femtedel. </p>
<p id="v15"><sup><small>15</small></sup>  Præsterne må ikke vanhellige de Helliggaver, Israeliterne yder HERREN, </p>
<p id="v16"><sup><small>16</small></sup>  og således bringe Brøde og Skyld over dem, når de spiser deres Helliggaver; thi jeg er HERREN, som helliger dem. </p>
<p id="v17"><sup><small>17</small></sup>  HERREN talede fremdeles til Moses og sagde: </p>
<p id="v18"><sup><small>18</small></sup>  Tal til Aron og hans Sønner og alle Israeliterne og sig til dem: Om nogen af Israels Hus eller af de fremmede i Israel bringer sin Offergave, hvad enten det er deres Løfteoffer eller Frivilligoffer, de bringer HERREN som Brændoffer, <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  så skal I bringe dem således, at I kan vinde Guds Velbehag, et lydefrit Handyr af Hornkvæget, Fårene eller Gederne; </p>
<p id="v20"><sup><small>20</small></sup>  I må ikke ofre noget Dyr, der har en Legemsfejl, thi derved vinder I ikke eders Guds Velbehag. </p>
<p id="v21"><sup><small>21</small></sup>  Når nogen bringer HERREN et Takoffer af Hornkvæget eller Småkvæget enten for at indfri et Løfte eller som Frivilligoffer, da skal det være et lydefrit Dyr, for at det kan vinde Guds Velbehag; det må ingen som helst Legemsfejl have; </p>
<p id="v22"><sup><small>22</small></sup>  et blindt Dyr eller et Dyr med Brud på Lemmerne eller et såret Dyr eller et Dyr, der lider af Bylder, Skab eller Ringorm, sådanne Dyr må I ikke bringe HERREN, og I må ikke lægge noget Ildoffer af den Slags på Alteret for HERREN. </p>
<p id="v23"><sup><small>23</small></sup>  Et Stykke Hornkvæg eller Småkvæg med en for lang eller forkrøblet Legemsdel kan du bruge som Frivillig offer, men som Løfteoffer vinder det ikke Guds Velbehag. </p>
<p id="v24"><sup><small>24</small></sup>  Dyr med udklemte, knuste, afrevne eller bortskårne Testikler må I ikke bringe HERREN; således må I ikke bære eder ad i eders Land. </p>
<p id="v25"><sup><small>25</small></sup>  Heller ikke må I af en Udlænding købe den Slags Dyr og ofre dem som eders Guds Spise, thi de har en Lyde, de har en Legemsfejl; ved dem vinder I ikke Guds Velbehag. </p>
<p id="v26"><sup><small>26</small></sup>  HERREN talede fremdeles til Moses og sagde: </p>
<p id="v27"><sup><small>27</small></sup>  Når der fødes et Stykke Hornkvæg, et Får eller en Ged, skal de blive syv Dage hos Moderen; men fra den ottende Dag er de skikkede til at vinde HERRENs Velbehag som Ildoffergave til HERREN. </p>
<p id="v28"><sup><small>28</small></sup>  I må ikke slagte et Stykke Hornkvæg eller Småkvæg samme Dag som dets Afkom. </p>
<p id="v29"><sup><small>29</small></sup>  Når I ofrer et Lovprisningsoffer til HERREN, skal I ofre det således, at det kan vinde eder Guds Velbehag. </p>
<p id="v30"><sup><small>30</small></sup>  Det skal spises samme Dag, I må intet levne deraf til næste Morgen. Jeg er HERREN! </p>
<p id="v31"><sup><small>31</small></sup>  I skal holde mine Bud og handle efter dem. Jeg er HERREN! </p>
<p id="v32"><sup><small>32</small></sup>  I må ikke vanhellige mit hellige Navn, for at jeg må blive helliget blandt Israeliterne. Jeg er HERREN, som helliger eder, </p>
<p id="v33"><sup><small>33</small></sup>  som førte eder ud af Ægypten for at være eders Gud. Jeg er HERREN! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/21">Tredje Mosebog - Kapitel 21</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/23">Tredje Mosebog - Kapitel 23</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 22:9,16 <i>Helliggør ved Herren</i>: <a href="/da/The_Urantia_Book/90#p5_3">UB 90:5.3</a>. </li>
  <li id="fn2"><a href="#cite2">↑</a> 22:18-25 <i>Ofre af dyr »uden fejl«</i>: <a href="/da/The_Urantia_Book/173#p1_1">UB 173:1.1</a>. </li>
</ol>
</div>
