<!--
title: Tredje Mosebog - Kapitel 18
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/17">Tredje Mosebog - Kapitel 17</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/19">Tredje Mosebog - Kapitel 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: </p>
<p id="v2"><sup><small>2</small></sup>  Tal til Israeliterne og sig til dem: Jeg er HERREN eders Gud! </p>
<p id="v3"><sup><small>3</small></sup>  Som de handler i Ægypten, hvor I opholdt eder, må I ikke handle, og som de handler i Kana'ans Land, hvor jeg fører eder hen, må I ikke handle; I må ikke vandre efter deres Anordninger. </p>
<p id="v4"><sup><small>4</small></sup>  Efter mine Lovbud skal I handle. og mine Anordninger skal I holde, så I vandrer efter dem; jeg er HERREN eders Gud! </p>
<p id="v5"><sup><small>5</small></sup>  I skal holde mine Anordninger og Lovbud; det Menneske, der handler efter dem, skal leve ved dem. Jeg er HERREN! </p>
<p id="v6"><sup><small>6</small></sup>  Ingen af eder må komme sine kødelige Slægtninge nær, så han blotter deres Blusel. Jeg er HERREN! </p>
<p id="v7"><sup><small>7</small></sup>  Din Faders og din Moders Blusel må du ikke blotte; hun er din Moder, du må ikke blotte hendes Blusel! </p>
<p id="v8"><sup><small>8</small></sup>  Din Faders Hustrus Blusel må du ikke blotte, det er din Faders Blusel. </p>
<p id="v9"><sup><small>9</small></sup>  Din Søsters Blusel, hvad enten hun er din Faders eller din Moders Datter, hvad enten hun er født i eller uden for Hjemmet, hendes Blusel må du ikke blotte. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Din Sønnedatters eller Datterdatters Blusel må du ikke blotte, det er din egen Blusel. </p>
<p id="v11"><sup><small>11</small></sup>  En Datter, din Faders Hustru har med din Fader hun er din Søster hendes Blusel må du ikke blotte. </p>
<p id="v12"><sup><small>12</small></sup>  Din Fasters Blusel må du ikke blotte, hun er din Faders kødelige Slægtning. </p>
<p id="v13"><sup><small>13</small></sup>  Din Mosters Blusel må du ikke blotte, hun er din Moders kødelige Slægtning. </p>
<p id="v14"><sup><small>14</small></sup>  Din Farbroders Blusel må du ikke blotte, du må ikke komme hans Hustru nær, hun er din Faster. </p>
<p id="v15"><sup><small>15</small></sup>  Din Sønnekones Blusel må du ikke blotte, hun er din Søns Hustru, du må ikke blotte hendes Blusel. </p>
<p id="v16"><sup><small>16</small></sup>  Din Broders Hustrus Blusel må du ikke blotte, det er din Broders Blusel. </p>
<p id="v17"><sup><small>17</small></sup>  En Kvindes og hendes Datters Blusel må du ikke blotte, heller ikke må du ægte hendes Sønnedatter eller Datterdatter, så at du blotter hendes Blusel; de er hendes kødelige Slægtninge; det er grov Utugt. </p>
<p id="v18"><sup><small>18</small></sup>  Søster må du ikke tage til Søsters Medhustru, så længe Søsteren lever, så du blotter både den enes og den andens Blusel. </p>
<p id="v19"><sup><small>19</small></sup>  Du må ikke komme en Kvinde nær under hendes månedlige Urenhed, så du blotter hendes Blusel. </p>
<p id="v20"><sup><small>20</small></sup>  Med din Næstes Hustru må du ikke have Samleje, så du bliver uren ved hende. </p>
<p id="v21"><sup><small>21</small></sup>  Dit Afkom må du ikke give hen til at ofres til Molok; du må ikke vanhellige din Guds Navn. Jeg er HERREN! <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Hos en Mand må du ikke ligge, som man ligger hos en Kvinde; det er en Vederstyggelighed. </p>
<p id="v23"><sup><small>23</small></sup>  Med intet som helst Dyr må du have Omgang, så du bliver uren derved; en Kvinde må ikke stille sig hen for et dyr til kønslig Omgang; det er en Skændsel. </p>
<p id="v24"><sup><small>24</small></sup>  Gør eder ikke urene med noget sådant, thi med alt sådant har de Folkeslag, jeg driver bort foran eder, gjort sig urene. </p>
<p id="v25"><sup><small>25</small></sup>  Derved blev Landet urent, og jeg straffede det for dets Brøde, og Landet udspyede sine Indbyggere. </p>
<p id="v26"><sup><small>26</small></sup>  Hold derfor mine Anordninger og Lovbud og øv ikke nogen af disse Vederstyggeligheder, det gælder både den indfødte og den fremmede, der bor iblandt eder </p>
<p id="v27"><sup><small>27</small></sup>  thi alle disse Vederstyggeligheder øvede Indbyggerne, som var der før eder, og Landet blev urent </p>
<p id="v28"><sup><small>28</small></sup>  for at ikke Landet skal udspy eder, når I gør det urent, ligesom det udspyede det Folk, som var der før eder. </p>
<p id="v29"><sup><small>29</small></sup>  Thi enhver, som øver nogen af alle disse Vederstyggeligheder, de, der øver dem, skal udryddes af deres Folk. </p>
<p id="v30"><sup><small>30</small></sup>  Så hold mine Forskrifter, så I ikke øver nogen af de vederstyggelige Skikke, som øvedes før eders Tid, at I ikke skal gøre eder urene ved dem. Jeg er HERREN eders Gud! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Leviticus/17">Tredje Mosebog - Kapitel 17</a></td>
        <td><a href="/da/Bible/Leviticus/Index">Indeks</a></td>
        <td><a href="/da/Bible/Leviticus/19">Tredje Mosebog - Kapitel 19</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 18:21 <i>Konkurrerende "guder" Molech</i>: <a href="/da/The_Urantia_Book/95#p1_3">UB 95:1.3</a>.  <i>Ild ærbødighed</i>: <a href="/da/The_Urantia_Book/85#p4_4">UB 85:4.4</a>. </li>
  <li id="fn2"><a href="#cite2">↑</a> 18:9 <i>Forbudte foreninger</i>: <a href="/da/The_Urantia_Book/82#p5_4">UB 82:5.4</a>. </li>
</ol>
</div>
