<!--
title: Tredje Mosebog - Kapitel 14
description: 
published: true
date: 2023-11-8T20:15:14Z
tags: bible, bible—leviticus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/13">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 13</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/15">
          <span class="pr-2">Tredje Mosebog - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: </p>
<p id="v2"><sup><small>2</small></sup>  Dette er Loven om, hvorledes man skal forholde sig med Renselsen af en spedalsk: Han skal fremstilles for Præsten, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  og Præsten skal gå uden for Lejren og syne ham, og viser det sig da, at Spedalskheden er helbredt hos den spedalske, </p>
<p id="v4"><sup><small>4</small></sup>  skal Præsten give Ordre til at tage to levende, rene Fugle, Cedertræ, karmoisinrødt Garn og en Ysopkvist til den, der skal renses. </p>
<p id="v5"><sup><small>5</small></sup>  Og Præsten skal give Ordre til at slagte den ene Fugl over et Lerkar med rindende Vand. </p>
<p id="v6"><sup><small>6</small></sup>  Så skal han tage den levende Fugl, Cedertræet, det kamoisinrøde Garn og Ysopkvisten og dyppe dem tillige med den levende Fugl i Blodet af den Fugl, der er slagtet over det rindende Vand, </p>
<p id="v7"><sup><small>7</small></sup>  og syv Gange foretage Bestænkning på den, der skal renses for Spedalskhed, og således rense ham; derpå skal han lade den levende Fugl flyve ud over Marken. </p>
<p id="v8"><sup><small>8</small></sup>  Men den, der skal renses, skal tvætte sine Klæder, afrage alt sit Hår og bade sig i Vand; så er han ren. Derefter må han gå ind i Lejren, men han skal syv Dage opholde sig uden for sit Telt. </p>
<p id="v9"><sup><small>9</small></sup>  På den syvende Dag skal han afrage alt sit Hår, sit Hovedhår, sit Skæg, sine Øjenbryn, alt sit Hår skal han afrage, og han skal tvætte sine Klæder og bade sit Legeme i Vand; så er han ren. </p>
<p id="v10"><sup><small>10</small></sup>  Men den ottende dag skal han tage to lydefri Væderlam og et lydefrit, årgammelt Hunlam, desuden tre Tiendedele Efa fint Hvedemel, rørt i Olie, til Afgrødeoffer og en Log Olie. </p>
<p id="v11"><sup><small>11</small></sup>  Så skal den Præst, der foretager Renselsen, stille den, der skal renses, tillige med disse Offergaver frem for HERRENs Åsyn ved Åbenbaringsteltets Indgang. </p>
<p id="v12"><sup><small>12</small></sup>  Og Præsten skal tage det ene Væderlam og frembære det som Skyldoffer tillige med den Log Olie, som hører dertil, og udføre Svingningen dermed for HERRENs Åsyn. </p>
<p id="v13"><sup><small>13</small></sup>  Og han skal slagte Lammet der, hvor Syndofferet og Brændofferet slagtes, på det hellige Sted, thi ligesom Syndofferet tilfalder Skyldofferet Præsten; det er højhelligt. </p>
<p id="v14"><sup><small>14</small></sup>  Derpå skal Præsten tage noget af Skyldofferets Blod, og Præsten skal stryge det på højre Øreflip af den, der skal renses, og på hans højre Tomme1finger og højre Tommeltå; </p>
<p id="v15"><sup><small>15</small></sup>  og Præsten skal tage noget af den Log Olie, som hører dertil, og hælde det i sin venstre Hånd, </p>
<p id="v16"><sup><small>16</small></sup>  og Præsten skal dyppe sin højre Pegefinger i den Olie, han har i sin venstre Hånd, og med sin Finger stænke Olien syv Gange foran HERRENs Åsyn. </p>
<p id="v17"><sup><small>17</small></sup>  Og af den Olie, han har tilbage i sin Hånd, skal Præsten stryge noget på højre Øreflip af den, der skal renses, og på hans højre Tommelfinger og højre Tommeltå oven på Skyldofferets Blod. </p>
<p id="v18"><sup><small>18</small></sup>  Og Præsten skal hælde det, der er tilbage af Olien i hans Hånd, på Hovedet af den, der skal renses, og således skal Præsten skaffe ham Soning for HERRENs Åsyn. </p>
<p id="v19"><sup><small>19</small></sup>  Derpå skal Præsten ofre Syndofferet og skaffe den, der skal renses, Soning for hans Urenhed. </p>
<p id="v20"><sup><small>20</small></sup>  Og Præsten skal ofre Brændofferet og Afgrødeofferet på Alteret og således skaffe ham Soning; så er han ren. </p>
<p id="v21"><sup><small>21</small></sup>  Men hvis han er fattig og ikke evner at give så meget, skal han tage et enkelt Lam til Skyldoffer. til at udføre Svingningen med, for at der kan skaffes ham Soning. desuden en Tiendedel Efa fint Hvedemel, rørt i Olie, til Afgrødeoffer og en Log Olie </p>
<p id="v22"><sup><small>22</small></sup>  og to Turtelduer eller Dueunger, hvad han nu evner at give, den ene skal være til Syndoffer, den anden til Brændoffer. </p>
<p id="v23"><sup><small>23</small></sup>  Dem skal han den ottende Dag efter sin Renselse bringe til Præsten ved Åbenbaringsteltets Indgang for HERRENs Åsyn. </p>
<p id="v24"><sup><small>24</small></sup>  Så skal Præsten tage Skyldofferlammet med den Log Olie, som hører dertil, og Præsten skal udføre Svingningen dermed for HERRENs Åsyn. </p>
<p id="v25"><sup><small>25</small></sup>  Og han skal slagte Skyldofferlammet, og Præsten skal tage noget af Skyldofferets Blod og stryge det på højre Øreflip af den, der skal renses, og på hans højre Tommelfinger og højre Tommeltå. </p>
<p id="v26"><sup><small>26</small></sup>  Og af Olien skal Præsten hælde noget i sin venstre Hånd, </p>
<p id="v27"><sup><small>27</small></sup>  og Præsten skal med sin højre Pegefinger syv Gangestænke noget af Olien, som er i hans venstre Hånd, for HERRENs Åsyn. </p>
<p id="v28"><sup><small>28</small></sup>  Og af Olien, som er i hans Hånd, skal Præsten stryge noget på højre Øreflip af den, der skal renses, og på hans højre Tommelfinger og højre Tommeltå oven på Skyldofferets Blod. </p>
<p id="v29"><sup><small>29</small></sup>  Og Resten af Olien, som er i hans Hånd, skal Præsten hælde på Hovedet af den, der skal renses, for at skaffe ham Soning for HERRENs Åsyn. </p>
<p id="v30"><sup><small>30</small></sup>  Derpå skal han ofre den ene Turteldue eller Dueunge, hvad han nu har evnet at give, </p>
<p id="v31"><sup><small>31</small></sup>  den ene som Syndoffer, den anden som Brændoffet, sammen med Afgrødeofferet; og Præsten skal skaffe den, der skal renses, Soning for HERRENs Åsyn. </p>
<p id="v32"><sup><small>32</small></sup>  Det er Loven om den, der har været angrebet af Spedalskhed og ikke evner at bringe det almindelige Offer ved sin Renselse. </p>
<p id="v33"><sup><small>33</small></sup>  Og HERREN talede til Moses og Aron og sagde: </p>
<p id="v34"><sup><small>34</small></sup>  Når I kommer til Kanåns Land, som jeg vil give eder i Eje, og jeg lader Spedalskhed komme frem på et Hus i eders Ejendomsland, </p>
<p id="v35"><sup><small>35</small></sup>  så skal Husets Ejer gå hen og melde det til Præsten og sige: "Der har i mit Hus vist sig noget, der ligner Spedalskhed!" </p>
<p id="v36"><sup><small>36</small></sup>  Da skal Præsten give Ordre til at flytte alt ud af Huset, inden han kommer for at syne Pletten, for at ikke noget af, hvad der er i Huset, skal blive urent; derpå skal Præsten komme for at syne Huset. </p>
<p id="v37"><sup><small>37</small></sup>  Viser det sig da, når han syner Pletten, at Pletten på Husets Vægge frembyder grønlige eller rødlige Fordybninger, der ser ud til at ligge dybere end Væggen udenom, </p>
<p id="v38"><sup><small>38</small></sup>  skal Præsten gå ud af Huset til Husets Dør og holde Huset lukket i syv Dage. </p>
<p id="v39"><sup><small>39</small></sup>  På den syvende Dag skal Præsten komme igen og syne det, og hvis det da viser sig, at Pletten har bredt sig på Husets Vægge, </p>
<p id="v40"><sup><small>40</small></sup>  skal Præsten give Ordre til at udtage de angrebne Sten og kaste dem hen på et urent Sted uden for Byen </p>
<p id="v41"><sup><small>41</small></sup>  og til at skrabe Lerpudset af Husets indvendige Vægge og hælde det fjernede Puds ud på et urent Sted uden for Byen. </p>
<p id="v42"><sup><small>42</small></sup>  Derefter skal man tage andre Sten og sætte dem ind i Stedet for de gamle og ligeledes tage nyt Puds og pudse Huset dermed. </p>
<p id="v43"><sup><small>43</small></sup>  Hvis Pletten så atter bryder frem i Huset, efter at Stenene er taget ud, Pudset skrabet af og Huset pudset på ny, </p>
<p id="v44"><sup><small>44</small></sup>  skal Præsten komme og syne Huset, og viser det sig da, at Pletten har bredt sig på Huset, så er det ondartet Spedalskhed, der er på Huset; det er urent. </p>
<p id="v45"><sup><small>45</small></sup>  Da skal man rive Huset ned, Sten, Træværk og alt Pudset på Huset, og bringe det til et urent Sted uden for Byen. </p>
<p id="v46"><sup><small>46</small></sup>  Den, som går ind i Huset, så længe det er lukket, skal være uren til Aften; </p>
<p id="v47"><sup><small>47</small></sup>  den, der sover deri skal tvætte sine Klæder, og den der spiser deri, skal tvætte sine Klæder. </p>
<p id="v48"><sup><small>48</small></sup>  Men hvis det, når Præsten kommer og syner Huset, viser sig, at Pletten ikke har bredt sig på det, efter at det er pudset på ny, skal Præsten erklære Huset for rent, thi Pletten er helbredt. </p>
<p id="v49"><sup><small>49</small></sup>  Da skal han for at rense Huset for Synd tage to Fugle, Cedertræ, karmoisinrødt Garn og en Ysopkvist. </p>
<p id="v50"><sup><small>50</small></sup>  Den ene Fugl skal han slagte over et Lerkar med rindende Vand, </p>
<p id="v51"><sup><small>51</small></sup>  og han skal tage Cedertræet, Ysopkvisten, det karmoisinrøde Garn og den levende Fugl og dyppe dem i Blodet af den slagtede Fugl og det rindende Vand og syv Gange foretage Bestænkning på Huset </p>
<p id="v52"><sup><small>52</small></sup>  og således rense det for Synd med Fuglens Blod, det rindende Vand, den levende Fugl, Cedertræet, Ysopkvisten og det karmoisinrøde Garn. </p>
<p id="v53"><sup><small>53</small></sup>  Og den levende Fugl skal han lade flyve ud af Byen hen over Marken og således skaffe Huset Soning; så er det rent. </p>
<p id="v54"><sup><small>54</small></sup>  Det er Loven om al Slags Spedalskhed og Skurv, </p>
<p id="v55"><sup><small>55</small></sup>  om Spedalskhed på Klæder og Huse </p>
<p id="v56"><sup><small>56</small></sup>  og om Hævelser, Udslæt og lyse Pletter, </p>
<p id="v57"><sup><small>57</small></sup>  til Belæring om, når noget er urent, og når det er rent. Det er Loven om Spedalskhed. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Leviticus/13">
          <span class="mdi mdi-arrow-left-drop-circle"></span><span class="pl-2">Tredje Mosebog - Kapitel 13</span>
        </a>
        </td>
        <td>
        <a href="/da/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Leviticus/15">
          <span class="pr-2">Tredje Mosebog - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 14:2-11 <i>Rens spedalskhed</i>: <a href="/da/The_Urantia_Book/90#p5_3">UB 90:5.3</a>. </li>
</ol>
</div>
