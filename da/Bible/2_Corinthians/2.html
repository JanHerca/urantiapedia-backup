<!--
title: Andet Korintherbrev - Kapitel 2
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/2_Corinthians/1">Andet Korintherbrev - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/2_Corinthians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/2_Corinthians/3">Andet Korintherbrev - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men jeg beslutte dette hos mig selv, at jeg vilde ikke atter komme til eder med Bedrøvelse. </p>
<p id="v2"><sup><small>2</small></sup>  Thi dersom jeg bedrøver eder, hvem er da den, som gør mig glad, uden den, som bedrøves af mig? </p>
<p id="v3"><sup><small>3</small></sup>  Og jeg skrev netop derfor, for at jeg ikke, når jeg kom, skulde have Bedrøvelse af dem, som jeg burde have Glæde af, idet jeg havde den Tillid til eder alle, at min Glæde deles af eder alle. </p>
<p id="v4"><sup><small>4</small></sup>  Thi ud af stor Hjertets Trængsel og Beklemthed skrev jeg eder til, under mange Tårer, ikke for at I skulde blive bedrøvede, men for at I skulde kende den Kærlighed, som jeg har særlig til eder. </p>
<p id="v5"><sup><small>5</small></sup>  Men dersom nogen har voldt Bedrøvelse, har han ikke bedrøvet mig, men til Dels, for ikke at sige det hårdere, eder alle. </p>
<p id="v6"><sup><small>6</small></sup>  Det er nok for ham med denne Straf, som han har fået af de fleste, </p>
<p id="v7"><sup><small>7</small></sup>  så at I tværtimod snarere skulle tilgive og trøste ham, for at han ikke skal drukne i den alt for store Bedrøvelse. </p>
<p id="v8"><sup><small>8</small></sup>  Derfor formaner jeg eder til at vedtage at vise ham Kærlighed. </p>
<p id="v9"><sup><small>9</small></sup>  Det var nemlig også derfor, at jeg skrev, for at erfare, hvor vidt I stå Prøve, om I ere lydige i alt. </p>
<p id="v10"><sup><small>10</small></sup>  Men hvem I tilgive noget, ham tilgiver også jeg; thi også hvad jeg selv har tilgivet, om jeg har tilgivet noget, det har jeg gjort for eders Skyld, for Kristi Åsyn, </p>
<p id="v11"><sup><small>11</small></sup>  for at vi ikke skulle bedrages af Satan; thi hans Anslag ere os ikke ubekendte. </p>
<p id="v12"><sup><small>12</small></sup>  Da jeg kom til Troas for at prædike Kristi Evangelium, og der var åbnet mig en Dør i Herren, </p>
<p id="v13"><sup><small>13</small></sup>  da havde jeg ingen Ro i min Ånd, fordi jeg ikke fandt Titus, min Broder; men jeg tog Afsked med dem og drog til Makedonien. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Men Gud ske Tak, som altid fører os i Sejrstog i Kristus og lader sin Kundskabs Duft blive kendelig ved os på ethvert Sted. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Thi en Kristi Vellugt ere vi for Gud, iblandt dem, som frelses, og iblandt dem, som fortabes, <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  for disse en Duft af Død til Død, for hine en Duft af Liv til Liv. </p>
<p id="v17"><sup><small>17</small></sup>  Thi vi ere ikke som de mange, at vi gøre en Forretning af Guds Ord, men som af Renhed, som af Gud tale vi for Guds Åsyn i Kristus. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 2:13 <i>Kaldet »bror« & »søster«</i>: <a href="/da/The_Urantia_Book/194#p4_7">UB 194:4.7</a>. </li>
  <li id="fn2"><a href="#cite2">↑</a> 2:15 <i>En sød duft i Guds næsebor</i>: <a href="/da/The_Urantia_Book/89#p4_3">UB 89:4.3</a>. </li>
  <li id="fn3"><a href="#cite3">↑</a> 2:14 <i>Gud triumferer med dig</i>: <a href="/da/The_Urantia_Book/1#p5_16">UB 1:5.16</a>. </li>
</ol>
</div>
