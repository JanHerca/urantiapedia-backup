<!--
title: Andet Korintherbrev - Kapitel 11
description: 
published: true
date: 2023-11-8T20:15:14Z
tags: bible, bible—2 corinthians
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/2_Corinthians/10">
          <span class="mdi mdi-arrow-left-drop-circle"></span><span class="pl-2">Andet Korintherbrev - Kapitel 10</span>
        </a>
        </td>
        <td>
        <a href="/da/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Corinthians/12">
          <span class="pr-2">Andet Korintherbrev - Kapitel 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Gid I vilde finde eder i en Smule Dårskab af mig! Dog, I gør det Jo nok. </p>
<p id="v2"><sup><small>2</small></sup>  Thi jeg er nidkær for eder med Guds Nidkærhed; jeg har jo trolovet eder med een Mand for at fremstille en ren Jomfru for Kristus. </p>
<p id="v3"><sup><small>3</small></sup>  Men jeg frygter for, at ligesom Slangen bedrog Eva ved sin Træskhed, således skulle eders Tanker fordærves og miste det oprigtige Sindelag over for Kristus. </p>
<p id="v4"><sup><small>4</small></sup>  Thi dersom nogen kommer og prædiker en anden Jesus, som vi ikke prædikede, eller I få en anderledes Ånd, som I ikke fik, eller et anderledes Evangelium, som I ikke modtoge, da vilde I kønt finde eder deri. </p>
<p id="v5"><sup><small>5</small></sup>  Thi jeg mener ikke at stå tilbage i noget for de såre store Apostle. </p>
<p id="v6"><sup><small>6</small></sup>  Er jeg end ulærd i Tale, så er jeg det dog ikke i Kundskab; tværtimod på enhver Måde have vi lagt den for Dagen for eder i alle Stykker. </p>
<p id="v7"><sup><small>7</small></sup>  Eller gjorde jeg Synd i at fornedre mig selv, for at I skulde ophøjes, idet jeg forkyndte eder Guds Evangelium for intet? </p>
<p id="v8"><sup><small>8</small></sup>  Andre Menigheder plyndrede jeg, idet jeg tog Sold af dem for at tjene eder, og medens jeg var nærværende hos eder og kom i Trang, faldt jeg ingen til Byrde; </p>
<p id="v9"><sup><small>9</small></sup>  thi min Trang afhjalp Brødrene, da de kom fra Makedonien, og i alt har jeg holdt og vil jeg holde mig uden Tynge for eder. </p>
<p id="v10"><sup><small>10</small></sup>  Så vist som Kristi Sandhed er i mig, skal denne Ros ikke fratages mig i Akajas Egne. </p>
<p id="v11"><sup><small>11</small></sup>  Hvorfor? mon fordi jeg ikke elsker eder? Gud ved det. </p>
<p id="v12"><sup><small>12</small></sup>  Men hvad jeg gør, det vil jeg fremdeles gøre, for at jeg kan afskære dem Lejligheden, som søge en Lejlighed, til at findes os lige i det, hvoraf de rose sig. </p>
<p id="v13"><sup><small>13</small></sup>  Thi sådanne ere falske Apostle, svigefulde Arbejdere, som påtage sig Skikkelse af Kristi Apostle. </p>
<p id="v14"><sup><small>14</small></sup>  Og det er intet Under; thi Satan selv påtager sig Skikkelse af en Lysets Engel. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Derfor er det ikke noget stort, om også hans Tjenere påtage sig Skikkelse som Retfærdigheds Tjenere; men deres Ende skal være efter deres Gerninger. </p>
<p id="v16"><sup><small>16</small></sup>  Atter siger jeg: Ingen må agte mig for en Dåre; men hvis så skal være, så tåler mig endog som en Dåre, for at også jeg kan rose mig en Smule. </p>
<p id="v17"><sup><small>17</small></sup>  Hvad jeg nu taler, taler jeg ikke efter Herrens Sind, men som i Dårskab, idet jeg så tillidsfuldt roser mig. </p>
<p id="v18"><sup><small>18</small></sup>  Efterdi mange rose sig med Hensyn til Kødet, vil også jeg rose mig. </p>
<p id="v19"><sup><small>19</small></sup>  Gerne finde I eder jo i Dårerne, efterdi I ere kloge. </p>
<p id="v20"><sup><small>20</small></sup>  I finde eder jo i, om nogen gør eder til Trælle, om nogen æder eder op, om nogen tager til sig, om nogen ophøjer sig, om nogen slår eder i Ansigtet. </p>
<p id="v21"><sup><small>21</small></sup>  Med Skamfuldhed siger jeg det, efterdi vi have været svage; men hvad end nogen trodser på (jeg taler i Dårskab), derpå trodser også jeg. </p>
<p id="v22"><sup><small>22</small></sup>  Ere de Hebræere? Jeg også. Ere de Israeliter? Jeg også. Ere de Abrahams Sæd? Jeg også. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Ere de Kristi Tjenere? Jeg taler i Vanvid: jeg er det mere. Jeg har lidt langt flere Besværligheder, fået langt flere Slag, været hyppigt i Fængsel, ofte i Dødsfare. </p>
<p id="v24"><sup><small>24</small></sup>  Af Jøder har jeg fem Gange fået fyrretyve Slag mindre end eet. </p>
<p id="v25"><sup><small>25</small></sup>  Tre Gange er jeg bleven pisket, een Gang stenet, tre Gange har jeg lidt Skibbrud, et Døgn har jeg tilbragt på Dybet; </p>
<p id="v26"><sup><small>26</small></sup>  ofte på Rejser, i Farer fra Floder, i Farer iblandt Røvere, i Farer fra mit Folk, i Farer fra Hedninger, i Farer i By, i Farer i Ørken, i Farer på Havet, i Farer iblandt falske Brødre; </p>
<p id="v27"><sup><small>27</small></sup>  i Møje og Anstrengelse, ofte i Nattevågen, i Hunger og Tørst, ofte i Faste, i Kulde og Nøgenhed; </p>
<p id="v28"><sup><small>28</small></sup>  foruden hvad der kommer til, mit daglige Overløb, Bekymringen for alle Menighederne. </p>
<p id="v29"><sup><small>29</small></sup>  Hvem er skrøbelig, uden at også jeg er det? hvem bliver forarget, uden at det brænder i mig? </p>
<p id="v30"><sup><small>30</small></sup>  Dersom jeg skal rose mig, da vil jeg rose mig af min Magtesløshed. </p>
<p id="v31"><sup><small>31</small></sup>  Gud og den Herres Jesu Fader, som er højlovet i Evighed, ved, at jeg ikke lyver. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  I Damaskus holdt Kong Aretas's Statholder Damaskenernes Stad bevogtet for at gribe mig; </p>
<p id="v33"><sup><small>33</small></sup>  men jeg blev igennem en Luge firet ned over Muren i en Kurv og undflyede af hans Hænder. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/2_Corinthians/10">
          <span class="mdi mdi-arrow-left-drop-circle"></span><span class="pl-2">Andet Korintherbrev - Kapitel 10</span>
        </a>
        </td>
        <td>
        <a href="/da/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Corinthians/12">
          <span class="pr-2">Andet Korintherbrev - Kapitel 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 11:31 <i>Fader til Herren Jesus Kristus</i>: <a href="/da/The_Urantia_Book/194#p3_11">UB 194:3.11</a>.  <i>Fader til Herren Jesus Kristus</i>: <a href="/da/The_Urantia_Book/194#p4_6">UB 194:4.6</a>. </li>
  <li id="fn2"><a href="#cite2">↑</a> 11:14 <i>Evangelium af lys</i>: <a href="/da/The_Urantia_Book/31#p7_1">UB 31:7.1</a>.  <i>Satan, et genialt væsen</i>: <a href="/da/The_Urantia_Book/67#p1_1">UB 67:1.1</a>. </li>
  <li id="fn3"><a href="#cite3">↑</a> 11:22 <i>Paulus, en hebræer fra Hebræerne</i>: <a href="/da/The_Urantia_Book/121#p1_2">UB 121:1.2</a>. </li>
</ol>
</div>
