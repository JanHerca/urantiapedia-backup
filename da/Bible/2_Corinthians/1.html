<!--
title: Andet Korintherbrev - Kapitel 1
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/2_Corinthians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/2_Corinthians/2">Andet Korintherbrev - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulus, ved Guds Villie Kristi Jesu Apostel, og Broderen Timotheus til Guds Menighed, som er i Korinth, tillige med alle de hellige, som ere i hele Akaja: <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Nåde være med eder og Fred fra Gud vor Fader og den Herre Jesus Kristus! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Lovet være Gud og vor Herres Jesu Kristi Fader, Barmhjertighedens Fader og al Trøsts Gud, <sup id="cite2"><a href="#fn2">[2]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  som trøster os under al vor Trængsel, for at vi må kunne trøste dem, som ere i alle Hånde Trængsel, med den Trøst, hvormed vi selv trøstes af Gud! </p>
<p id="v5"><sup><small>5</small></sup>  Thi ligesom Kristi Lidelser komme rigeligt over os, således bliver også vor Trøst rigelig ved Kristus. </p>
<p id="v6"><sup><small>6</small></sup>  Men hvad enten vi lide Trængsel, sker det til eders Trøst og Frelse, eller vi trøstes, sker det til eders Trøst, som viser sin Kraft i, at I udholde de samme Lidelser, som også vi lide; og vort Håb om eder er fast, </p>
<p id="v7"><sup><small>7</small></sup>  efterdi vi vide, at ligesom I ere delagtige i Lidelserne, således ere I det også i Trøsten. </p>
<p id="v8"><sup><small>8</small></sup>  Thi vi ville ikke, Brødre! at I skulle være uvidende om den Trængsel, som kom over os i Asien, at vi bleve overvættes besværede, over Evne, så at vi endog mistvivlede om Livet. </p>
<p id="v9"><sup><small>9</small></sup>  Ja, selv have vi hos os selv fået det Svar: "Døden", for at vi ikke skulde forlade os på os selv, men på Gud, som oprejser de døde, </p>
<p id="v10"><sup><small>10</small></sup>  han, som friede os ud af så stor en Dødsfare og vil fri os, til hvem vi have sat vort Håb, at han også fremdeles vil fri os, </p>
<p id="v11"><sup><small>11</small></sup>  idet også I komme os til Hjælp med Bøn for os, for at der fra mange Munde må blive rigeligt takket for os, for den Nåde, som er bevist os. </p>
<p id="v12"><sup><small>12</small></sup>  Thi dette er vor Ros, vor Samvittigheds Vidnesbyrd, at i Guds Hellighed og Renhed, ikke i kødelig Visdom, men i Guds Nåde have vi færdedes i Verden, men mest hos eder. </p>
<p id="v13"><sup><small>13</small></sup>  Thi vi skrive eder ikke andet til end det, som I læse eller også erkende; men jeg håber, at I indtil Enden skulle erkende, </p>
<p id="v14"><sup><small>14</small></sup>  ligesom I også til Dels have erkendt om os, at vi ere eders Ros, ligesom I ere vor, på den Herres Jesu Dag. </p>
<p id="v15"><sup><small>15</small></sup>  Og i Tillid hertil havde jeg i Sinde at komme først til eder, for at I skulde få Nåde to Gange, </p>
<p id="v16"><sup><small>16</small></sup>  og om ad eder at drage til Makedonien og atter fra Makedonien at komme til eder og blive befordret videre af eder til Judæa. </p>
<p id="v17"><sup><small>17</small></sup>  Når jeg nu havde dette i Sinde, mon jeg da så handlede i Letsindighed? Eller hvad jeg beslutter, beslutter jeg det efter Kødet, for at der hos mig skal være Ja, Ja og Nej, Nej? </p>
<p id="v18"><sup><small>18</small></sup>  Så sandt Gud er trofast, er vor Tale til eder ikke Ja og Nej. </p>
<p id="v19"><sup><small>19</small></sup>  Thi Guds Søn, Kristus Jesus, som blev prædiket iblandt eder ved os, ved mig og Silvanus og Timotheus, han blev ikke Ja og Nej, men Ja er vorden i ham. </p>
<p id="v20"><sup><small>20</small></sup>  Thi så mange, som Guds Forjættelser ere, i ham have de deres Ja; derfor få de også ved ham deres Amen, Gud til Ære ved os. </p>
<p id="v21"><sup><small>21</small></sup>  Men den, som holder os med eder fast til Kristus og salvede os, er Gud, </p>
<p id="v22"><sup><small>22</small></sup>  som også beseglede os og gav os Åndens Pant i vore Hjerter. </p>
<p id="v23"><sup><small>23</small></sup>  Men jeg kalder Gud til Vidne over min Sjæl på, at det var for at skåne eder, at jeg ikke igen kom til Korinth. </p>
<p id="v24"><sup><small>24</small></sup>  Ikke at vi ere Herrer over eders Tro, men vi ere Medarbejdere på eders Glæde; thi i Troen stå I. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 1:2 <i>Fader-barn-forholdet</i>: <a href="/da/The_Urantia_Book/131#p10_8">UB 131:10.8</a>.  <i>Gud er MIN Fader</i>: <a href="/da/The_Urantia_Book/131#p10_5">UB 131:10.5</a>.  <i>Gud er vores far</i>: <a href="/da/The_Urantia_Book/141#p4_2">UB 141:4.2</a>.  <i>Fader-barn-forholdet</i>: <a href="/da/The_Urantia_Book/131#p10_6">UB 131:10.6</a>.  <i>Gud er vores far</i>: <a href="/da/The_Urantia_Book/149#p6_8">UB 149:6.8</a>.  <i>Gud: kærlig Fader til alle mennesker</i>: <a href="/da/The_Urantia_Book/194#p4_6">UB 194:4.6</a>. </li>
  <li id="fn2"><a href="#cite2">↑</a> 1:3 <i>Fader til Herren Jesus Kristus</i>: <a href="/da/The_Urantia_Book/194#p4_6">UB 194:4.6</a>.  <i>Fader til Herren Jesus Kristus</i>: <a href="/da/The_Urantia_Book/194#p3_11">UB 194:3.11</a>.  <i>Barmhjertighedens Fader</i>: <a href="/da/The_Urantia_Book/2#p4_1">UB 2:4.1</a>. </li>
  <li id="fn3"><a href="#cite3">↑</a> 1:1 <i>Kaldet »bror« & »søster«</i>: <a href="/da/The_Urantia_Book/194#p4_7">UB 194:4.7</a>. </li>
  <li id="fn4"><a href="#cite4">↑</a> 1:3-4 <i>Trøste de undertrykte</i>: <a href="/da/The_Urantia_Book/140#p9_2">UB 140:9.2</a>. </li>
</ol>
</div>
