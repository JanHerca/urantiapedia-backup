<!--
title: Josvabogen - Kapitel 9
description: 
published: true
date: 2023-11-8T20:15:14Z
tags: bible, bible—joshua
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/8">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 8</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Joshua/10">
          <span class="pr-2">Josvabogen - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Da alle Kongerne på den anden Side af Jordan, i Bjergene og i Lavlandet og langs hele det store Havs Kyst hen imod Libanon, Hetiterne, Amoriterne, Kana'anæerne, Perizziterne, Hivviterne og Jebusiterne, hørte, hvad der var sket, </p>
<p id="v2"><sup><small>2</small></sup>  samlede de sig for i Fællesskab at kæmpe mod Josua og Israel. </p>
<p id="v3"><sup><small>3</small></sup>  Men da Indbyggerne i Gibeon hørte, hvad Josua havde gjort ved Jeriko og Aj, </p>
<p id="v4"><sup><small>4</small></sup>  greb også de til en List; de gik hen og forsynede sig med Rejsetæring, læssede nogle slidte Sække og nogle slidte, sprukne, stoppede Vinsække på deres Æsler </p>
<p id="v5"><sup><small>5</small></sup>  og tog slidte, lappede Sko på Fødderne og slidte Klæder på Kroppen, og alt deres Rejsebrød var tørt og mullent. </p>
<p id="v6"><sup><small>6</small></sup>  Så gik de til Josua i Lejren ved Gilgal og sagde til ham og Israels Mænd: "Vi kommer fra et fjernt Land; slut derfor Pagt med os!" </p>
<p id="v7"><sup><small>7</small></sup>  Israels Mænd svarede Hivviterne: "Det kunde være, at I bor her midt iblandt os, hvorledes kan vi da slutte Pagt med eder?" </p>
<p id="v8"><sup><small>8</small></sup>  De sagde til Josua: "Vi er dine Trælle!" Josua spurgte dem så: "Hvem er I, og hvorfra kommer I?" </p>
<p id="v9"><sup><small>9</small></sup>  Og de svarede ham: "Fra et såre fjernt Land er dine Trælle kommet for HERREN din Guds Navns Skyld; thi vi har hørt hans Ry og alt, hvad han gjorde i Ægypten, </p>
<p id="v10"><sup><small>10</small></sup>  og alt, hvad han gjorde mod de to Amoriterkonger hinsides Jordan, Kong Sihon af Hesjbon og Kong Og af Basan, som boede i Asjtarot. </p>
<p id="v11"><sup><small>11</small></sup>  og vore Ældste og alle Indbyggerne i vort Land sagde til os: Tag Rejse tæring med eder, drag dem i Møde og sig til dem: Vi er eders Trælle; slut derfor nu Pagt med os! </p>
<p id="v12"><sup><small>12</small></sup>  Vort Brød her var endnu varmt, da vi tog det med hjemmefra, dengang vi begav os af Sted for at drage til eder; men se, nu er det tørt og mullent; </p>
<p id="v13"><sup><small>13</small></sup>  og vore Vinsække her var nye, da vi fyldte dem; se, nu er de sprukne; og vore Klæder og Sko her er slidte, fordi Vejen var så lang!" </p>
<p id="v14"><sup><small>14</small></sup>  Så tog Mændene af deres Rejsetæring; men HERREN rådspurgte de ikke. </p>
<p id="v15"><sup><small>15</small></sup>  Og Josua tilsagde dem Fred og sluttede Overenskomst med dem og lovede at lade dem leve, og Menighedens Øverster tilsvor dem det. </p>
<p id="v16"><sup><small>16</small></sup>  Men tre Dage efter at de havde sluttet Pagt med dem, hørte de, at de var fra den nærmeste Omegn og boede midt iblandt dem. </p>
<p id="v17"><sup><small>17</small></sup>  Og Israeliterne brød op og kom den tredje Dag til deres Byer, det var Gibeon, Kefira, Beerot og Kirjat Jearim. </p>
<p id="v18"><sup><small>18</small></sup>  Men Israeliterne dræbte dem ikke, fordi Menighedens Øverster havde, tilsvoret dem Fred ved HERREN, Israels Gud. Da knurrede hele Menigheden mod Øversterne; </p>
<p id="v19"><sup><small>19</small></sup>  men alle Øversterne sagde til hele Menigheden: "Vi har tilsvoret dem Fred ved HERREN, Israels Gud, derfor kan vi ikke gøre dem noget ondt. </p>
<p id="v20"><sup><small>20</small></sup>  Men dette vil vi gøre med dem, når vi skåner deres Liv, at der ikke skal komme Vrede over os for den Ed, vi svor dem: </p>
<p id="v21"><sup><small>21</small></sup>  De skal blive i Live, men være Brændehuggere og Vandbærere for hele Menigheden." Og hele Menigheden gjorde, som Øverstene havde sagt. </p>
<p id="v22"><sup><small>22</small></sup>  Og Josua lod dem kalde og talte således til dem: "Hvorfor førte I os bag Lyset og sagde, at I havde hjemme langt borte fra os, skønt I bor her midt iblandt os? </p>
<p id="v23"><sup><small>23</small></sup>  Derfor skal I nu være forbandede, og ingen af eder skal nogen Sinde ophøre at være Træl; Brændehuggere og Vandbærere skal I være ved min Gus Hus!" </p>
<p id="v24"><sup><small>24</small></sup>  De svarede Josua og sagde:"Det var blevet dine Trælle sagt, at HERREN din Gud pålagde sin Tjener Moses, at når han gav eder hele Landet, skulde I udrydde alle Landets Indbyggere foran eder. Da påkom der os stor Frygt for, at I skulde tage vort Liv; derfor handlede vi således. </p>
<p id="v25"><sup><small>25</small></sup>  Men se, nu er vi i din Hånd; gør med os, som det tykkes dig godt og ret!" </p>
<p id="v26"><sup><small>26</small></sup>  Da handlede han således med dem; han friede dem fra Israeliternes Hånd, så de ikke dræbte dem; </p>
<p id="v27"><sup><small>27</small></sup>  men Josua gjorde dem den Dag til Brændehuggere og Vandbærere for Menigheden og for HERRENs Alter på det Sted, han vilde udvælge. Og det er de den Dag i Dag. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/8">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 8</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Joshua/10">
          <span class="pr-2">Josvabogen - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
