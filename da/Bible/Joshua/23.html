<!--
title: Josvabogen - Kapitel 23
description: 
published: true
date: 2023-11-8T20:15:14Z
tags: bible, bible—joshua
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/22">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 22</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Joshua/24">
          <span class="pr-2">Josvabogen - Kapitel 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Efter længere Tids Forløb, da HERREN havde skaffet Israel Ro for alle dets Fjender rundt om, og Josua var blevet gammel og til Års, </p>
<p id="v2"><sup><small>2</small></sup>  lod Josua hele Israel, de Ældste, Overhovederne, Dommerne og Tilsynsmændene kalde til sig og sagde til dem: "Jeg er blevet gammel og til Års. </p>
<p id="v3"><sup><small>3</small></sup>  I har selv set alt, hvad HERREN eders Gud har gjort ved alle disse Folkeslag foran eder; thi det var HERREN eders Gud, som kæmpede for eder. </p>
<p id="v4"><sup><small>4</small></sup>  Se, jeg har tildelt eders Stammer som Arvelod disse Folk, som er tilbage af alle de Folkeslag, jeg udryddede fra Jordan til det store Hav vestpå; </p>
<p id="v5"><sup><small>5</small></sup>  og HERREN eders Gud vil trænge dem tilbage foran eder og drive dem bort foran eder, og I skal tage deres Land i Besiddelse, som HERREN eders Gud lovede eder. </p>
<p id="v6"><sup><small>6</small></sup>  Vær nu stærke og faste, så I giver Agt på og handler efter alt, hvad der står skrevet i Moses's Lovbog, og ikke viger derfra til højre eller venstre </p>
<p id="v7"><sup><small>7</small></sup>  og ikke indlader eder med disse Folk, som er tilbage iblandt eder; I må ikke påkalde deres Guders Navne eller sværge ved dem, ikke dyrke eller tilbede dem, </p>
<p id="v8"><sup><small>8</small></sup>  men I skal holde fast ved HERREN eders Gud som hidtil. </p>
<p id="v9"><sup><small>9</small></sup>  Derfor drev jo HERREN store og mægtige Folkeslag bort foran eder. Ingen har kunnet holde Stand over for eder til denne Dag; </p>
<p id="v10"><sup><small>10</small></sup>  een Mand iblandt eder jog tusinde på Flugt; thi det var HERREN eders Gud, som kæmpede for eder, som han havde lovet eder. </p>
<p id="v11"><sup><small>11</small></sup>  Våg da for eders Livs Skyld omhyggeligt over, at I elsker HERREN eders Gud! <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Thi dersom I falder fra og slutter eder til Levningerne af disse Folk, som er tilbage iblandt eder, og, besvogrer eder med dem eller, indlader eder i Forbindelse med dem, </p>
<p id="v13"><sup><small>13</small></sup>  så skal I vide for vist, at HERREN eders Gud ikke mere vil drive disse Folkeslag bort fra eder, men de skal blive eder en Snare og en Fælde, en Svøbe i eders Sider og Torne i eders Øjne, indtil I selv bliver udryddet fra dette herlige Land, som HERREN eders Gud gav eder. </p>
<p id="v14"><sup><small>14</small></sup>  Se, jeg går nu al Støvets Gang; så betænk da med hele eders Hjerte og hele eders Sjæl, at ikke eet af alle de gode Ord, HERREN eders Gud talede til eder, faldt til Jorden; alle sammen er de gået i Opfyldelse for eder; ikke eet Ord deraf faldt til Jorden. </p>
<p id="v15"><sup><small>15</small></sup>  Men ligesom alle de gode Ord, HERREN eders Gud talede til eder, gik i Opfyldelse på eder, således vil HERREN også lade alle sine Trusler gå i Opfyldelse på eder, indtil han har udryddet eder fra dette herlige Land, som HERREN eders Gud gav eder. </p>
<p id="v16"><sup><small>16</small></sup>  Når I overtræder HERREN eders Guds Pagt, som han pålagde eder, og går hen og Dyrker andre Guder og tilbeder dem, så vil HERRENs Vrede blusse op imod eder, og I vil hastelig blive udryddet fra det herlige Land, han gav eder!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/22">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 22</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Joshua/24">
          <span class="pr-2">Josvabogen - Kapitel 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 23:11 <i>Ved at elske Gud</i>: <a href="/da/The_Urantia_Book/110#p3_8">UB 110:3.8</a>.  <i>Elsk Herren højt</i>: <a href="/da/The_Urantia_Book/131#p2_13">UB 131:2.13</a>.  <i>Elsk Gud af hele dit hjerte</i>: <a href="/da/The_Urantia_Book/163#p4_8">UB 163:4.8</a>.  <i>Elsk Gud af hele sind og hjerte</i>: <a href="/da/The_Urantia_Book/131#p10_2">UB 131:10.2</a>.  <i>Det største bud</i>: <a href="/da/The_Urantia_Book/174#p4_2">UB 174:4.2</a>.  <i>Elsk Gud fuldt ud</i>: <a href="/da/The_Urantia_Book/131#p2_2">UB 131:2.2</a>. </li>
</ol>
</div>
