<!--
title: Josvabogen - Kapitel 8
description: 
published: true
date: 2022-10-6T9:45:27Z
tags: bible, bible—joshua
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Joshua/7">Josvabogen - Kapitel 7</a></td>
        <td><a href="/da/Bible/Joshua/Index">Indeks</a></td>
        <td><a href="/da/Bible/Joshua/9">Josvabogen - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derefter sagde HERREN til Josua: "Frygt ikke og vær ikke bange! Tag alt Krigsfolket med dig, bryd op og drag mod Aj! Se, jeg giver Kongen af Aj og hans Folk, hans By og hans Land i din Hånd! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Og du skal gøre det samme ved Aj og dets Konge, som du gjorde ved Jeriko og dets Konge; men Godset, I røver der, må I selv beholde som Bytte, ligeledes Kvæget der. Læg Baghold vesten for Byen!" </p>
<p id="v3"><sup><small>3</small></sup>  Derpå brød Josua op og drog med alt Krigsfolket op mod Aj; og Josua udvalgte sig 30000 tapre Mænd og sendte dem bort om Natten, </p>
<p id="v4"><sup><small>4</small></sup>  idet han bød dem: "Se, I skal lægge eder i Baghold vesten for Byen, ikke for langt fra den, og hold eder alle rede. </p>
<p id="v5"><sup><small>5</small></sup>  Jeg og alle de Folk, som er med mig, vil nærme os Byen, og når de gør Udfald imod os ligesom forrige Gang, flygter vi for dem. </p>
<p id="v6"><sup><small>6</small></sup>  Når de så følger efter os så langt, at vi får dem lokket bort fra Byen, idet de tænker, at vi flygter for dem ligesom forrige Gang, </p>
<p id="v7"><sup><small>7</small></sup>  skal I bryde frem fra Bagholdet og tage Byen, thi HERREN eders Gud vil give den i eders Hånd. </p>
<p id="v8"><sup><small>8</small></sup>  Og når I har indtaget byen, skal I stikke den i Brand. Således skal I gøre, det er mit Bud til eder!" </p>
<p id="v9"><sup><small>9</small></sup>  Derpå sendte Josua dem bort, og de gik hen og lagde sig i Baghold mellem Betel og Aj, vesten for Aj; men Josua blev den Nat iblandt Krigsfolket. </p>
<p id="v10"><sup><small>10</small></sup>  Tidligt næste Morgen mønstrede Josua Folket, og sammen med Israels Ældste drog han op til Aj i Spidsen for Folket. </p>
<p id="v11"><sup><small>11</small></sup>  Hele den Styrke, som var med ham, rykkede nærmere, til de havde Byen foran sig; og de lejrede sig norden for Aj med Dalen mellem sig og Aj. </p>
<p id="v12"><sup><small>12</small></sup>  Derpå tog han henved 5000 Mand og lagde dem i Baghold mellem Betel og Aj, vesten for Byen; </p>
<p id="v13"><sup><small>13</small></sup>  og Krigerne blev bragt i Stilling, hele Hæren, som var norden for Byen, og den Del, som lå i Baghold vesten for Byen; men Josua begav sig om Natten ned i Dalen. </p>
<p id="v14"><sup><small>14</small></sup>  Da nu Kongen af Aj så det, skyndte Byens Mænd sig og rykkede tidligt om Morgenen ud til Kamp mod Israel, Kongen med hele sin Styrke, til Skråningen, hvor Lavningen begynder, uden at vide af, at der var lagt Baghold imod ham vesten for Byen; </p>
<p id="v15"><sup><small>15</small></sup>  og da Josua og hele Israel lod sig slå på Flugt af dem og flygtede ad Ørkenen til, </p>
<p id="v16"><sup><small>16</small></sup>  blev alt Folket i Byen stævnet sammen til at forfølge dem, og de forfulgte Josua og lod sig lokke bort fra Byen; </p>
<p id="v17"><sup><small>17</small></sup>  ikke een Mand blev tilbage i Aj, men alle drog de ud for at forfølge Israel, og de lod Byen stå åben, medens de forfulgte Israel. </p>
<p id="v18"><sup><small>18</small></sup>  Da sagde HERREN til Josua: "Ræk Spydet i din Hånd ud mod Aj; thi jeg giver det i din Hånd!" Og Josua rakte Spydet i sin Hånd ud mod Byen. </p>
<p id="v19"><sup><small>19</small></sup>  Og Bagholdet brød hurtigt op fra sin Plads og løb hen til Byen, da han rakte Hånden ud, indtog den og skyndte sig at stikke den i Brand. </p>
<p id="v20"><sup><small>20</small></sup>  Da Mændene fra Aj vendte sig om og så Røgen fra Byen stige op mod Himmelen, var de ude af Stand til at flygte til nogen af Siderne, idet Folket, som var flygtet ad Ørkenen til, vendte sig om mod deres Forfølgere. </p>
<p id="v21"><sup><small>21</small></sup>  Og da Josua og hele Israel så, at Bagholdet havde indtaget Byen, og at Røgen fra byen steg til Vejrs, vendte de om og slog Mændene fra Aj; </p>
<p id="v22"><sup><small>22</small></sup>  og da hine rykkede ud fra Byen imod dem, kom de midt ind imellem Israeliternes to Afdelinger, som huggede dem ned uden at lade en eneste af dem undkomme eller slippe bort. </p>
<p id="v23"><sup><small>23</small></sup>  Men Kongen af Aj fangede de levende og bragte ham til Josua. </p>
<p id="v24"><sup><small>24</small></sup>  Da Israel nu havde hugget alle Ajs Indbyggere ned på åben Mark, på Skråningen, hvor de forfulgte dem, og de alle til sidste Mand var faldet for Sværdet, vendte hele Israel tilbage til Aj og slog det med Sværdet. </p>
<p id="v25"><sup><small>25</small></sup>  Alle de, der faldt på den Dag, Mænd og Kvinder, udgjorde 12000, alle Indbyggerne i Aj. </p>
<p id="v26"><sup><small>26</small></sup>  Og Josua trak ikke sin Hånd med det udrakte Spyd tilbage, før han havde lagt Band på alle Ajs Indbyggere. </p>
<p id="v27"><sup><small>27</small></sup>  Kun Kvæget og Godset, de røvede i denne By, beholdt Israeliterne som Bytte efter den Befaling, HERREN havde givet Josua. </p>
<p id="v28"><sup><small>28</small></sup>  Og Josua stak Aj i Brand og gjorde den til en Ruinhob for bestandig, til den Ødemark, den er den Dag i Dag. </p>
<p id="v29"><sup><small>29</small></sup>  Men Kongen af Aj hængte han på en Pæl og lod ham hænge til Aften; og da Solen gik ned, tog man på Josuas Befaling hans Lig ned af Pælen og kastede det hen ved Indgangen til Byens Port. Og man opkastede over ham en stor Stendysse, som står der den Dag i Dag. </p>
<p id="v30"><sup><small>30</small></sup>  Da byggede Josua HERREN, Israels Gud, et Alter på Ebals Bjerg, </p>
<p id="v31"><sup><small>31</small></sup>  som HERRENs Tjener Moses havde pålagt Israeliterne, i Overensstemmelse med, hvad der står skrevet i Moses's Lovbog, et Alter af utilhugne Sten, hvor over der ikke var svunget Jern; og de bragte HERREN Brændofre og ofrede Takofre der. </p>
<p id="v32"><sup><small>32</small></sup>  Og han skrev der på Stenene i Israeliternes Påsyn en Afskrift af Mose Lov, som denne havde skrevet, </p>
<p id="v33"><sup><small>33</small></sup>  idet hele Israel og dets Ældste, Tilsynsmænd og Dommere stod på begge Sider af Arken lige over for Levitpræsterne, som bar HERRENs Pagts Ark, de fremmede såvel som de indfødte, den ene Halvdel hen imod Garizims Bjerg, den anden Halvdel hen imod Ebals Bjerg, således som HERRENs Tjener Moses forhen havde påbudt at velsigne Israels Folk. </p>
<p id="v34"><sup><small>34</small></sup>  Så oplæste han alle Lovens Ord, Velsignelsen og Forbandelsen, alt som det var skrevet i Lovbogen; </p>
<p id="v35"><sup><small>35</small></sup>  ikke et Ord af alt, hvad Moses havde påbudt, undlod Josua at op læse for hele Israels Menighed, Mændene, Kvinderne og Børnene og de fremmede, som var draget med iblandt dem. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Joshua/7">Josvabogen - Kapitel 7</a></td>
        <td><a href="/da/Bible/Joshua/Index">Indeks</a></td>
        <td><a href="/da/Bible/Joshua/9">Josvabogen - Kapitel 9</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 8:1-29 <i>Bagholdsangreb på Aj</i>: <a href="/da/The_Urantia_Book/69#p8_3">UB 69:8.3</a>. </li>
</ol>
</div>
