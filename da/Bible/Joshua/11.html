<!--
title: Josvabogen - Kapitel 11
description: 
published: true
date: 2023-11-8T20:15:14Z
tags: bible, bible—joshua
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/10">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 10</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Joshua/12">
          <span class="pr-2">Josvabogen - Kapitel 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Da Kong Jabin af Hazor hørte herom sendte han Bud til Kong Jobab af Madon og Kongerne af Sjimron og Aksjaf. </p>
<p id="v2"><sup><small>2</small></sup>  og til Kongerne nordpå i Bjergene, i Arabalavningen sønden for Kinnerot, i Lavlandet og på Højdedraget vestpå ved Dor, </p>
<p id="v3"><sup><small>3</small></sup>  til Kana'anæerne i Øst og Vest, Amoriterne, Hivviterne, Perizziterne og Jebusiterne i Bjergene og Hetiterne ved Foden af Hermon i Mizpas Land; </p>
<p id="v4"><sup><small>4</small></sup>  og de drog ud med alle deres Hære, Krigsfolk talrige som Sandet ved Havets Bred, og med en stor Mængde Heste og Stridsvogne. </p>
<p id="v5"><sup><small>5</small></sup>  Alle disse Konger slog sig sammen og kom og lejrede sig i Forening ved Meroms Vand for at angribe Israel. </p>
<p id="v6"><sup><small>6</small></sup>  Men HERREN sagde til Josua: "Frygt ikke for dem! Thi i Morgen ved denne Tid vil jeg lade dem ligge faldne foran Israel; deres Heste skal du lamme, og deres Vogne skal du brænde!" </p>
<p id="v7"><sup><small>7</small></sup>  Da kom Josua med hele Hæren uventet over dem ved Meroms Vand og kastede sig over dem, </p>
<p id="v8"><sup><small>8</small></sup>  og HERREN gav dem i Israels Hånd, så de slog dem og forfulgte dem til den store Stad Zidon, til, Misrefot Majim og Mizpes Lavning i Øst, og huggede dem ned, så ikke en eneste af dem blev tilbage. </p>
<p id="v9"><sup><small>9</small></sup>  Josua gjorde derpå med dem, som HERREN havde sagt ham; deres Heste lammede han, og deres Vogne brændte han. </p>
<p id="v10"><sup><small>10</small></sup>  Ved den Tid vendte Josua om og indtog Hazor, og Kongen huggede han ned med Sværdet; Hazor var nemlig fordum alle disse Kongerigers Hovedstad; </p>
<p id="v11"><sup><small>11</small></sup>  og de huggede hver levende Sjæl i den ned med Sværdet og lagde Band på dem, så ikke en levende Sjæl blev tilbage; og Hazor stak han i Brand. </p>
<p id="v12"><sup><small>12</small></sup>  Alle hine Kongsbyer med deres Konger undertvang Josua, og han huggede dem ned med Sværdet og lagde Band på dem, som HERRENs Tjener Moses havde påbudt. </p>
<p id="v13"><sup><small>13</small></sup>  Men ingen af de Byer, som lå på deres Høje, stak Israel i Brand, alene med Undtagelse af Hazor; den stak Josua i Brand. </p>
<p id="v14"><sup><small>14</small></sup>  Kvæget og alt det andet, der røvedes fra disse Byer, beholdt Israeliterne som Bytte; men alle Menneskene huggede de ned med Sværdet til sidste Mand uden at lade en eneste levende Sjæl blive tilbage. </p>
<p id="v15"><sup><small>15</small></sup>  Hvad HERREN havde pålagt sin Tjener Moses, havde Moses pålagt Josua, og det gjorde Josua; han undlod intet som helst af, hvad HERREN havde pålagt Moses. </p>
<p id="v16"><sup><small>16</small></sup>  Således indtog Josua hele dette Land, Bjerglandet, hele Sydlandet, hele Landskabet Gosjen, Lavlandet, Arabalavningen, Israels Bjergland og Lavland, </p>
<p id="v17"><sup><small>17</small></sup>  fra det nøgne Bjergdrag, som højner sig hen imod Seir, indtil Ba'al Gad i Libanons Dal ved Hermonbjergets Fod; og alle deres Konger tog han til Fange, huggede dem ned og dræbte dem. </p>
<p id="v18"><sup><small>18</small></sup>  I lang Tid førte Josua Krig med disse Konger </p>
<p id="v19"><sup><small>19</small></sup>  Der var ingen By, som sluttede Overenskomst med Israeliterne, undtagen Hivviterne, som boede i Gibeon. Alt tog de i Kamp; </p>
<p id="v20"><sup><small>20</small></sup>  thi HERREN voldte, at de forhærdede deres Hjerter, så de drog i Kamp mod Israel, for at de skulde lægge Band på dem uden Skånsel og udrydde dem, som HERREN havde pålagt Moses. </p>
<p id="v21"><sup><small>21</small></sup>  Ved den Tid drog Josua hen og udryddede Anakiterne af Bjerglandet, af Hebron, Debir og Anab, og af hele Judas og hele Israels Bjergland; på dem og deres Byer lagde Josua Band. </p>
<p id="v22"><sup><small>22</small></sup>  Der blev ingen Anakiter tilbage i Israeliternes Land, kun i Gaza, Gat og Asdod blev der Levninger tilbage. </p>
<p id="v23"><sup><small>23</small></sup>  Således indtog Josua hele Landet, ganske som HERREN havde sagt til Moses, og Josua gav Israel det i Eje efter deres Afdelinger, Stamme for Stamme. Og Landet fik Ro efter Krigen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/10">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 10</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Joshua/12">
          <span class="pr-2">Josvabogen - Kapitel 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
