<!--
title: Josvabogen - Kapitel 24
description: 
published: true
date: 2023-11-8T20:15:14Z
tags: bible, bible—joshua
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/23">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 23</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå kaldte Josua alle Israels Stammer sammen i Sikem og lod Israels Ældste og Overhoved, Dommere og Tilsynsmænd kalde til sig; og de stillede sig op for Guds Åsyn. </p>
<p id="v2"><sup><small>2</small></sup>  Da sagde Josua til hele Folket: "Så siger HERREN, Israels Gud: Hinsides Floden boede eders Forfædre i gamle Dage, Tara, Abrahams og Nakors Fader, og de dyrkede andre Guder. </p>
<p id="v3"><sup><small>3</small></sup>  Da førte jeg eders Stamfader Abraham bort fra Landet hinsides Floden og lod ham vandre omkring i hele Kana'ans Land, gav ham en talrig Æt og skænkede ham Isak. </p>
<p id="v4"><sup><small>4</small></sup>  Og Isak skænkede jeg Jakob og Esau, og Esau gav jeg Se'irs Bjerge i Eje, medens Jakob og hans Sønner drog ned til Ægypten. </p>
<p id="v5"><sup><small>5</small></sup>  Derpå sendte jeg Moses og Aron, og jeg plagede Ægypterne med de Gerninger, jeg øvede iblandt dem, og derefter førte jeg eder ud; </p>
<p id="v6"><sup><small>6</small></sup>  og da jeg førte eders Fædre ud af Ægypten, og I var kommet til Havet, satte Ægypterne efter eders Fædre med Stridsvogne og Ryttere til det røde Hav. </p>
<p id="v7"><sup><small>7</small></sup>  Da råbte de til HERREN, og han satte Mørke mellem eder og Ægypterne og bragte Havet over dem, så det dækkede dem; og I så med egne Øjne, hvad jeg gjorde ved Ægypterne. Og da I havde opholdt eder en Tid lang i Ørkenen, </p>
<p id="v8"><sup><small>8</small></sup>  førte jeg eder ind i Amoriternes Land hinsides Jordan, og da de angreb eder, gav jeg dem i eders Hånd, så I tog deres Land i Besiddelse, og jeg tilintetgjorde dem foran eder. </p>
<p id="v9"><sup><small>9</small></sup>  Da rejste Zippors Søn, Kong Balak af Moab, sig og angreb Israel; og han sendte Bud og lod Bileam, Beors Søn, hente, for at han skulde forbande eder; </p>
<p id="v10"><sup><small>10</small></sup>  men jeg vilde ikke bønhøre Bileam, og han måtte velsigne eder; således friede jeg eder af hans Hånd. </p>
<p id="v11"><sup><small>11</small></sup>  Derpå gik I over Jordan og kom til Jeriko; og Indbyggerne i Jeriko, Amoriterne, Perizziterne, Kana'anæerne, Hetiterne, Girgasjiterne, Hivviterne og Jebusiterne angreb eder, men jeg gav dem i eders Hånd. </p>
<p id="v12"><sup><small>12</small></sup>  Jeg sendte Gedehamse foran eder, og de drev de tolv Amoriterkonger bort foran eder; det skete ikke ved dit Sværd eller din Bue. </p>
<p id="v13"><sup><small>13</small></sup>  Og jeg gav eder et Land, I ikke havde haft Arbejde med, og Byer, I ikke havde bygget, og I tog Bolig i dem; af Vinhaver og Oliventræer, I ikke plantede, nyder I nu Frugten. </p>
<p id="v14"><sup><small>14</small></sup>  Så frygt nu HERREN og tjen ham i Oprigtighed og Trofasthed, skaf de Guder bort, som eders Forfædre dyrkede hinsides Floden og i Ægypten, og tjen HERREN! </p>
<p id="v15"><sup><small>15</small></sup>  Men hvis I ikke synes om at tjene HERREN, så vælg i Dag, hvem I vil tjene, de Guder, eders Forfædre dyrkede hinsides Floden, eller Amoriternes Guder, i hvis Land I nu bor. Men jeg og mit Hus, vi vil tjene HERREN!" <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Da svarede Folket: "Det være langt fra os at forlade HERREN for at dyrke andre Guder; </p>
<p id="v17"><sup><small>17</small></sup>  nej, HERREN er vor Gud, han, som førte os og vore Fædre op fra Ægypten, fra Trællehuset, og gjorde hine store Tegn for vore Øjne og bevarede os under hele vor Vandring og blandt alle de Folk, hvis Lande vi drog igennem; </p>
<p id="v18"><sup><small>18</small></sup>  og HERREN drev alle disse Folk og Amoriterne, som boede her i Landet, bort foran os. Derfor vil vi også tjene HERREN, thi han er vor Gud!" </p>
<p id="v19"><sup><small>19</small></sup>  Da sagde Josua til Folket: "I vil ikke kunne tjene HERREN, thi han er en hellig Gud; han er en nidkær Gud, som ikke vil tilgive eders Overtrædelser og Synder. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Når I forlader HERREN og dyrker fremmede Guder, vil han vende sig bort og bringe Ulykke over eder og tilintetgøre eder, skønt han tidligere gjorde vel imod eder." </p>
<p id="v21"><sup><small>21</small></sup>  Da sagde Folket til Josua: "Nej HERREN vil vi tjene!" </p>
<p id="v22"><sup><small>22</small></sup>  Josua sagde da til Folket: "I er Vidner imod eder selv på, at I har valgt at tjene HERREN. </p>
<p id="v23"><sup><small>23</small></sup>  Så skaf da de fremmede Guder bort, som I har hos eder, og bøj eders Hjerte til HERREN, Israels Gud!" </p>
<p id="v24"><sup><small>24</small></sup>  Da sagde Folket til Josua: "HERREN vor Gud vil vi tjene, og hans Røst vil vi lyde!" </p>
<p id="v25"><sup><small>25</small></sup>  Derpå lod Josua samme bag Folket indgå en Pagt, og han fastsatte det Lov og Ret i Sikem. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Og Josua opskrev disse Ord i Guds Lovbog; og han tog en stor Sten og rejste den der under den Eg, som står i HERRENs Helligdom; </p>
<p id="v27"><sup><small>27</small></sup>  og Josua sagde til hele Folket: "Se, Stenen her skal være Vidne imod os; thi den har hørt alle HERRENs Ord, som han talede til os; den skal være Vidne imod eder; at I ikke skal fornægte eders Gud!" <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Derpå lod Josua Folket drage bort hver til sin Arvelod. </p>
<p id="v29"><sup><small>29</small></sup>  Efter disse Begivenheder døde HERRENs Tjener Josua, Nuns Søn 110 År gammel. </p>
<p id="v30"><sup><small>30</small></sup>  Og de jordede ham på hans Arvelod i Timnat-Sera i Efraims Bjerge norden for Bjerget Ga'asj. </p>
<p id="v31"><sup><small>31</small></sup>  Og Israel dyrkede HERREN, så længe Josua levede, og så længe de Ældste var i Live, som overlevede Josua, og som havde kendt hele det Værk, HERREN havde øvet for Israel. </p>
<p id="v32"><sup><small>32</small></sup>  Men Josefs Ben, som Israeliterne havde bragt op fra Ægypten jordede de i Sikem på den Mark Jakob havde købt af Hamors, Sikems Faders, Sønner for hundrede Kesita, og som han havde givet Josef i Eje. </p>
<p id="v33"><sup><small>33</small></sup>  Da Arons Søn Eleazar døde jordede de ham i hans Søn Pinehass By Gibea, som var givet ham i Efraims Bjerge. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/23">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 23</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 24:15 <i>Vælg i dag, hvem du skal tjene</i>: <a href="/da/The_Urantia_Book/153#p2_5">UB 153:2.5</a>. </li>
  <li id="fn2"><a href="#cite2">↑</a> 24:19 <i>Moses sagde, at Gud er jaloux</i>: <a href="/da/The_Urantia_Book/142#p2_1">UB 142:2.1</a>.  <i>Gud sagde, at han skulle være jaloux på</i>: <a href="/da/The_Urantia_Book/4#p3_1">UB 4:3.1</a>.  <i>Onde kan ikke tjene Herren</i>: <a href="/da/The_Urantia_Book/96#p6_4">UB 96:6.4</a>.  <i>Jaloux på</i>: <a href="/da/The_Urantia_Book/96#p4_6">UB 96:4.6</a>.  <i>Jahveh, hellig, jaloux, Gud</i>: <a href="/da/The_Urantia_Book/96#p6_3">UB 96:6.3</a>. </li>
  <li id="fn3"><a href="#cite3">↑</a> 24:25 <i>Vælg godt eller ondt</i>: <a href="/da/The_Urantia_Book/153#p4_4">UB 153:4.4</a>. </li>
  <li id="fn4"><a href="#cite4">↑</a> 24:27 <i>Sten som vidne</i>: <a href="/da/The_Urantia_Book/85#p1_3">UB 85:1.3</a>. </li>
</ol>
</div>
