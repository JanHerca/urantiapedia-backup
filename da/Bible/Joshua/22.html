<!--
title: Josvabogen - Kapitel 22
description: 
published: true
date: 2023-11-8T20:15:14Z
tags: bible, bible—joshua
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/21">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 21</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Joshua/23">
          <span class="pr-2">Josvabogen - Kapitel 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå lod Josua Rubeniterne, Gaditerne og Manasses halve Stamme kalde til sig </p>
<p id="v2"><sup><small>2</small></sup>  og sagde til dem: "I har holdt alt, hvad HERRENs Tjener Moses bød eder, og adlydt mig i alt, hvad jeg har påbudt eder. </p>
<p id="v3"><sup><small>3</small></sup>  I har ikke svigtet eders Brødre i denne lange Tid; indtil denne Dag har I holdt HERREN eders Guds Bud. </p>
<p id="v4"><sup><small>4</small></sup>  Men nu har HERREN eders Gud skaffet eders Brødre Ro, som han lovede dem; vend derfor nu tilbage til eders Telte i det Land, hvor eders Ejendom ligger, som HERRENs Tjener Moses gav eder hinsides Jordan. </p>
<p id="v5"><sup><small>5</small></sup>  Kun må I omhyggeligt agte på at holde det Bud og den Lov, HERRENs Tjener Moses pålagde eder, at elske HERREN eders Gud, vandre på alle hans Veje, holde hans Bud, holde fast ved ham og tjene ham af hele eders Hjerte og hele eders Sjæl!" <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Og Josua velsignede dem og lod dem drage bort, og de begav sig til deres Telte. </p>
<p id="v7"><sup><small>7</small></sup>  Den ene Halvdel af Manasses Stamme havde Moses givet Land i Basan, den anden Halvdel derimod havde Josua givet Land sammen med deres Brødre i Landet vesten for Jordan. Og da Josua lod dem drage hver til sit efter at have velsignet dem, </p>
<p id="v8"><sup><small>8</small></sup>  vendte de tilbage til deres Telte med store Rigdomme, med Kvæg i Mængde, med Sølv og Guld, Kobber og Jern og Klæder i stor Mængde; og det Bytte, de havde taget fra deres Fjender, delte de med deres Brødre. </p>
<p id="v9"><sup><small>9</small></sup>  Så forlod Rubeniterne, Gaditerne og Manasses halve Stamme Israeliterne i Silo i Kana'ans Land og vendte tilbage til Gilead, det Land, de havde fået i Eje, hvor de havde nedsat sig i Følge HERRENs Bud ved Moses;' </p>
<p id="v10"><sup><small>10</small></sup>  og da Rubeniterne, Gaditerne og Manasses halve Stamme kom til Gelilot ved Jordan i Kana'ans Land, byggede de et Alter der ved Jordan, et stort Alter. der sås viden om. </p>
<p id="v11"><sup><small>11</small></sup>  Men det kom Israeliterne for Øre, at Rubeniterne, Gaditerne og Manasses halve Stamme havde bygget et Alter på Grænsen af Kana'ans Land, ved Gelilot ved Jordan, på Israeliternes Side. </p>
<p id="v12"><sup><small>12</small></sup>  Og da Israeliterne hørte det, samledes hele Israeliternes Menighed i Silo for at drage i Kamp imod dem. </p>
<p id="v13"><sup><small>13</small></sup>  Da sendte Israeliterne Pinehas, Præsten Eleazars Søn, til Rubeniterne, Gaditerne og Manasses halve Stamme i Gilead </p>
<p id="v14"><sup><small>14</small></sup>  tillige med ti Øverster, een Øverste for hver af alle Israels Stammer; hver af dem var Overhoved for sin Stamme iblandt Israels Tusinder; </p>
<p id="v15"><sup><small>15</small></sup>  og da de kom til Rubeniterne, Gaditerne og Manasses halve Stamme i Gilead, talte de således til dem: </p>
<p id="v16"><sup><small>16</small></sup>  "Således siger hele HERRENs Menighed: Hvad er det for en Troløshed, I har begået mod Israels Gud, at I i Dag har vendt eder fra HERREN ved at bygge eder et Alter og vise Genstridighed mod HERREN? </p>
<p id="v17"><sup><small>17</small></sup>  Har vi ikke nok i Brøden med Peor, som vi endnu den Dag i Dag ikke har fået os renset for, og for hvis Skyld der kom Plage over Israels Menighed? </p>
<p id="v18"><sup><small>18</small></sup>  Og dog vender I eder i Dag fra HERREN! Når I i Dag er genstridige mod HERREN, vil hans Vrede i Morgen bryde løs over hele Israels Menighed. </p>
<p id="v19"><sup><small>19</small></sup>  Hvis det Land, I har fået i Eje, er urent, så gå over til det Land, der er HERRENs Ejendom, der, hvor HERRENs Bolig står, og nedsæt eder iblandt os; men vær ikke genstridige mod HERREN, ej heller mod os ved at bygge eder et Alter til foruden HERREN vor Guds Alter! </p>
<p id="v20"><sup><small>20</small></sup>  Dengang Akan, Zeras Søn, øvede Svig med det bandlyste, kom der da ikke Vrede over hele Israels Menighed, skønt han kun var en enkelt Mand? Måtte han ikke dø for sin Brøde?" </p>
<p id="v21"><sup><small>21</small></sup>  Da svarede Rubeniterne, Gaditerne og Manasses halve Stamme overhovederne for Israels Tusinder således: </p>
<p id="v22"><sup><small>22</small></sup>  "Gud, Gud HERREN, Gud, Gud HERREN ved det, og Israel skal vide det: Hvis det er i Genstridighed eller Troløshed mod HERREN, i den Hensigt at vende os fra HERREN, <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  at vi har bygget os et Alter, gid han så må unddrage os sin Hjælp i Dag! Hvis det er for at bringe Brændofre og Afgrødeofre derpå eller for at bringe Takofre derpå, så straffe HERREN det! </p>
<p id="v24"><sup><small>24</small></sup>  Nej, vi har gjort det af Frygt for det Tilfælde, at eders Børn engang i Fremtiden skulde sige til vore: Hvad har I med HERREN, Israels Gud, at gøre? </p>
<p id="v25"><sup><small>25</small></sup>  HERREN har jo sat Jordan som Grænse imellem os, og eder, Rubeniter og Gaditer; I har ingen Del i HERREN! Og således kunde eders Børn få vore til at høre op med at frygte HERREN. </p>
<p id="v26"><sup><small>26</small></sup>  Derfor tænkte vi: Lad os bygge dette Alter, ikke til Brændoffer eller Slagtoffer, </p>
<p id="v27"><sup><small>27</small></sup>  men for at det kan være Vidne mellem os og eder og mellem vore Efterkommere efter os om, at vi vil forrette HERRENs Tjeneste' for hans Åsyn med vore Brændofre, Slagtofre og Takofre, for at eders Børn ikke engang i Fremtiden skal sige til vore: I har ingen Del i HERREN! </p>
<p id="v28"><sup><small>28</small></sup>  Og vi tænkte: Hvis de i Fremtiden siger således til os og vore Efterkommere, så siger vi: Læg dog Mærke til, hvorledes det HERRENs Alter er bygget, som vore Forfædre rejste, ikke til Brændofre eller Slagtofre, men for at det kunne være Vidne mellem os og eder. </p>
<p id="v29"><sup><small>29</small></sup>  Det være langt fra os at være genstridige mod HERREN eller vende os fra HERREN i Dag ved at bygge et Alter til Brændoffer, Afgrødeoffer og Slagtoffer foruden HERREN vor Guds Alter, som står foran hans Bolig!" </p>
<p id="v30"><sup><small>30</small></sup>  Da Præsten Pinehas og Menighedens Øverster og Overhovederne for Israels Tusinder, som ledsagede ham, hørte de Ord, som Rubeniterne, Gaditerne og Manassiterne talte, var de tilfredse, </p>
<p id="v31"><sup><small>31</small></sup>  og Pinehas, Præsten Eleazars Søn, sagde til Rubeniterne, Gaditerne og Manassiterne: "I Dag erkender vi, at HERREN er iblandt os, siden I ikke har øvet denne Svig imod HERREN; derved har I frelst Israeliterne fra HERRENs Hånd!" </p>
<p id="v32"><sup><small>32</small></sup>  Derpå vendte Pinehas, Præsten Eleazars Søn, og Øversteme tilbage fra Rubeniterne, Gaditerne og Manasses halve Stamme i Gilead til Israeliterne i Kana'ans Land og aflagde dem Beretning, </p>
<p id="v33"><sup><small>33</small></sup>  og Israeliterne var tilfredse ved Meddelelsen, og Israeliterne priste Gud og tænkte ikke mere på at drage i Kamp mod dem for at ødelægge det Land, Rubeniterne, Gaditerne og Manasses halve Stamme boede i. </p>
<p id="v34"><sup><small>34</small></sup>  Og Rubeniterne, Gaditerne og Manasses halve Stamme kaldte Alteret: Vidne; "thi," sagde de, "det skal være Vidne mellem os om, at HERREN er Gud!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Joshua/21">
          <span class="mdi mdi-arrow-left-drop-circle"></span><span class="pl-2">Josvabogen - Kapitel 21</span>
        </a>
        </td>
        <td>
        <a href="/da/Bible/Joshua/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Joshua/23">
          <span class="pr-2">Josvabogen - Kapitel 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 22:5 <i>Elsk Gud af hele dit hjerte</i>: <a href="/da/The_Urantia_Book/163#p4_8">UB 163:4.8</a>.  <i>Elsk Gud af hele sind og hjerte</i>: <a href="/da/The_Urantia_Book/131#p10_2">UB 131:10.2</a>.  <i>Det største bud</i>: <a href="/da/The_Urantia_Book/174#p4_2">UB 174:4.2</a>.  <i>Elsk Gud fuldt ud</i>: <a href="/da/The_Urantia_Book/131#p2_2">UB 131:2.2</a>.  <i>Ved at elske Gud</i>: <a href="/da/The_Urantia_Book/110#p3_8">UB 110:3.8</a>.  <i>Elsk Herren højt</i>: <a href="/da/The_Urantia_Book/131#p2_13">UB 131:2.13</a>. </li>
  <li id="fn2"><a href="#cite2">↑</a> 22:22 <i>Gudernes Gud</i>: <a href="/da/The_Urantia_Book/45#p4_10">UB 45:4.10</a>.  <i>Gud den øverste</i>: <a href="/da/The_Urantia_Book/0#p2_12">UB 0:2.12</a>. </li>
</ol>
</div>
