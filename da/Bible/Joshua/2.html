<!--
title: Josvabogen - Kapitel 2
description: 
published: true
date: 2022-10-6T9:45:27Z
tags: bible, bible—joshua
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Joshua/1">Josvabogen - Kapitel 1</a></td>
        <td><a href="/da/Bible/Joshua/Index">Indeks</a></td>
        <td><a href="/da/Bible/Joshua/3">Josvabogen - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Josua, Nuns Søn, udsendte hemmeligt fra Sjittim to Mænd som Spejdere med den Befaling: "Gå hen og undersøg Landet, særlig Jeriko!" De gav sig da på Vej og kom ind i et Hus til en Skøge ved Navn Rahab, og der lagde de sig til Hvile. </p>
<p id="v2"><sup><small>2</small></sup>  Da blev der meldt Kongen af Jeriko: "Se, der er kommet nogle israelitiske Mænd hertil i Nat for at udspejde Landet!" </p>
<p id="v3"><sup><small>3</small></sup>  Og Kongen af Jeriko sendte Bud til Rahab og lod sige: "Udlever de Mænd, som er kommet til dig; thi de er kommet for at udspejde hele Landet!" </p>
<p id="v4"><sup><small>4</small></sup>  Men Kvinden tog og skjulte de to Mænd og sagde: "Ja, Mændene kom ganske vist til mig, men jeg vidste ikke, hvor de var fra; </p>
<p id="v5"><sup><small>5</small></sup>  og da Porten skulde lukkes i Mørkningen, gik Mændene bort. Jeg ved ikke, hvor de gik hen! Sæt hurtigt efter dem, så kan I indhente dem!" </p>
<p id="v6"><sup><small>6</small></sup>  Men hun havde ført dem op på Taget og skjult dem under Hørstænglerne, som hun havde bredt ud på Taget. </p>
<p id="v7"><sup><small>7</small></sup>  Mændene satte så efter dem ad Vejen til Jordan hen til Vadestederne, og Porten blev lukket, så snart Forfølgerne var udenfor. </p>
<p id="v8"><sup><small>8</small></sup>  Før de to Mænd endnu havde lagt sig, kom hun op på Taget til dem; </p>
<p id="v9"><sup><small>9</small></sup>  og hun sagde til dem: "Jeg ved, at HERREN har givet eder Landet, thi vi er grebet af Rædsel for eder, og alle Landets Indbyggere er skrækslagne over eder. </p>
<p id="v10"><sup><small>10</small></sup>  Thi vi har hørt, hvorledes HERREN lod Vandet i det røde Hav tørre bort foran eder, da I drog ud af Ægypten, og hvad I gjorde ved de to Amoriterkonger hinsides Jordan, Sihon og Og, på hvem I lagde Band. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Da vi hørte det, blev vi slaget af Rædsel og tabte alle Modet over for eder; thi HERREN eders Gud er Gud oppe i Himmelen og nede på Jorden. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Men tilsværg mig nu ved HERREN, at I vil vise Godhed mod mit Fædrene hus, ligesom jeg har vist Godhed mod eder, og giv mig et sikkert Tegn på, </p>
<p id="v13"><sup><small>13</small></sup>  at I vil lade min Fader og Moder, mine Brødre og Søstre og alt, hvad deres er, blive i Live og redde os fra Døden!" </p>
<p id="v14"><sup><small>14</small></sup>  Da sagde Mændene til hende: "Vi indestår med vort Liv for eder, hvis du ikke røber vort Forehavende; og når HERREN giver os Landet, vil vi vise dig Godhed og Trofasthed!" </p>
<p id="v15"><sup><small>15</small></sup>  Derpå hejsede hun dem med et Reb ned gennem Vinduet, thi hendes Hus lå ved Bymuren, og hun boede ved Muren; </p>
<p id="v16"><sup><small>16</small></sup>  og hun sagde til dem: "Gå ud i Bjergene, for at eders Forfølgere ikke skal træffe eder, og hold eder skjult der i tre Dage, indtil eders Forfølgere er vendt tilbage; efter den Tid kan I gå eders Vej!" </p>
<p id="v17"><sup><small>17</small></sup>  Mændene sagde til hende: "På denne Måde vil vi bære os ad med at holde den Ed, du har ladet os sværge </p>
<p id="v18"><sup><small>18</small></sup>  Når vi kommer ind i Landet, skal du binde denne røde Snor fast i det Vindue, du har hejst os ned igennem, og så skal du samle din Fader og din Moder, dine Brødre og hele dit Fædrenehus hos dig i Huset. </p>
<p id="v19"><sup><small>19</small></sup>  Enhver, som så går uden for din Husdør, må selv tage Ansvaret for sit Liv, uden at der falder Skyld på os; men hvis der lægges Hånd på nogen af dem, som bliver i Huset hos dig, hviler Ansvaret på os. </p>
<p id="v20"><sup><small>20</small></sup>  Hvis du derimod røber vort Forehavende, er vi løst fra den Ed, du lod os sværge!" </p>
<p id="v21"><sup><small>21</small></sup>  Da sagde hun: "Lad det være, som I siger!" Så lod hun dem drage bort; og hun bandt den røde Snor fast i Vinduet. </p>
<p id="v22"><sup><small>22</small></sup>  Men de begav sig ud i Bjergene og blev der i tre Dage, indtil deres Forfølgere var vendt tilbage. Og Forfølgerne ledte overalt på Vejen uden at finde dem. </p>
<p id="v23"><sup><small>23</small></sup>  Derpå begav de to Mænd sig på Tilbagevejen, og efter at være steget ned fra Bjergene gik de over Floden; og de kom til Josua, Nuns Søn, og fortalte ham alt, hvad der var hændet dem. </p>
<p id="v24"><sup><small>24</small></sup>  Og de sagde til Josua: "HERREN har givet hele Landet i vor Magt, og alle Landets Indbyggere er skrækslagne over os!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Joshua/1">Josvabogen - Kapitel 1</a></td>
        <td><a href="/da/Bible/Joshua/Index">Indeks</a></td>
        <td><a href="/da/Bible/Joshua/3">Josvabogen - Kapitel 3</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 2:10 <i>Hebræerne »ødelægger fuldstændigt«</i>: <a href="/da/The_Urantia_Book/69#p8_3">UB 69:8.3</a>. </li>
  <li id="fn2"><a href="#cite2">↑</a> 2:11 <i>I himlen foroven, på jorden forneden</i>: <a href="/da/The_Urantia_Book/3#p1_1">UB 3:1.1</a>.  <i>Én Gud i himlen</i>: <a href="/da/The_Urantia_Book/79#p1_9">UB 79:1.9</a>. </li>
</ol>
</div>
