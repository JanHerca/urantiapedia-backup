<!--
title: Ezekiels Bog - Kapitel 35
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Ezekiel/34">Ezekiels Bog - Kapitel 34</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Ezekiel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Ezekiel/36">Ezekiels Bog - Kapitel 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord kom til mig således: </p>
<p id="v2"><sup><small>2</small></sup>  Menneskesøn, vend dit Ansigt mod Seirs Bjergland og profeter imod det </p>
<p id="v3"><sup><small>3</small></sup>  og sig til det: Så siger den Herre HERREN: Se, jeg kommer over dig, Seirs Bjergland, og løfter min Hånd imod dig; jeg gør dig til Ørk og Ødemark, </p>
<p id="v4"><sup><small>4</small></sup>  dine Byer lægger jeg i Grus. Du selv skal blive til Ørk og kende, at jeg er HERREN. </p>
<p id="v5"><sup><small>5</small></sup>  Fordi du nærede evigt Had og i Nødens Stund overgav Israeliterne til Sværdet, da deres Misgerning var fuldmoden, </p>
<p id="v6"><sup><small>6</small></sup>  derfor, så sandt jeg lever, lyder det fra den Herre HERREN: Jeg gør dig til Blod, og Blod skal forfølge dig; sandelig, du forbrød dig ved Blod, og Blod skal forfølge dig. </p>
<p id="v7"><sup><small>7</small></sup>  Jeg gør Seirs Bjergland til Ørk og Ødemark og udrydder deraf enhver, som kommer og går; </p>
<p id="v8"><sup><small>8</small></sup>  jeg fylder dets Bjerge med dræbte; på dine Høje og i dine Dale og Kløfter skal de sværdslagne falde. </p>
<p id="v9"><sup><small>9</small></sup>  Jeg gør dig til Ørk for evigt, dine Byer skal ikke bebos; og du skal kende, at jeg er HERREN. </p>
<p id="v10"><sup><small>10</small></sup>  Fordi du sagde: "De tvende Folk og de tvende Lande skal tilhøre mig, jeg vil tage dem i Eje!" skønt HERREN var der, </p>
<p id="v11"><sup><small>11</small></sup>  derfor, så sandt jeg lever, lyder det fra den Herre HERREN: Jeg vil gøre med dig efter den Vrede og det Nid, du hadefuldt udviste imod dem, og jeg vil give mig til Hende for dig, når jeg dømmer dig; </p>
<p id="v12"><sup><small>12</small></sup>  og du skal kende, at jeg er HERREN. Jeg har hørt al den Spot, du udslyngede mod Israels Bjerge: "De er ødelagt, os er de givet til Føde!" </p>
<p id="v13"><sup><small>13</small></sup>  Du gjorde dig stor imod mig med din Mund og overfusede mig med Ord; jeg hørte det. </p>
<p id="v14"><sup><small>14</small></sup>  Så siger den Herre HERREN: Som det var din Glæde, at mit Land blev Ørk, således vil jeg gøre med dig; </p>
<p id="v15"><sup><small>15</small></sup>  som det var din Glæde, at Israels Huss Arvelod blev Ørk, således vil jeg gøre med dig. Ørk skal du blive, Seirs Bjergland og hele Edom med; og de skal kende, at jeg er HERREN. </p>
