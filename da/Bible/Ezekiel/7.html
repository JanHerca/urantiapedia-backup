<!--
title: Ezekiels Bog - Kapitel 7
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Ezekiel/6">Ezekiels Bog - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Ezekiel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Ezekiel/8">Ezekiels Bog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og HERRENs Ord kom til mig således </p>
<p id="v2"><sup><small>2</small></sup>  Du, Menneskesøn, sig: Så siger den Herre HERREN til Israels Land: Enden kommer, Enden kommer over Landet vidt og bredt! </p>
<p id="v3"><sup><small>3</small></sup>  Nu kommer Enden over dig, og jeg sender min Vrede imod dig og dømmer dig efter dine Veje og gengælder dig alle dine Vederstyggeigheder. </p>
<p id="v4"><sup><small>4</small></sup>  Jeg viser dig ingen Medynk eller Skånsel, men gengælder dig dine Veje, og dine Vederstyggeligheder skal blive i din Midte; og du skal kende, at jeg er HERREN. </p>
<p id="v5"><sup><small>5</small></sup>  Så siger den Herre HERREN: Ulykke følger på Ulykke; se, det kommer! </p>
<p id="v6"><sup><small>6</small></sup>  Enden kommer, Enden kommer; den er vågnet og tager Sigte på dig; se, det kommer! </p>
<p id="v7"><sup><small>7</small></sup>  Turen kommer til dig, som bor i Landet; Tiden er inde, Dagen er nær, en Dag med Rædsel og ikke med Frydeskrig på Bjergene. </p>
<p id="v8"><sup><small>8</small></sup>  Nu udøser jeg snart min Harme over dig og udtømmer min Vrede på dig, dømmer dig efter dine Veje og gengælder dig alle dine Vederstyggeligheder. </p>
<p id="v9"><sup><small>9</small></sup>  Jeg viser dig ingen Medynk eller Skånsel, men gengælder dig dine Veje, og dine Vederstyggeligheder skal blive i din Midte; og I skal kende, at jeg, HERREN, er den, som slår. </p>
<p id="v10"><sup><small>10</small></sup>  Se, Dagen! Se, det kommer; Turen kommer til dig"! Riset blomstrer, Overmodet grønnes. </p>
<p id="v11"><sup><small>11</small></sup>  Vold rejser sig til et Ris over Gudløshed; der bliver intet tilbage af dem, intet af deres larmende Hob, intet af deres Gods, og der er ingen Herlighed iblandt dem. </p>
<p id="v12"><sup><small>12</small></sup>  Tiden er inde, Dagen er nær; Køberen skal ikke glæde sig og Sælgeren ikke sørge, thi Vrede kommer over al den larmende Hob derinde. </p>
<p id="v13"><sup><small>13</small></sup>  Thi Sælgeren skal ikke vende tilbage til det solgte, om han end bliver i Live; thi Synet om al den larmende Hob derinde tages ikke tilbage, og ingen skal styrke sit Liv ved sin Misgerning. </p>
<p id="v14"><sup><small>14</small></sup>  Man støder i Hornet og gør alt rede, men ingen drager i krig; thi min Vrede kommer over al den larmende Hob derinde. </p>
<p id="v15"><sup><small>15</small></sup>  Sværd ude og Pest og Hunger inde! De, der er i Marken, omkommer for Sværd, og dem, der er i Byen, fortærer Hunger og Pest. </p>
<p id="v16"><sup><small>16</small></sup>  Og selv om nogle af dem undslipper og når op i Bjergene som Kløfternes Duer, skal de alle dø, hver for sin Misgerning. </p>
<p id="v17"><sup><small>17</small></sup>  Alle Hænder er slappe, alle Knæ flyder som Vand. </p>
<p id="v18"><sup><small>18</small></sup>  De klæder sig i Sæk, og Rædsel omhyller dem; alle Ansigter er skamfulde, alle Hoveder skaldede. </p>
<p id="v19"><sup><small>19</small></sup>  Deres Sølv kaster de ud på Gaden, deres Guld regnes for Snavs; deres Sølv og Guld kan ikke redde dem på HERRENs Vredes Dag; de kan ikke stille deres Hunger eller fylde deres Bug dermed, thi det var dem Årsag til Skyld. </p>
<p id="v20"><sup><small>20</small></sup>  I dets strålende Pragt satte de deres Stolthed, og deres vederstyggelige Billeder, deres væmmelige Guder, lavede de deraf: derfor gør jeg det til Snavs for dem. </p>
<p id="v21"><sup><small>21</small></sup>  Jeg giver det som Bytte i de fremmedes Hånd og som Rov til de mest gudløse på Jorden, og de skal vanhellige det. </p>
<p id="v22"><sup><small>22</small></sup>  Jeg vender mit Åsyn fra dem og man skal vanhellige mit Kleodie, Ransmænd skal trænge ind og vanhellige det. </p>
<p id="v23"><sup><small>23</small></sup>  Gør Lænkerne rede! Thi Landet er fuldt af Blodskyld og Byen af Vold. </p>
<p id="v24"><sup><small>24</small></sup>  Jeg henter de værste af Folkene, og de skal tage Husene i Eje; jeg gør Ende på de mægtiges Stolthed, og deres Helligdomme skal vanhelliges. </p>
<p id="v25"><sup><small>25</small></sup>  Der opstår Angst; man søger Redning, men finder den ikke. </p>
<p id="v26"><sup><small>26</small></sup>  Uheld følger på Uheld, Rygte på Rygte; man skal tigge Profeten om et Syn, Præsten kommer til kort med Vejledning og de Ældste med Råd. </p>
<p id="v27"><sup><small>27</small></sup>  Kongen sørger, Fyrsten hyller sig i Rædsel, og Landboernes Hænder lammes af Forfærdelse. Jeg gør med dem efter deres Færd og dømmer dem, som de fortjener; og de skal kende, at jeg er HERREN. </p>
