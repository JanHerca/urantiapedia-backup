<!--
title: Ezekiels Bog - Kapitel 12
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/11">Ezekiels Bog - Kapitel 11</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/13">Ezekiels Bog - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord kom til mig således: </p>
<p id="v2"><sup><small>2</small></sup>  Menneskesøn! Du bor midt i den genstridige Slægt, som har Øjne at se med, men ikke ser, og Ører at høre med, men ikke hører, thi de er en genstridig Slægt. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Men du, Menneskesøn, udrust dig ved højlys Dag i deres Påsyn som en, der drager i Landflygtighed, og drag så i deres Påsyn fra Stedet, hvor du bor, til et andet Sted! Måske de så får Øjnene op; thi de er en genstridig Slægt. </p>
<p id="v4"><sup><small>4</small></sup>  Bær ved højlys dag i deres Påsyn dine Sager udenfor, som om du skal i Landflygtighed, men selv skal du drage bort om Aftenen i deres Påsyn som en, der drager i Landflygtighed. </p>
<p id="v5"><sup><small>5</small></sup>  Slå i deres Påsyn Hul i Væggen og drag ud derigennem; </p>
<p id="v6"><sup><small>6</small></sup>  tag Sagerne på Skulderen og drag ud i Bælgmørke med tilhyllet Ansigt uden at se Landet; thi jeg gør dig til et Tegn for Israels Hus! </p>
<p id="v7"><sup><small>7</small></sup>  Og jeg gjorde, som der bødes mig: Jeg bar ved højlys Dag mine Sager udenfor, som om jeg skulde i Landflygtighed, og om Aftenen slog jeg med Hånden Hul i Væggen, og i Bælgmørke drog jeg ud; jeg tog det på Skulderen i deres Påsyn. </p>
<p id="v8"><sup><small>8</small></sup>  Næste Morgen kom HERRENs Ord til mig således: </p>
<p id="v9"><sup><small>9</small></sup>  Menneskesøn! Har Israels Hus, den genstridige Slægt, ikke spurgt dig: "Hvad gør du der?" </p>
<p id="v10"><sup><small>10</small></sup>  Sig til dem: Så siger den Herre HERREN: Således skal det være med Fyrsten, denne Byrde i Jerusalem, og hele Israels Hus derinde. </p>
<p id="v11"><sup><small>11</small></sup>  Sig: Jeg er eder et Tegn; som jeg har gjort, skal der gøres med dem: I Landflygtighed og Fangenskab skal de drage. </p>
<p id="v12"><sup><small>12</small></sup>  Og Fyrsten i deres Midte skal tage sine Sager på Skulderen, og i Bælgmørke skal han drage ud, han skal slå Hul i Væggen for at drage ud derigennem, og han skal tilhylle sit Ansigt for ikke at se Landet. </p>
<p id="v13"><sup><small>13</small></sup>  Men jeg breder mit Net over ham, og han skal fanges i mit Garn; og jeg bringer ham til Bael i kaldæernes Land, som han dog ikke skal se; og der skal han dø. </p>
<p id="v14"><sup><small>14</small></sup>  Og alle hans Omgivelser, hans Hjælpere og alle hans Hærskarer vil jeg udstrø for alle Vinde og drage Sværdet bag dem. </p>
<p id="v15"><sup><small>15</small></sup>  Da skal de kende, at jeg er HERREN, når jeg spreder dem: blandt Folkene og udstrør dem i Landene. </p>
<p id="v16"><sup><small>16</small></sup>  Kun nogle få af dem levner jeg fra Sværd, Hunger og Pest, for at de kan fortælle om alle deres Vederstyggeligheder blandt de Folk, de kommer til; og de skal kende, at jeg er HERREN. </p>
<p id="v17"><sup><small>17</small></sup>  HERRENs Ord kom til mig således: </p>
<p id="v18"><sup><small>18</small></sup>  Menneskesøn, spis Brød i Angst og drik Vand i Frygt og Bæven; </p>
<p id="v19"><sup><small>19</small></sup>  og sig til Landets Folk: Så siger den Herre HERREN om Jerusalems Indbyggere i Israels Land: Brød skal de spise med Bæven, og Vand skal de drikke med Rædsel, for at deres Land og alt deri må ligge øde til Straf for alle dets Indbyggeres Voldsfærd;, </p>
<p id="v20"><sup><small>20</small></sup>  og Byerne, der nu er beboet, skal ligge øde, og Landet skal blive til Ørk; og I skal kende, at jeg er HERREN. </p>
<p id="v21"><sup><small>21</small></sup>  HERRENs Ord kom til mig således: </p>
<p id="v22"><sup><small>22</small></sup>  Menneskesøn! Hvad er det for et Mundheld, I har om Israels Land: "Det trækker i Langdrag, og alle Syner slår fejl!" </p>
<p id="v23"><sup><small>23</small></sup>  Sig derfor til dem: Så siger den Herre HERREN: Jeg vil bringe dette Mundheld til at forstumme, så de ikke mere bruger det i Israel. Sig tværtimod til dem: "Tiden er nær, og alle Syner træffer ind!" </p>
<p id="v24"><sup><small>24</small></sup>  Thi der skal ikke mere være noget Løgnesyn eller nogen falsk Spådom i Israels Hus, </p>
<p id="v25"><sup><small>25</small></sup>  men jeg, HERREN taler, hvad jeg vil, og det skal ske. Det skal ikke længer trække i Langdrag; men i eders Dage, du genstridige Slægt, vil jeg tale et Ord og fuldbyrde det, lyder det fra den Herre HERREN. </p>
<p id="v26"><sup><small>26</small></sup>  HERRENs Ord kom til mig således: </p>
<p id="v27"><sup><small>27</small></sup>  Menneskesøn! Se, Israels Hus siger: "Synet, han skuer, gælder sene Dage, og han profeterer om fjerne Tider!" </p>
<p id="v28"><sup><small>28</small></sup>  Sig derfor til dem: Så siger den Herre HERREN: Intet af mine Ord skal lade vente på sig mere; hvad jeg taler, skal ske, lyder det fra den Herre HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/11">Ezekiels Bog - Kapitel 11</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/13">Ezekiels Bog - Kapitel 13</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 12:2 <i>Øjnene ser ikke, ørerne hører ikke</i>: <a href="/da/The_Urantia_Book/157#p2_2">UB 157:2.2</a>. </li>
</ol>
</div>
