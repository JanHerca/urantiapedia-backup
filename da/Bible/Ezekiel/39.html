<!--
title: Ezekiels Bog - Kapitel 39
description: 
published: true
date: 2022-10-6T9:45:28Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/38">Ezekiels Bog - Kapitel 38</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/40">Ezekiels Bog - Kapitel 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Du, Menneskesøn, Profeter mod Gog og sig: Så siger den Herre HHERREN. Se, Jeg kommer over dig, Gog, Fyrste over Rosj, Mesjek og Tubal! </p>
<p id="v2"><sup><small>2</small></sup>  Jeg vender dig, leder dig og fører dig op fra det yderste Nord og bringer dig til Israels Bjerge. </p>
<p id="v3"><sup><small>3</small></sup>  Så slår jeg Buen ud af din venstre Hånd og lader Pilene falde ud af din højre. </p>
<p id="v4"><sup><small>4</small></sup>  På Israels Bjerge skal du falde, du og alle dine Hobe og Folkeslagene, der følger dig; jeg giver dig til Føde for alle Hånde Rovfugle og Markens vilde Dyr. </p>
<p id="v5"><sup><small>5</small></sup>  I åben Mark skal du falde, så sandt jeg har talet, lyder det fra den Herre HERREN. </p>
<p id="v6"><sup><small>6</small></sup>  Og jeg sætter Ild på Magog og på de fjerne Strandes trygge Indbyggere; og de skal kende, at jeg er HERREN. </p>
<p id="v7"><sup><small>7</small></sup>  Mit hellige Navn kundgør jeg midt i mit Folk Israel, og jeg vil ikke mere vanhellige mit hellige Navn; og Folkene skal kende, at jeg er HERREN, den Hellige i Israel. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Se, det kommer, det skal ske, lyder det fra den Herre HERREN; det er Dagen, jeg har talet om. </p>
<p id="v9"><sup><small>9</small></sup>  Så skal Indbyggerne i Israels Byer gå ud og gøre Ild på og tænde op med Rustninger, små og store Skjolde, Buer, Pile, Håndstave og Spyd; og de skal bruge det til at gøre Ild med i syv År. </p>
<p id="v10"><sup><small>10</small></sup>  De skal ikke hente Træ i Marken eller hugge Brænde i Skovene, men gøre Ild på med Rustningerne. De skal plyndre dem, de plyndredes af, og hærge dem, de hærgedes af, lyder det fra den Herre HERREN. </p>
<p id="v11"><sup><small>11</small></sup>  Og på hin Dag giver jeg Gog et Gravsted i Israel, Vandringsmændenes dal østen for Havet, og den skal spærre Vejen for Vandringsmænd; der skal de jorde Gog og hele hans larmende Hob og kalde Stedet: Gogs larmende Hobs dal. </p>
<p id="v12"><sup><small>12</small></sup>  Israels Hus skal have hele syv Måneder til at jorde dem og således rense Landet. </p>
<p id="v13"><sup><small>13</small></sup>  Alt folket i Landet skal jorde dem, og det skal tjene til deres Ros, på den Dag jeg herliggør mig, lyder det fra den Herre HERREN. </p>
<p id="v14"><sup><small>14</small></sup>  Man skal udvælge fast Mandskab til at drage Landet rundt og søge efter dem, der er blevet tilbage ud over Landet, for at rense det; når syv Måneder er gået, skal de skride til at søge; </p>
<p id="v15"><sup><small>15</small></sup>  og når de vandrer Landet rundt og en får Øje på Menneskeknogler, skal han sætte et Mærke derved, for at Graverne kan jorde dem i Gogs larmende Hobs Dal; </p>
<p id="v16"><sup><small>16</small></sup>  også skal en By have Navnet Hamona". Således skal de rense Landet. </p>
<p id="v17"><sup><small>17</small></sup>  Og du, Menneskesøn! Så siger den Herre HERREN: Sig til alle Fugle og alle Markens vilde Dyr: Saml eder og kom hid, kom sammen alle Vegne fra til mit Slagtoffer, som jeg slagter for eder, et vældigt Slagtoffer på Israels Bjerge; I skal æde Kød og drikke Blod! </p>
<p id="v18"><sup><small>18</small></sup>  Kød af Helte skal I æde, Blod af Jordens Fyrster skal I drikke, Vædre, Får, Bukke og Tyre, alle fedet i Basan. </p>
<p id="v19"><sup><small>19</small></sup>  I skal æde eder mætte i Fedt og drikke eder drukne i Blod af mit Slagtoffer, som jeg slagter for eder. </p>
<p id="v20"><sup><small>20</small></sup>  I skal mætte eder ved mit Bord med Køreheste og Rytterheste, Helte og alle Hånde Krigsfolk, lyder det fra den Herre HERREN. </p>
<p id="v21"><sup><small>21</small></sup>  Jeg åbenbarer min Herlighed blandt Folkene, og alle Folkene skal skue den Dom, jeg fuldbyrder, og min Hånd, som jeg lægger på dem. </p>
<p id="v22"><sup><small>22</small></sup>  Israels Hus skal kende, at jeg, HERREN, er deres Gud fra hin Dag og fremdeles; </p>
<p id="v23"><sup><small>23</small></sup>  og Folkene skal kende, at Israels Hus vandrede i Landflygtighed for deres Misgerningers Skyld, fordi de var troløse imod mig, så jeg skjulte mit Åsyn for dem og gav dem i deres Fjenders Hånd, hvorfor de alle faldt for Sværdet. </p>
<p id="v24"><sup><small>24</small></sup>  Efter deres Urenhed og deres Overtrædelser handlede jeg med dem og skjulte mit Åsyn for dem. </p>
<p id="v25"><sup><small>25</small></sup>  Derfor, så siger den Herre HERREN; Nu vil jeg vende Jakobs Skæbne, forbarme mig over alt Israels Hus og være nidkær for mit hellige Navn; <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  og de skal glemme deres Skændsel og al den Troløshed, de viste mig, når de bor trygt i deres Land, uden at nogen skræmmer, </p>
<p id="v27"><sup><small>27</small></sup>  når jeg fører dem tilbage fra Folkeslagene, samler dem fra deres Fjenders Lande og helliger mig på dem for mange Folks Øjne. </p>
<p id="v28"><sup><small>28</small></sup>  Og de skal kende, at jeg er HERREN deres Gud, når jeg efter at have ført dem i Landflygtighed blandt Folkene samler dem i deres Land uden at lade nogen af dem blive tilbage derude </p>
<p id="v29"><sup><small>29</small></sup>  og ikke mere skjuler mit Åsyn for dem, da jeg har udgydt min Ånd over Israels Hus, lyder det fra den Herre HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/38">Ezekiels Bog - Kapitel 38</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/40">Ezekiels Bog - Kapitel 40</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 39:7 <i>Den hellige i Israel</i>: <a href="/da/The_Urantia_Book/196#p0_2">UB 196:0.2</a>. </li>
  <li id="fn2"><a href="#cite2">↑</a> 39:25 <i>Jaloux for</i>: <a href="/da/The_Urantia_Book/96#p4_6">UB 96:4.6</a>.  <i>Gud sagde, at han skulle være jaloux på</i>: <a href="/da/The_Urantia_Book/4#p3_1">UB 4:3.1</a>. </li>
</ol>
</div>
