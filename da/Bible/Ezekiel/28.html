<!--
title: Ezekiels Bog - Kapitel 28
description: 
published: true
date: 2022-10-6T9:45:28Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/27">Ezekiels Bog - Kapitel 27</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/29">Ezekiels Bog - Kapitel 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord kom til mig således: </p>
<p id="v2"><sup><small>2</small></sup>  Mennesskesøn, sig til Tyruss Fyrste: Så siger den Herre HERREN: Fordi dit Hjerte hovmoder sig og du siger: "Jeg er en Gud, på et Gudesæde sidder jeg midt ude i Havet!" skønt du er et Menneske og ingen Gud, og fordi du føler dig i Hjertet som en Gud; </p>
<p id="v3"><sup><small>3</small></sup>  se, du er visere end Daniel, ingen Vismand måler sig med dig; </p>
<p id="v4"><sup><small>4</small></sup>  ved din Visdom og indsigt vandt du dig Rigdom og samlede dig Guld og Sølv i dine Skatkamre; </p>
<p id="v5"><sup><small>5</small></sup>  ved dit store Handelssnilde øgede du din Rigdom, så dit Hjerte hovmodede sig over den - </p>
<p id="v6"><sup><small>6</small></sup>  derfor, så siger den Herre HERREN: Fordi du i dit Hjerte føler dig som en Gud, </p>
<p id="v7"><sup><small>7</small></sup>  se, derfor bringer jeg fremmede over dig, de grummeste Folk, og de skal drage deres Sværd mod din skønne Visdom og vanhellige din Glans. </p>
<p id="v8"><sup><small>8</small></sup>  De skal styrte dig i Graven, og du skal dø de ihjelslagnes Død i Havets Dyb. </p>
<p id="v9"><sup><small>9</small></sup>  Mon du da Ansigt til Ansigt med dem, der dræber dig, vil sige: "Jeg er en Gud!" du, som i deres Hånd, der slår dig ihjel, er et Menneske og ikke en Gud. </p>
<p id="v10"><sup><small>10</small></sup>  De uomskårnes Død skal du dø for fremmedes Hånd, så sandt jeg har talet, lyder det fra den Herre HERREN. </p>
<p id="v11"><sup><small>11</small></sup>  Og HERRENs Ord kom til mig således: </p>
<p id="v12"><sup><small>12</small></sup>  Menneskesøn, istem en Klagesang over kongen af Tyrus og sig til ham: Så siger den Herre HERREN: Du var Indsigtens Segl, fuld af Visdom og fuldkommen i Skønhed. </p>
<p id="v13"><sup><small>13</small></sup>  I Eden, Guds Have, var du; alle Slags Ædelsten var din Klædning, Harneol, Topas, Jaspis, Krysolit, Sjoham, Onyks, Safir, Rubin, Smaragd og Guld var på dig i indfattet og indlagt Arbejde; det var til Rede, den Dag du skabtes. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Du var en salvet, skærmende Kerub; jeg gjorde dig dertil; på det hellige Gudebjerg var du; du vandrede imellem Guds Sønner. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Fuldkommen var du i din Færd, fra den Dag du skabtes, indtil der fandtes Brøde hos dig. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Ved din megen Handel fyldte du dit Indre med Uret og forbrød dig; da vanhelligede jeg dig og viste dig bort fra Gudebjerget og tilintetgjorde dig, skærmende Kerub, så du ikke blev mellem Guds Sønner. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Dit Hjerte hovmodede sig over din Skønhed, du satte din Visdom til på Grund af din Glans. Jeg, slængte dig til Jorden og overgav dig til Konger, at de skulde nyde Skuet af dig. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Med dine mange Misgerninger, ved din uredelige Handel vanhelligede du dine Helligdomme. Da lod jeg Ild bryde løs i din Midte, og den fortærede dig; jeg gjorde dig til Støv på Jorden for alle, som så dig. </p>
<p id="v19"><sup><small>19</small></sup>  Alle blandt Folkeslagene, der kendte dig, stivnede af Skræk over dig; du blev en Rædsel, og borte er du for evigt. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  HERRENs Ord kom til mig således: </p>
<p id="v21"><sup><small>21</small></sup>  Menneskesøn, vend dit Ansigt mod Zidon og profeter imod det </p>
<p id="v22"><sup><small>22</small></sup>  og sig: Så siger den Herre HERREN: Se, jeg kommer over dig, Zidon, og herliggør mig på dig; og du skal kende, at jeg er HERREN, når jeg holder Dom over dig og viser min Hellighed på dig. </p>
<p id="v23"><sup><small>23</small></sup>  Jeg sender Pest over dig og Blod i dine Gader; ihjelslagneMænd skal segne i din Midte for Sværd, der er rettet imod dig fra alle Sider; og du skal kende, at jeg er HERREN. </p>
<p id="v24"><sup><small>24</small></sup>  Fremtidig skal der ikke være nogen Tidsel til at såre eller Torn til at stikke Israels Hus blandt alle dets Naboer, som nu håner dem; og de skal kende, at jeg er den Herre HERREN. </p>
<p id="v25"><sup><small>25</small></sup>  Så siger den Herre HERREN: Når jeg samler Israels Slægt fra de Folkeslag, de er spredt iblandt, vil jeg hellige mig på dem for Folkenes Øjne, og de skal bo i deres Land, som jeg gav min Tjener Jakob; </p>
<p id="v26"><sup><small>26</small></sup>  de skal bo trygt deri, bygge Huse og plante Vingårde, ja bo trygt, medens jeg holder Dom over alle dem, der håner dem fra alle Sider; og de skal kende, at jeg er HERREN deres Gud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/27">Ezekiels Bog - Kapitel 27</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/29">Ezekiels Bog - Kapitel 29</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 28:13 <i>Guds haver</i>: <a href="/da/The_Urantia_Book/43#p6_1">UB 43:6.1</a>. </li>
  <li id="fn2"><a href="#cite2">↑</a> 28:14 <i>Guds hellige bjerge</i>: <a href="/da/The_Urantia_Book/53#p1_1">UB 53:1.1</a>. </li>
  <li id="fn3"><a href="#cite3">↑</a> 28:15 <i>Du var perfekt indtil</i>: <a href="/da/The_Urantia_Book/53#p1_1">UB 53:1.1</a>. </li>
  <li id="fn4"><a href="#cite4">↑</a> 28:16-19 <i>Oprørernes status</i>: <a href="/da/The_Urantia_Book/53#p9_6">UB 53:9.6</a>. </li>
  <li id="fn5"><a href="#cite5">↑</a> 28:17 <i>Lucifer stolt af skønhed</i>: <a href="/da/The_Urantia_Book/53#p1_3">UB 53:1.3</a>.  <i>Stolthed og vildfarelse</i>: <a href="/da/The_Urantia_Book/53#p2_5">UB 53:2.5</a>. </li>
  <li id="fn6"><a href="#cite6">↑</a> 28:19 <i>Bekendte forbløffet</i>: <a href="/da/The_Urantia_Book/53#p9_7">UB 53:9.7</a>. </li>
</ol>
</div>
