<!--
title: Ezekiels Bog - Kapitel 24
description: 
published: true
date: 2022-10-6T9:45:27Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/23">Ezekiels Bog - Kapitel 23</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/25">Ezekiels Bog - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord kom i det niende år på den tiende dag i den tiende Måned til mig således: </p>
<p id="v2"><sup><small>2</small></sup>  Menneskesøn, opskriv dig Navnet på denne Dag, Dagen i Dag, thi netop i Dag har Babels Konge kastet sig over Jerusalem. </p>
<p id="v3"><sup><small>3</small></sup>  Og tal i Lignelse til den genstridige Slægt og sig: Så siger den Herre HERREN: Sæt kedelen over, sæt den over; kom også Vand deri; </p>
<p id="v4"><sup><small>4</small></sup>  læg Kødstykker i, alle Hånde gode Stykker, Kølle og Bov, fyld den med udsøgte Knogler; </p>
<p id="v5"><sup><small>5</small></sup>  tag af Hjordens bedste Dyr og læg en Stabel Brænde under den; kog Stykkerne, så også Knoglerne koges ud! </p>
<p id="v6"><sup><small>6</small></sup>  Derfor, så siger den Herre HERREN: Ve Blodbyen, den rustne Kedel, hvis Rust ikke er gået af. Stykke efter Stykke giver den fra sig; der kastes ikke Lod om dem; </p>
<p id="v7"><sup><small>7</small></sup>  - thi Blodet er endnu midti Byen; den hældte det på den nøgne Klippe og udgød det ikke på Jorden for at dække det med Muld. </p>
<p id="v8"><sup><small>8</small></sup>  For at fremkalde Vrede, for at tage Hævn hældte jeg Blodet på den nøgne klippe uden at dække det. </p>
<p id="v9"><sup><small>9</small></sup>  Derfor, så siger den Herre HERREN: Ve Blodbyen! Nu vil også jeg gøre brændestabelen stor; </p>
<p id="v10"><sup><small>10</small></sup>  hent brænde i Mængde, lad Ilden lue og Kødet blive mørt, hæld Suppen ud og lad Benene brændes </p>
<p id="v11"><sup><small>11</small></sup>  og sæt kedelen tom på de glødende kul, for at den kan blive så hed, at Kobberet gløder og Urenheden smelter; Rusten skal svinde! </p>
<p id="v12"><sup><small>12</small></sup>  Møje har den kostet, men den megen Rust gik ikke af. I Ilden med Rusten! </p>
<p id="v13"><sup><small>13</small></sup>  Fordi du er uren af Utugt, fordi du ikke kom af med din Urenhed, skønt jeg rensede dig, skal du ikke blive ren igen, før jeg har kølet min Harme på dig. </p>
<p id="v14"><sup><small>14</small></sup>  Jeg, HERREN, har talet, og det kommer! Jeg griber ind og opgiver det ikke, jeg skåner ikke og angre ej heller; efter dine Veje og dine Gerninger vil jeg dømme dig, lyder det fra den Herre HERREN. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  HERRENs Ord kom til mig således: </p>
<p id="v16"><sup><small>16</small></sup>  Menneskesøn! Se, jeg tager dine Øjnes Lyst fra dig ved en brat Død; men du skal ikke klage eller græde; du skal ikke fælde Tårer; </p>
<p id="v17"><sup><small>17</small></sup>  suk i Stilhed og hold ikke Døde klage, bind Huen på og tag Sko på Fødderne, tilhyl ikke dit Skæg og spis ikke Sørgebrød! </p>
<p id="v18"><sup><small>18</small></sup>  Tal så om Morgenen til Folket! - Så døde min Hustru om Aftenen, og næste Morgen gjorde jeg, som mig var pålagt. </p>
<p id="v19"><sup><small>19</small></sup>  Og da Folket sagde til mig: "Vil du ikke lade os vide, hvad det, du der gør, skal sige os?" </p>
<p id="v20"><sup><small>20</small></sup>  svarede jeg: "HERRENs Ord kom til mig således: </p>
<p id="v21"><sup><small>21</small></sup>  Sig til Israels Hus: Så siger den Herre HERREN: Se, jeg vil vanhellige min Helligdom, eders Hovmods Stolthed, eders Øjnes Lyst, eders Sjæles Længsel; og de Sønner og Døtre, I lod tilbage, skal falde for Sværdet! </p>
<p id="v22"><sup><small>22</small></sup>  Og I skal gøre, som jeg nu gør: I skal ikke tilhylle eders Skæg eller spise Sørgebrød; </p>
<p id="v23"><sup><small>23</small></sup>  eders Huer skal blive på Hovederne og eders Sko på Fødderne; I skal ikke klage eller græde, men svinde hen i eders Synder og sukke for hverandre. </p>
<p id="v24"><sup><small>24</small></sup>  Ezekiel skal være eder et Tegn; når det sker, skal I gøre, som han gør; og I skal kende, at jeg er den Herre HERREN," </p>
<p id="v25"><sup><small>25</small></sup>  Og du, Menneskesøn! På den Dag jeg tager deres Værn, deres herlige Fryd, deres Øjnes Lyst og deres Sjæles Længsel, deres Sønner og Døtre fra dem, </p>
<p id="v26"><sup><small>26</small></sup>  på den Dag skal en Flygtning komme til dig og melde det for dine Ører; </p>
<p id="v27"><sup><small>27</small></sup>  på den Dag skal din Mund åbnes, når Flygtningen kommer, og du skal tale og ikke mere være stum; du skal være dem et Tegn; og de skal kende, at jeg er HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/23">Ezekiels Bog - Kapitel 23</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/25">Ezekiels Bog - Kapitel 25</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 24:14 <i>Gud angrer ikke (efter eget valg)</i>: <a href="/da/The_Urantia_Book/2#p2_2">UB 2:2.2</a>.  <i>Gud angrer ikke (efter eget valg)</i>: <a href="/da/The_Urantia_Book/4#p3_4">UB 4:3.4</a>. </li>
</ol>
</div>
