<!--
title: Ezekiels Bog - Kapitel 42
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Ezekiel/41">Ezekiels Bog - Kapitel 41</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Ezekiel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Ezekiel/43">Ezekiels Bog - Kapitel 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå førte han mig ud i den indre forgård i nordlig retning, og han førte mig til Kamrene, som lå ud imod den afspærrede Plads og Bagbygningen, nogle på den ene Side, andre på den anden. </p>
<p id="v2"><sup><small>2</small></sup>  Længden var hundrede Alen og Bredden halvtredsindstyve. </p>
<p id="v3"><sup><small>3</small></sup>  Over for Portene, som hørte til den indre Forgård, og over for Stenbroen, som hørte til den ydre Forgård, var der Gang over for Gang i tre Stokværk. </p>
<p id="v4"><sup><small>4</small></sup>  Foran Kamrene var der en Forgang, ti Alen bred og hundrede Alen lang, og deres Døre vendte mod Nord. </p>
<p id="v5"><sup><small>5</small></sup>  De øvre Kamre var de snævreste, thi Gangen tog noget af deres Plads, så at de var mindre end de nederste og mellemste. </p>
<p id="v6"><sup><small>6</small></sup>  Thi de havde tre Stokværk og ingen Søjler svarende til den ydre Forgårds; derfor var de øverste snævrere end de nederste og mellemste. </p>
<p id="v7"><sup><small>7</small></sup>  Der løb en Mur udenfor langs Kamrene i Retning af den ydre Forgård; foran Kamrene var dens Længde halvtredsindstyve Alen; </p>
<p id="v8"><sup><small>8</small></sup>  thi Kamrene, som lå ved den ydre Forgård, havde en samlet Længde af halvtredsindstyve Alen, og de lå over for hine, i alt hundrede Alen. </p>
<p id="v9"><sup><small>9</small></sup>  Neden for disse Kamre var indgangen på Østsiden, når man gik ind i dem fra den ydre Forgård, </p>
<p id="v10"><sup><small>10</small></sup>  ved Begyndelsen af den ydre Mur. Derpå førte han mig mod Syd; og der var også Kamre ud imod den afspærrede Plads og Bagbygningen </p>
<p id="v11"><sup><small>11</small></sup>  med en Gang foran; de så ud som Kamrene mod Nord; havde samme Længde og Bredde, og alle Udgange var her som hist, ligesom de var indrettet på samme Måde. </p>
<p id="v12"><sup><small>12</small></sup>  Men deres Døre vendte mod Syd..." </p>
<p id="v13"><sup><small>13</small></sup>  Og han sagde til mig: "Kamrene mod Nord og Syd, som ligger ud mod den afspærrede Plads, er de hellige Kamre, hvor Præsterne, der nærmer sig HERREN, skal spise det højhellige; der skal de gemme det højhellige, Afgrødeofrene, Syndofrene og Skyldofrene, thi Stedet er helligt; </p>
<p id="v14"><sup><small>14</small></sup>  og når Præsterne træder ind - de må ikke fra Helligdommen træde ud i den ydre Forgård - skal de der nedlægge deres Klæder, som de gør Tjeneste i, da de er hellige, og iføre sig andre Klæder; da først må de nærme sig det, der hører Folket til." </p>
<p id="v15"><sup><small>15</small></sup>  Da han var til Ende med at udmåle Templets Indre, førte han mig hen til den Port, hvis Forside vendte mod Øst, og målte til alle Sider; </p>
<p id="v16"><sup><small>16</small></sup>  han målte med Målestangen Østsiden; den var efter Målestangen 500 Alen; så vendte han sig og </p>
<p id="v17"><sup><small>17</small></sup>  målte med Målestangen Nordsiden til 500 Alen; </p>
<p id="v18"><sup><small>18</small></sup>  så vendte han sig og målte med Målestangen Sydsiden til 500 Alen; </p>
<p id="v19"><sup><small>19</small></sup>  og han vendte sig og målte med Målestangen Vestsiden til 500 Alen. </p>
<p id="v20"><sup><small>20</small></sup>  Til alle fire Sider målte han Pladsen; og der var en Mur rundt om, 500 Alen lang og 500 Alen bred, til at sætte Skel mellem det, som er helligt, og det, som ikke er helligt. </p>
