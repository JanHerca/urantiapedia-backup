<!--
title: Ezekiels Bog - Kapitel 17
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/16">Ezekiels Bog - Kapitel 16</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/18">Ezekiels Bog - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord kom til mig således: </p>
<p id="v2"><sup><small>2</small></sup>  Menneskesøn, fremsæt en Gåde og tal i Lignelse til Israels Slægt; </p>
<p id="v3"><sup><small>3</small></sup>  sig: Så siger den Herre HERREN: Den store Ørn med vældigt Vingefang, lange Vinger, tæt Fjederham og brogede Farver kom til Libanon og tog Cederens Top; </p>
<p id="v4"><sup><small>4</small></sup>  Spidsen af dens Skud brød den af, bragte den til et Kræmmerland og satte den i en Handelsby. </p>
<p id="v5"><sup><small>5</small></sup>  Så tog den en Plante der i Landet og plantede den i en Sædemark ved rigeligt Vand...", </p>
<p id="v6"><sup><small>6</small></sup>  for at den skulde vokse og blive en yppig, lavstammet Vinstok, hvis Ranker skulde vende sig til den, og hvis Rødder skulde blive under den. Og den blev en Vinstok, som skød Grene og bredte sine Kviste. </p>
<p id="v7"><sup><small>7</small></sup>  Men der var en anden stor Ørn med vældigt Vingefang og rig Fjederham; og se, Vinstokken bøjede sine Rødder imod den og strakte sine Ranker hen til den, for at den skulde give den mere Vand end Bedet, den stod i. </p>
<p id="v8"><sup><small>8</small></sup>  På en frugtbar Mark ved rigeligt Vand var den plantet for at skyde Grene, bære Frugt og blive en herlig Vinstok. </p>
<p id="v9"><sup><small>9</small></sup>  Sig derfor: Så siger den Herre HERREN: Mon det lykkes den? Mon den første Ørn ikke rykker dens Rødder op og afriver dens Frugt, så alle de friske Skud tørres hen? Der skal jo ingen kraftig Arm eller mange Folk til at rive den løs fra Roden. </p>
<p id="v10"><sup><small>10</small></sup>  Se, den er plantet, men mon det lykkes den? Mon den ikke, så snart Østenvinden når den, hentørres i Bedet, den voksede i? </p>
<p id="v11"><sup><small>11</small></sup>  Og HERRENs Ord kom til mig således: </p>
<p id="v12"><sup><small>12</small></sup>  Sig til den genstridige Slægt: Ved I ikke, hvad dette betyder? Sig: Babels Konge kom til Jerusalem, tog Kongen og Fyrsterne og førte dem med hjem til Babel. </p>
<p id="v13"><sup><small>13</small></sup>  Derpå tog han entling af kongehuset og sluttede Pagt med ham og lod ham aflægge Ed. Landets Stormænd tog han dog med, </p>
<p id="v14"><sup><small>14</small></sup>  for at Riget skulde holdes nede og ikke hovmode sig, men holde hans Pagt, at den måtte stå fast. </p>
<p id="v15"><sup><small>15</small></sup>  Men han faldt fra og sendte sine Bud til Ægypten, for at de skulde give ham Heste og Folk i Mængde. Mon det lykkes ham? Mon den, der bærer sig således ad, slipper godt derfra? Skal den, der bryder en Pagt, slippe fra det? </p>
<p id="v16"><sup><small>16</small></sup>  Så sandt jeg lever, lyder det fra den Herre HERREN: Hvor den Konge bor, som gjorde ham til Konge, hvis Ed han lod hånt om, og hvis Pagt han brød, der hos ham i Babel skal han dø. </p>
<p id="v17"><sup><small>17</small></sup>  Og Farao skal ikke hjælpe ham i Krigen med en stor Hær eller en talrig Skare, når der opkastes Stormvold og bygges Belejringstårne til Undergang for mange Mennesker. </p>
<p id="v18"><sup><small>18</small></sup>  Thi han lod hånt om Eden og brød Pagten trods givet Håndslag; alt dette gjorde han; han skal ikke undslippe! </p>
<p id="v19"><sup><small>19</small></sup>  Sig derfor: Så siger den Herre HERREN: Så sandt jeg lever: Min Ed, som han lod hånt om, og min Pagt, som han brød, vil jeg visselig lade komme over hans Hoved! </p>
<p id="v20"><sup><small>20</small></sup>  Jeg breder mit Net over ham, så han fanges i mit Garn, og jeg bringer ham til Babel for der at gå i Rette med ham for den Troløshed, han viste mig. </p>
<p id="v21"><sup><small>21</small></sup>  Alle hans udvalgte Folk i alle hans Hære skal falde for Sværd, og de, der er til Rest, spredes for alle Vinde; og I skal kende, at jeg, HERREN, har talet. </p>
<p id="v22"><sup><small>22</small></sup>  Så siger den Herre HERREN: Så tager jeg selv en Gren af Cederens Top, af dens Skuds Spidser bryder jeg en tynd Kvist og planter den på et højt, knejsende Bjerg. </p>
<p id="v23"><sup><small>23</small></sup>  På Israels høje Bjerg vil jeg plante den, og den skal skyde Grene og bære Løv og blive en herlig Ceder. Under den skal alle vingede Fugle bygge, i dens Grenes Skygge skal de bo. </p>
<p id="v24"><sup><small>24</small></sup>  Og alle Markens Træer skal kende, at jeg, HERREN, nedbøjer det høje Træ og ophøjer det lave, udtørrer det friske Træ og lader det tørre blomstre. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/16">Ezekiels Bog - Kapitel 16</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/18">Ezekiels Bog - Kapitel 18</a></td>
      </tr>
    </tbody>
  </table>
</figure>
