<!--
title: Ezekiels Bog - Kapitel 4
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Ezekiel/3">Ezekiels Bog - Kapitel 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Ezekiel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Ezekiel/5">Ezekiels Bog - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Du Mennneskesøn tag dig en teglsten, læg den for dig og indrids i den et Billede af en By, Jerusalem; </p>
<p id="v2"><sup><small>2</small></sup>  og kast en Vold op omkring den, byg Belejringstårne, opkast Stormvold, lad Hære lejre sig imod den og rejs Stormbukke mod den fra alle Sider; </p>
<p id="v3"><sup><small>3</small></sup>  tag dig så en Jernpande og sæt den som en Jernvæg op mellem dig og Byen og ret dit Ansigt imod den. Således skal den være omringet, og du skal trænge den. Det skal være Israels Hus et Tegn. </p>
<p id="v4"><sup><small>4</small></sup>  Og læg du dig på din venstre Side og tag, Israels Huss Misgerning på dig; alle de Dage du ligger således, skal du bære deres Misgerning. </p>
<p id="v5"><sup><small>5</small></sup>  Deres Misgernings År gør jeg til lige så mange Dage for dig, 190 Dage; så længe skal du bære Israels Huss Misgerning. </p>
<p id="v6"><sup><small>6</small></sup>  Og når de er til Ende, læg dig så på din højre Side og bær Judas Huss Misgerning 40 Dage; for hvert År giver jeg dig en Dag. </p>
<p id="v7"><sup><small>7</small></sup>  Og du skal rette dit Ansigt og din blottede Arm mod det omringede Jerusalem og profetere imod det. </p>
<p id="v8"><sup><small>8</small></sup>  Og se, jeg lægger Bånd på dig, så du ikke kan vende dig fra den ene Side til den anden, før din Belejrings Dage er til Ende. </p>
<p id="v9"><sup><small>9</small></sup>  Og tag du dig Hvede, Byg, Bønner, Linser, Hirse og Spelt, kom det i et og samme Kar og lav dig Brød deraf; alle de Dage du ligger på Siden, 190 Dage, skal det være din Mad; </p>
<p id="v10"><sup><small>10</small></sup>  og Maden, du får, skal være efter Vægt, tyve Sekel daglig; du skal spise den een Gang daglig. </p>
<p id="v11"><sup><small>11</small></sup>  Og Vand skal du drikke efter Mål, en Sjettedel Hin; du skal drikke een Gang daglig. </p>
<p id="v12"><sup><small>12</small></sup>  Og som Bygkager skal du spise det og bage det ved Menneskeskarn i deres Påsyn. </p>
<p id="v13"><sup><small>13</small></sup>  Og du skal sige: "Så sige HERREN: Således skal Israeliterne have urent Brød til Føde blandt de Folk, jeg bortstøder dem til!" </p>
<p id="v14"><sup><small>14</small></sup>  Men jeg sagde: "Ak, Herre, HERRE, jeg har endnu aldrig været uren; noget selvdødt eller sønderrevet har jeg fra Barnsben aldrig spist, og urent Kød kom aldrig i min Mund!" </p>
<p id="v15"><sup><small>15</small></sup>  Da svarede han: "Vel, jeg tillader dig at tage Oksegødning i Stedet for Menneskeskarn og bage dit Brød derved." </p>
<p id="v16"><sup><small>16</small></sup>  Videre sagde han til mig: Menneskesøn! Se, jeg bryder Brødets Støttestav i Jerusalem; Brød skal de spise efter Vægt og i Angst, og Vand skal de drikke efter Mål og i Rædsel, </p>
<p id="v17"><sup><small>17</small></sup>  for at de må mangle Brød og Vand og alle som een være slagne af Rædsel og hensmægte i deres Misgerning. </p>
