<!--
title: Ezekiels Bog - Kapitel 25
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/24">Ezekiels Bog - Kapitel 24</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/26">Ezekiels Bog - Kapitel 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord kom til mig således: </p>
<p id="v2"><sup><small>2</small></sup>  Mennesskesøn, vend dit Ansigt imod Ammoniterne, profeter imod dem </p>
<p id="v3"><sup><small>3</small></sup>  og sig til dem: Hør den Herre HERRENs Ord: Så siger den Herre HERREN: Fordi du råbte "Ha, ha!" over min Helligdom, da den vanhelligedes, og over Israels Land, da det lagdes øde, og over Judas Hus, da de vandrede i Landflygtighed, </p>
<p id="v4"><sup><small>4</small></sup>  se, derfor giver jeg dig i Eje til Østens Sønner; de skal opslå deres Teltlejre og indrette deres Boliger i dig; de skal spise din Frugt og drikke din Mælk. </p>
<p id="v5"><sup><small>5</small></sup>  Jeg gør Rabba til Græsgang for Kameler og Ammons Byer til Lejrsted for Småkvæg; og I skal kende, at jeg er HERREN. </p>
<p id="v6"><sup><small>6</small></sup>  Thi så siger den Herre HERREN: Fordi du klappede i Hænderne og stampede med Fødderne og med dyb Ringeagt godtede dig af Hjertet over Israels Land, </p>
<p id="v7"><sup><small>7</small></sup>  se, derfor udrækker jeg Hånden imod dig og gør dig til Rov for Folkene; jeg udrydder dig af Folkeslagene, udsletter dig af Landene og tilintetgør dig; og du skal kende, at jeg er HERREN. </p>
<p id="v8"><sup><small>8</small></sup>  Så siger den Herre HERREN: Fordi Moab siger: "Se, det er med Judas Hus som med alle de andre Folk!" </p>
<p id="v9"><sup><small>9</small></sup>  se, derfor lægger jeg Moabs Skrænter åbne, så Byerne går tabt fra dets ene Ende til den anden, Landets Pryd, Bet Jesjimot, Baal-Meon og Hirjatajim. </p>
<p id="v10"><sup><small>10</small></sup>  Østens Sønner giver jeg det i Eje, for at det ikke mere skal ihukommes blandt Folkene. </p>
<p id="v11"><sup><small>11</small></sup>  Jeg holder Dom over Moab; og de skal kende, at jeg er HERREN. </p>
<p id="v12"><sup><small>12</small></sup>  Så siger den Herre HERREN: Fordi Edom optrådte hævngerrigt mod Judas Hus og pådrog sig svar Skyld ved at hævne sig på dem, </p>
<p id="v13"><sup><small>13</small></sup>  derfor, så siger den Herre HEEREN: Jeg udrækker Hånden mod Edom og udrydder Folk og Fæ deraf og gør det øde; fra Teman til Dedan skal de falde for Sværdet. </p>
<p id="v14"><sup><small>14</small></sup>  Jeg fuldbyrder min Hævn på Edom ved mit Folk Israels Hånd, og de skal handle med Edom efter min Vrede og Harme, og Edom skal kende min Hævn, lyder det fra den Herre HERREN. </p>
<p id="v15"><sup><small>15</small></sup>  Så siger den Herre HERREN: Fordi Filisterne optrådte hævngerrigt og med Foragt i Hjertet tog Hævn og hærgede i endeløst Had, </p>
<p id="v16"><sup><small>16</small></sup>  derfor, så siger den Herre HERREN: Se, jeg udrækker Hånden mod Filisterne og udrydder kreterne, og jeg tilintetgør, hvad der er levnet ved Havets Strand. </p>
<p id="v17"><sup><small>17</small></sup>  Jeg tager vældig Hævn oer dem og revser dem i Vrede; og de skal kende, at jeg er HERREN, når jeg fuldbyrder min Hævn på dem. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/24">Ezekiels Bog - Kapitel 24</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/26">Ezekiels Bog - Kapitel 26</a></td>
      </tr>
    </tbody>
  </table>
</figure>
