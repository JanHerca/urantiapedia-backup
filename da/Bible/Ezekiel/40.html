<!--
title: Ezekiels Bog - Kapitel 40
description: 
published: true
date: 2023-11-8T20:15:14Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/39">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 39</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/41">
          <span class="pr-2">Ezekiels Bog - Kapitel 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I det fem og tyvende år efter at vi var ført i landflygtighed, ved nytårstide, på den tiende dag i Måneden i det fjortende År efter Byens indtagelse, netop på den Dag kom HERRENs Hånd over mig, og han førte mig </p>
<p id="v2"><sup><small>2</small></sup>  i Guds Syner til Israels Land og satte mig på et såre højt Bjerg, og på det var der bygget noget som en By mod Syd; </p>
<p id="v3"><sup><small>3</small></sup>  og da han havde ført mig derhen, se, da var der en Mand som Kobber at se til med en Hørgarnssnor og en Målestang i Hånden, og han stod ved Porten. </p>
<p id="v4"><sup><small>4</small></sup>  Manden sagde til mig: "Menneskesøn, se med dine Øjne, hør med dine Ører og læg vel Mærke til alt, hvad jeg viser dig; thi du er ført hid, for at jeg skal vise dig det. </p>
<p id="v5"><sup><small>5</small></sup>  Og se, der var en Mur uden om Templet til alle Sider. </p>
<p id="v6"><sup><small>6</small></sup>  Så gik han op ad syv Trappetrin ind i den Port, hvis Forside vendte mod Øst; og han målte Portens Tærskel til eet Mål i Bredden, </p>
<p id="v7"><sup><small>7</small></sup>  hvert af Portens Siderum ligeledes til eet Mål i Længden og eet i Bredden, Murpillerne mellem Siderummene til fem Alen og Tærskelen ved Portens Forhal på den Side, </p>
<p id="v8"><sup><small>8</small></sup>  der vendte indad i Porten, til eet Mål. </p>
<p id="v9"><sup><small>9</small></sup>  Og han målte Portens Forhal til otte Alen og dens Murpiller til to; Portens Forhal lå på indersiden. </p>
<p id="v10"><sup><small>10</small></sup>  Portens Siderum, tre på hver Side, lå over for hverandre; de var lige store alle tre; også Murpillerne på begge Sider var lige store. </p>
<p id="v11"><sup><small>11</small></sup>  Så målte han Portindgangens Bredde til ti Alen og Portgangens til tretten. </p>
<p id="v12"><sup><small>12</small></sup>  Foran Siderummene var der på begge Sider afspærrede Pladser på een Alen, og selve Siderummene på begge Sider var seks Alen. </p>
<p id="v13"><sup><small>13</small></sup>  Så målte han Porten fra Indervæggen i et Siderum til Indervæggen i Siderummet lige overfor til en Bredde af fem og tyve Alen, Dør over for Dør. </p>
<p id="v14"><sup><small>14</small></sup>  Så målte han Forhallen til tyve Alen; og Forgården omgav Portens Forhal". </p>
<p id="v15"><sup><small>15</small></sup>  Fra Portens Forside udad til Portforhallens Forside indad var der halvtredsindstyve Alen. </p>
<p id="v16"><sup><small>16</small></sup>  Porten havde på begge Sider Gittervinduer, som udvidede sig indad i Siderummene og deres Murpiller; ligeledes havde Forhallen på alle Sider Vinduer, som udvidede sig indad. På Murpillerne til begge Sider var der Palmer. </p>
<p id="v17"><sup><small>17</small></sup>  Derpå førte han mig ind i den ydre Forgård. Og se, der var Kamre, og Forgården rundt var der et stenlagt Stykke; der var tredive Kamre på Stenlægningen. </p>
<p id="v18"><sup><small>18</small></sup>  Det stenlagte Stykke stødte op til Portenes Sidemure, lige så bredt som Portene var lange; det var den nedre Stenlægning. </p>
<p id="v19"><sup><small>19</small></sup>  Han målte Forgårdens Bredde fra den nedre Ports indre Forside til den indre Ports ydre Forside til hundrede Alen. Og han førte mig mod Nord, </p>
<p id="v20"><sup><small>20</small></sup>  og se, der var en Port, som vendte mod Nord, i den ydre Forgård, og han målte dens Længde og Bredde. </p>
<p id="v21"><sup><small>21</small></sup>  Den havde tre Siderum til hver Side, og Murpillerne og Forhallen havde samme Mål som i den første Port; den var halvtredsindstyve Alen lang og fem og tyve Alen bred. </p>
<p id="v22"><sup><small>22</small></sup>  Vinduer, Forhal og Palmer havde samme Mål som i den Port, hvis Forside vendte mod Øst; ad syv Trin steg man op dertil, og Forhallen lå inderst inde. </p>
<p id="v23"><sup><small>23</small></sup>  En Port til den indre Forgård lå over for Nordporten, ligesom Forholdet var ved Østporten; og han målte fra Port til Port hundrede Alen. </p>
<p id="v24"><sup><small>24</small></sup>  Så førte han mig mod Syd og se, der var også en Port mod Syd, og han målte dens Murpiller og Forhal; de havde samme Mål som de andre. </p>
<p id="v25"><sup><small>25</small></sup>  Porten og dens Forhal havde Vinduer af samme Slags som de andre. Den var halvtredsindstyve Alen lang og fem og tyve Alen bred; </p>
<p id="v26"><sup><small>26</small></sup>  syv Trin førte op til den; Forhallen lå inderst inde, og der var Palmer på Murpillerne til begge Sider. </p>
<p id="v27"><sup><small>27</small></sup>  Endelig var der en Port til den indre Forgård over for Sydporten: han målte hundrede Alen fra Port til Port. </p>
<p id="v28"><sup><small>28</small></sup>  Derpå førte han mig til den indre Forgård gennem Sydporten, og den målte han; den havde samme Størrelse som de andre, </p>
<p id="v29"><sup><small>29</small></sup>  og dens Siderum, Murpiller og Forhal havde samme Størrelse som de andre; Porten og dens Forhal havde Vinduer rundt om. Den var halvtredsindstyve Alen lang og fem og tyve Alen bred. </p>
<p id="v30"><sup><small>30</small></sup>  (Der var Forhaller rundt om, fem og tyve Alen lange og fem Alenbrede. </p>
<p id="v31"><sup><small>31</small></sup>  Forhallen vendte ud mod den ydre Forgård med Palmer på Murpillerne, og otte Trin dannede dens Opgang. </p>
<p id="v32"><sup><small>32</small></sup>  Så førte han mig til Østporten og målte denne Port; den havde samme Størrelse som de andre, </p>
<p id="v33"><sup><small>33</small></sup>  og Siderum, Murpiller og Forgård havde samme Størrelse som de andre; Porten og dens Forhal havde Vinduer rundt om. Den var halvtredsindstyve Alen lang og fem og tyve Alen bred. </p>
<p id="v34"><sup><small>34</small></sup>  Forhallen vendte ud mod den ydre Forgård med Palmer på Murpillerne til begge Sider, og otte Trin dannede dens Opgang. </p>
<p id="v35"><sup><small>35</small></sup>  Så førte han mig til Nordporten og målte den; den havde samme Størrelse som de andre, </p>
<p id="v36"><sup><small>36</small></sup>  ligeledes Siderum, Murpiller og Forhal; Porten og dens Forhal havde Vinduer rundt om. Den var halvtredsindstyve Alen lang og fem og tyve Alen bred. </p>
<p id="v37"><sup><small>37</small></sup>  Forhallen vendte ud mod den ydre Forgård med Palmer på Murpillerne til begge Sider, og otte Trin dannede dens Opgang. </p>
<p id="v38"><sup><small>38</small></sup>  Derpå vendte han sig til det Indre, idet han førte mig til Østporten; der skyllede man Brændofferet </p>
<p id="v39"><sup><small>39</small></sup>  Og i Portens Forhal stod to Borde på den ene Side og to på den anden til at slagte Brændofferet, Syndofferet og Skyldofferet på. </p>
<p id="v40"><sup><small>40</small></sup>  Også ved det ydre Hjørne, mod Nord når man steg op i Portindgangen, stod to Borde og ved Portforhallens andet Hjørne andre to, </p>
<p id="v41"><sup><small>41</small></sup>  fire Borde på hver Side ved Portens Hjørner, i alt otte. På dem slagtede man Slagtofferet. </p>
<p id="v42"><sup><small>42</small></sup>  Og, til Brændofferet stod der tre Kvaderstensborde, halvanden Alen lange, halvanden Alen brede og en Alen høje; på dem lagde man de Redskaber, med hvilke man slagtede Brændofferet og Slagtofferet. </p>
<p id="v43"><sup><small>43</small></sup>  De havde hele Vejen rundt en Rand på en Håndsbred, der vendte indad; og oven over Bordene var der Tage til Værn mod Regn og Sol. Derpå førte han mig atter </p>
<p id="v44"><sup><small>44</small></sup>  til den indre Forgård, og se, der var to Kamre, et ved Nordportens Hjørne med Forsiden mod Syd og et andet ved Sydportens Hjørne med Forsiden mod Nord. </p>
<p id="v45"><sup><small>45</small></sup>  Og han sagde til mig: "Kammeret her, hvis Forside vender mod Syd, er for Præsterne, der tager Vare på, hvad der er at varetage i Templet, </p>
<p id="v46"><sup><small>46</small></sup>  og Kammeret der, hvis Forside vender mod Nord, er for Præsterne, der tager Vare på, hvad der er at varetage ved Alteret. Det er Zadoks Sønoer, som alene af Levis Sønner må nærme sig HERREN for at tjene ham." </p>
<p id="v47"><sup><small>47</small></sup>  Så målte han Forgården; den var hundrede Alen lang og hundrede Alen bred i Firkant; og Alteret stod foran Templet. </p>
<p id="v48"><sup><small>48</small></sup>  Derpå førte han mig til Templets Forhal og målte Forhallens Piller" ; de var fem Alen brede på begge Sider; Porten var fjorten Alen bred og dens Sidevægge tre Alen på begge Sider, </p>
<p id="v49"><sup><small>49</small></sup>  og Forhallen var tyve Alen lang og tolv Alen bred. Ad ti Trin steg man op til den; og der stod Søjler op ad Pillerne, een på hver Side. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/39">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 39</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/41">
          <span class="pr-2">Ezekiels Bog - Kapitel 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
