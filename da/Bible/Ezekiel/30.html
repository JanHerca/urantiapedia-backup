<!--
title: Ezekiels Bog - Kapitel 30
description: 
published: true
date: 2023-11-8T20:15:14Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 29</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/31">
          <span class="pr-2">Ezekiels Bog - Kapitel 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord kom til mig således: </p>
<p id="v2"><sup><small>2</small></sup>  Menneskesøn, profeter og sig: Så siger den Herre HERREN: Jamrer: Ak, hvilken Dag! </p>
<p id="v3"><sup><small>3</small></sup>  Thi nær er Dagen, ja nær er HERRENs Dag; det bliver en Mulmets Dag, Hedningernes Tid. </p>
<p id="v4"><sup><small>4</small></sup>  Et Sværd kommer over Ægypten, og Ætiopien gribes af Skælven, når de slagne segner i Ægypten, når dets Rigdom bortføres og dets Grundvolde nedbrydes. </p>
<p id="v5"><sup><small>5</small></sup>  Ætioperne, Put og Lud og alt Blandingsfolket, Kub og min Pagts Sønner" skal falde for Sværdet med dem. </p>
<p id="v6"><sup><small>6</small></sup>  Så siger HERREN: Alle, som støtter Ægypten, skal falde og dets stolte Herlighed synke sammen; fra Migdol til Syene skal de falde for Sværdet, lyder det fra den Herre HERREN. </p>
<p id="v7"><sup><small>7</small></sup>  Det skal lægges øde blandt øde Lande, og Byerne skal ligge hen blandt tilintetgjorte Byer; </p>
<p id="v8"><sup><small>8</small></sup>  og de skal kende, at jeg er HERREN, når jeg sætter Ild på Ægypten og alle dets Hjælpere knuses. </p>
<p id="v9"><sup><small>9</small></sup>  På hin Dag skal der udgå Sendebud fra mig på Skibe for at indjage det sorgløse Ætiopien Rædsel, og de skal gribes af Skælven over Ægyptens Dag; thi se, den kommer. </p>
<p id="v10"><sup><small>10</small></sup>  Så siger den Herre HERREN: Jeg gør Ende på Ægyptens Herlighed ved kong Nebukadrezar af Babel. </p>
<p id="v11"><sup><small>11</small></sup>  Han og hans Folk med ham, de grummeste blandt Folkene, skal hentes for at ødelægge Landet; de skal drage deres Sværd mod Ægypten og fylde Landet med slagne. </p>
<p id="v12"><sup><small>12</small></sup>  Jeg tørlægger Strømmene, sælger Landet til onde Folk, og ved fremmede ødelægger jeg det med alt, hvad der er deri. Jeg, HERREN, har talet. </p>
<p id="v13"><sup><small>13</small></sup>  Så siger den Herre HERREN: Jeg tilintetgør Afgudsbillederne og udrydder Høvdingerne af Nof og Fyrsterne af Ægypten; de skal ikke findes mere; og jeg indjager Ægypten Rædsel. </p>
<p id="v14"><sup><small>14</small></sup>  Jeg lægger Patros øde, sætter Ild på Zoan og holder Dom over No. </p>
<p id="v15"><sup><small>15</small></sup>  Jeg udøser min Vrede over Sin, Ægyptens Bolværk, og udrydder Nos larmende Hob. </p>
<p id="v16"><sup><small>16</small></sup>  Jeg sætter Ild på Ægypten, Syene skal skælve af Angst, der skal brydes Hul på No, og dets Mure skal nedrives. </p>
<p id="v17"><sup><small>17</small></sup>  De unge Mænd i On og Pibeset skal falde for Sværdet og Kvinderne vandre i Fangenskab. </p>
<p id="v18"><sup><small>18</small></sup>  I Takpankes sortner Dagen, når jeg der sønderbryder Ægyptens Herskerstav, og dets stolte Herlighed får Ende der. Selv skal det skjules af Skyer og dets Småbyer vandre i Fangenskab. </p>
<p id="v19"><sup><small>19</small></sup>  Jeg holder Dom over Ægypten; og de skal kende, at jeg er HERREN. </p>
<p id="v20"><sup><small>20</small></sup>  I det ellevte År på den syvende Dag i den første Måned kom HERRENs Ord til mig således: </p>
<p id="v21"><sup><small>21</small></sup>  Menneskesøn! Ægypterkongen Faraos Arm har jeg brudt; og se den skal ikke forbindes, ikke læges ved at der lægges Bind om den, så den kunde få Kræfter til atter at gribe Sværdet. </p>
<p id="v22"><sup><small>22</small></sup>  Derfor, så siger den Herre HERREN: Se, jeg kommer over Farao, Ægyptens Konge, og bryder hans Arme, både den hele og den brudte, og lader Sværdet falde af hans Hånd. </p>
<p id="v23"><sup><small>23</small></sup>  Jeg spreder Ægypterne blandt Folkene og udstrør dem i Landene. </p>
<p id="v24"><sup><small>24</small></sup>  Men jeg styrker Babels Konges Arme og lægger mit Sværd i hans Hånd; og jeg bryder Faraos Arme, og han skal stønne for ham på såredes Vis. </p>
<p id="v25"><sup><small>25</small></sup>  Jeg styrker Babels Konges Arme, men Faraos skal synke; og de skal kende, at jeg er HERREN, når jeg lægger mit Sværd i Babels Konges Hånd og han svinger det imod Ægypten. </p>
<p id="v26"><sup><small>26</small></sup>  Og jeg spreder Ægypterne blandt Folkene og udstrør dem i Landene; og de skal kende, at jeg er HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 29</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/31">
          <span class="pr-2">Ezekiels Bog - Kapitel 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
