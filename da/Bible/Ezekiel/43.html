<!--
title: Ezekiels Bog - Kapitel 43
description: 
published: true
date: 2023-11-8T20:15:14Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/42">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 42</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/44">
          <span class="pr-2">Ezekiels Bog - Kapitel 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå førte han mig hen til Østporten. </p>
<p id="v2"><sup><small>2</small></sup>  Og se Israels Guds Herlighed kom østerfra, og det lød som mange Vandes Brus, og Jorden lyste af hans Herlighed. </p>
<p id="v3"><sup><small>3</small></sup>  Synet var som det, jeg havde set, da han kom for at ødelægge Byen, og Vognen så ud som den, jeg havde set ved Floden Kebar. Da faldt jeg på mit Ansigt. </p>
<p id="v4"><sup><small>4</small></sup>  Og HERRENs Herlighed drog ind i Templet gennem den Port, hvis Forside vendte mod Øst. </p>
<p id="v5"><sup><small>5</small></sup>  Men Ånden løftede mig op og bragte mig ind i den indre Forgård, og se, HERRENs Herlighed fyldte Templet. </p>
<p id="v6"><sup><small>6</small></sup>  Og jeg hørte en tale til mig ud fra Templet, medens Manden stod ved Siden af mig, </p>
<p id="v7"><sup><small>7</small></sup>  og han sagde: Menneskesøn! Her er min Trones og mine Fodsålers Sted, hvor jeg vil bo midt iblandt Israeliterne til evig Tid. Israels Hus skal ikke mere vanhellige mit hellige Navn, hverken de eller deres konger, med deres Bolen eller deres kongers Lig, </p>
<p id="v8"><sup><small>8</small></sup>  de, som satte deres Tærskel lige ved min og deres Dørstolper lige ved mine, kun med en Mur imellem mig og dem, og vanhelligede mit hellige Navn ved de Vederstyggeligheder, de øvede, så jeg måtte tilintetgøre dem i min Vrede. </p>
<p id="v9"><sup><small>9</small></sup>  Nu skal de fri mig for deres Bolen og deres Kongers Lig, så jeg kan bo iblandt dem til evig Tid. </p>
<p id="v10"><sup><small>10</small></sup>  Men du, Menneskesøn, giv Israels Hus en Beskrivelse af Templet, dets Udseende og Form, at de må skamme sig over deres Misgerninger. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Og dersom de skammer sig over alt, hvad de har gjort, så kundgør dem Templets Omrids og Indretning, dets Udgange og Indgange, et helt Billede deraf; ligeledes alle Vedtægter og Love derom; og skriv det op for deres Øjne, at de må mærke sig Billedet i sin Helhed og alle Vedtægterne og holde dem. </p>
<p id="v12"><sup><small>12</small></sup>  Dette er Loven om Templet: På Bjergets Tinde skal alt dets Område til alle Sider være højhelligt; se, det er Loven om Templet. </p>
<p id="v13"><sup><small>13</small></sup>  Følgende er Alterets Mål i Alen, en Alen en Håndsbred længere end sædvanlig: Foden var en Alen høj og en Alen bred, Kantlisten Randen rundt et Spand høj. Om Alterets Højde gælder følgende: </p>
<p id="v14"><sup><small>14</small></sup>  Fra Foden underneden op til det nederste Fremspring to Alen med en Alens Bredde; og fra det lille Fremspring til det store fire Alen med en Alens Bredde. </p>
<p id="v15"><sup><small>15</small></sup>  Ildstedet var fire Alen højt, og fra Ildstedet ragede fire Horn i Vejret. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Ildstedet var tolv Alen langt og tolv Alen bredt, så det dannede en ligesidet Firkant. </p>
<p id="v17"><sup><small>17</small></sup>  Det store Fremspring var fjorten Alen langt og fjorten Alen bredt på alle fire Sider; det lille Fremspring seksten Alen langt og seksten Alen bredt på alle fire Sider; Kantlisten rundt om en halv Alen bred og Foden en Alen bred rundt om. Trappen var på Østsiden. </p>
<p id="v18"><sup><small>18</small></sup>  Og han sagde til mig: Menneskesøn! Så siger den Herre HERREN: Følgende er Vedtægteme om Alteret, på den Dag det bygges til at ofre Brændofre og sprænge Blod på: </p>
<p id="v19"><sup><small>19</small></sup>  Så lyder det fra den Herre HERREN: Levitpræsterne, som nedstammer fra Zadok og må nærme sig mig for at gøre Tjeneste for mig, skal du give en ung Tyr til Syndoffer; </p>
<p id="v20"><sup><small>20</small></sup>  og du skal tage noget af dens Blod og stryge det på Alterets fire Horn, på Fremspringets fire Hjørner og på Kantlisten rundt om og således rense det for Synd og fuldbyrde Soningen for det. </p>
<p id="v21"><sup><small>21</small></sup>  Og du skal tage Syndoffertyren og brænde den ved Tempelvagten uden for Helligdommen. </p>
<p id="v22"><sup><small>22</small></sup>  Næste Dag skal du bringe en lydefri Gedebuk som Syndoffer, og de skal rense Alteret for Synd, ligesom de rensede det med Tyren. </p>
<p id="v23"><sup><small>23</small></sup>  Og når du er til Ende med at rense det for Synd, skal du bringe en lydefri ung Tyr og en lydefri Væder af Småkvæget; </p>
<p id="v24"><sup><small>24</small></sup>  du skal bringe dem for HERRENs Åsyn, og Præsterne skal strø Salt på dem og ofre dem som Brændoffer for HERREN. </p>
<p id="v25"><sup><small>25</small></sup>  Syv Dage skal du daglig ofre en Syndofferbuk, og man skal ofre en ung Tyr og en Væder af Småkvæget, lydefri Dyr; </p>
<p id="v26"><sup><small>26</small></sup>  i syv Dage skal man fuldbyrde Soningen for Alteret og rense det og indvie det. </p>
<p id="v27"><sup><small>27</small></sup>  Således skal man bære sig ad i disse Dage. Og på den ottende Dag og siden hen skal Præsterne ofre eders Brændofre og Takofre på Alteret; og jeg vil have Behag i eder, lyder det fra den Herre HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/42">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 42</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/44">
          <span class="pr-2">Ezekiels Bog - Kapitel 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 43:10 <i>Oprindeligt mønster</i>: <a href="/da/The_Urantia_Book/27#p2_1">UB 27:2.1</a>. </li>
  <li id="fn2"><a href="#cite2">↑</a> 43:15-46:24 <i>Overordnet renset ritual</i>: <a href="/da/The_Urantia_Book/97#p10_7">UB 97:10.7</a>. </li>
</ol>
</div>
