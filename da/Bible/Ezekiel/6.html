<!--
title: Ezekiels Bog - Kapitel 6
description: 
published: true
date: 2022-10-6T9:45:27Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/5">Ezekiels Bog - Kapitel 5</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/7">Ezekiels Bog - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og Herrens ord kom til mig således: </p>
<p id="v2"><sup><small>2</small></sup>  Menneskesøn, vend dit Ansigt mod Israels Bjerge, profeter imod dem </p>
<p id="v3"><sup><small>3</small></sup>  og sig: Israels Bjerge, hør den Herre HERRENs Ord! Så siger den Herre HERREN til Bjergene og Højene, til Kløfterne og Dalene: Se, jeg sender Sværd over eder og tilintetgør eders Offerhøje. </p>
<p id="v4"><sup><small>4</small></sup>  Eders Altre skal ødelægges, eders Solstøtter sønderbrydes, og eders dræbte lader jeg segne foran eders Afgudsbilleder; </p>
<p id="v5"><sup><small>5</small></sup>  jeg kaster Israeliternes Lig hen for deres Afgudsbilleder og strør eders Ben rundt om eders Altre. </p>
<p id="v6"><sup><small>6</small></sup>  Overalt hvor I bor, skal Byerne lægges øde og Offerhøjene gå til Grunde, for at eders Altre kan lægges øde og gå til Grunde, eders Afudsbilleder sønderbrydes og udryddes, eders Solstøtter hugges om og eders Værker tilintetgøres. </p>
<p id="v7"><sup><small>7</small></sup>  Mandefald skal ske iblandt eder, og I skal kende, at jeg er HERREN. </p>
<p id="v8"><sup><small>8</small></sup>  Men en Rest lader jeg blive tilbage, idet nogle af eder undslipper fra Sværdet blandt Folkene, når I spredes i Landene, </p>
<p id="v9"><sup><small>9</small></sup>  og de undslupne skal komme mig i Hu blandt Folkene, hvor de er Fanger; jeg sønderbryder deres bolerske Hjerter, som faldt fra mig, og deres bolerske Øjne, som hang ved deres Afgudsbilleder; og de skal væmmes ved sig selv over alt det onde, de har gjort, over alle deres Vederstyggeligheder. </p>
<p id="v10"><sup><small>10</small></sup>  Og de skal kende, at jeg er HERREN; det var ikke tomme Ord, når jeg talede om at gøre den Ulykke på dem. </p>
<p id="v11"><sup><small>11</small></sup>  Så siger den Herre HERREN: Slå Hænderne sammen, stamp med Foden og råb Ve over alle Israels Huses grimme Vederstyggeligheder! De skal falde for Sværd, Hunger og Pest. </p>
<p id="v12"><sup><small>12</small></sup>  Den, som er langt borte, skal dø af Pest; den, som er nær, skal falde for Sværd; og den, som levnes og reddes, skal dø af Hunger; således udtømmer jeg min Vrede over dem. </p>
<p id="v13"><sup><small>13</small></sup>  De skal kende, at jeg er HERREN, når deres dræbte ligger midt iblandt deres Afgudsbilleder rundt om deres Altre på hver høj Bakke, på alle Bjergenes Tinder, under hvert grønt Træ og hver løvrig Eg, der, hvor de opsendte liflig Duft til deres Afgudsbilleder. </p>
<p id="v14"><sup><small>14</small></sup>  Jeg udrækker Hånden imod dem og gør Landet øde og tomt lige fra Ørkenen til Ribla, overalt hvor de bor; og de skal kende, at jeg er HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/5">Ezekiels Bog - Kapitel 5</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/7">Ezekiels Bog - Kapitel 7</a></td>
      </tr>
    </tbody>
  </table>
</figure>
