<!--
title: Ezekiels Bog - Kapitel 32
description: 
published: true
date: 2023-11-8T20:15:14Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/31">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 31</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/33">
          <span class="pr-2">Ezekiels Bog - Kapitel 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I det tolvte År på den første dag i den tolvte måned kom HERRENs Ord til mig således: </p>
<p id="v2"><sup><small>2</small></sup>  Menneskesøn, istem en Klagesang over Farao, Ægyptens Konge, og sig til ham: Du Folkenes Løve, det er ude med dig! Du var som en Drage i Havet med prustende Næse, med Fødderne plumred du Vandet, oproded dets Strømme. </p>
<p id="v3"><sup><small>3</small></sup>  Så siger den Herre HERREN: Jeg breder mit Garn over dig ved en Sværm af mange Folk, de skal drage dig op i mit Net. </p>
<p id="v4"><sup><small>4</small></sup>  Jeg kaster dig på Land og slænger dig hen på Marken, lader alle Himlens Fugle slå sig ned på dig og al Jordens Dyr blive mætte ved dig. </p>
<p id="v5"><sup><small>5</small></sup>  Jeg lægger dit Kød på Bjergene, fylder Dalene op med dit Ådsel, </p>
<p id="v6"><sup><small>6</small></sup>  vander med dit Udflåd Jorden lige til Bjergene, Kløfterne skal fyldes af dit Blod. </p>
<p id="v7"><sup><small>7</small></sup>  Jeg skjuler Himlen, når du slukkes, klæder dens Stjerner i Sorg, jeg skjuler Solen i Skyer, og Månen skinner ej mer. </p>
<p id="v8"><sup><small>8</small></sup>  Alle Himmellys klæder jeg i Sorg for dig, hyller dit Land i Mørke, lyder det fra den Herre HERREN. </p>
<p id="v9"><sup><small>9</small></sup>  Jeg volder mange Folkeslags Hjerter Kvide, når jeg bringer dine Fanger til Folkene, til Lande du ikke kender; </p>
<p id="v10"><sup><small>10</small></sup>  jeg lader mange Folkeslag stivne af Rædsel over dig, og deres Konger skal gyse over dig, når jeg svinger mit Sværd for deres Ansigter; de skal ængstes uafbrudt, hver for sit Liv, den Dag du falder. </p>
<p id="v11"><sup><small>11</small></sup>  Thi så siger den Herre HERREN: Babels Konges Sværd skal komme over dig. </p>
<p id="v12"><sup><small>12</small></sup>  Jeg styrter din Hob ved Heltes Sværd, de grummeste af alle Folkene; de hærger Ægyptens Pragt, og al dets Hob lægges øde. </p>
<p id="v13"><sup><small>13</small></sup>  Jeg udrydder alt dets kvæg ved de mange Vande, Menneskefod skal ej plumre dem mer, ej Dyreklov rode dem op; </p>
<p id="v14"><sup><small>14</small></sup>  så lader jeg Vandene klares og Strømmene flyde som Olie - lyder det fra den Herre HERREN - </p>
<p id="v15"><sup><small>15</small></sup>  når jeg gør Ægypten til Ørk, så Landet og dets Fylde er øde, når jeg nedhugger alle, som bor der, så de kender, at jeg er HERREN. </p>
<p id="v16"><sup><small>16</small></sup>  Dette er en Klagesang, som du skal kvæde; Folkenes Kvinder skal kvæde den; over Ægypten og al dets larmende Hob skal de kvæde den, lyder det fra den Herre HERREN. </p>
<p id="v17"><sup><small>17</small></sup>  I det tolvte År på den femtende Dag i..." Måned kom HERRENs Ord til mig således: </p>
<p id="v18"><sup><small>18</small></sup>  Menneskesøn, klag over Ægyptens larmende Hob; syng Klagesang over den, du og Folkenes Kvinder! Far ned i Underverdenen blandt dem, der steg ned i Dybet! </p>
<p id="v19"><sup><small>19</small></sup>  Er du lifligere end nogen anden? Stig ned og lig blandt de uomskårne! </p>
<p id="v20"><sup><small>20</small></sup>  Midt iblandt sværdslagne skal han segne, og al hans larmende Hob skal ligge hos ham. </p>
<p id="v21"><sup><small>21</small></sup>  Heltenes Førere skal tale til ham midt i Dødsriget: "Er du mægtigere end nogen anden? Stig ned og lig blandt de uomskårne!" </p>
<p id="v22"><sup><small>22</small></sup>  Der er Assur og hele hans Flok rundt om hans Grav; alle er de dræbt, faldet for Sværd; </p>
<p id="v23"><sup><small>23</small></sup>  han fik sin Grav i en krog af Dybet, og hans Flok ligger rundt om hans Grav; alle er de dræbt, faldet for Sværd, de, som spredte Rædsel i de levendes Land. </p>
<p id="v24"><sup><small>24</small></sup>  Der er Elam med al sin larmende Hob rundt om sin Grav; alle er de dræbt, faldet før Sværd, og de for uomskårne ned i Underverdenen, de, som spredte Rædsel i de levendes Land; nu bærer de deres Skændsel blandt dem, der steg ned i Dybet. </p>
<p id="v25"><sup><small>25</small></sup>  Iblandt dræbte fik han et Leje med al sin larmende Hob rundt om sin Grav; alle er de uomskårne, sværdslagne; thi Rædsel for dem bredte sig i de levendes Land; nu bærer de deres Skændsel blandt dem, der steg ned i Dybet; de lagdes blandt dræbte. </p>
<p id="v26"><sup><small>26</small></sup>  Der er Mesjek og, Tubal med al deres larmende Hob rundt om deres Grave; alle er de uomskårne, sværdslagne; thi de spredte Rædsel i de levendes Land; </p>
<p id="v27"><sup><small>27</small></sup>  de kom ikke til at ligge hos Heltene, Fortidens Kæmper, som for til Dødsriget i deres Rustninger, hvis Sværd blev lagt under deres Hoveder, og hvis Skjolde dækkede deres knogler; thi Rædsel for Heltene rådede i de levendes Land. </p>
<p id="v28"><sup><small>28</small></sup>  Også du skal ligge knust imellem de uomskårne, blandt de sværdslagne. </p>
<p id="v29"><sup><small>29</small></sup>  Der er Edom med sine Konger og alle sine Fyrster, som fik deres Grave hos de sværdslagne; hos de uomskårne ligger de, hos dem, der steg ned i Dybet. </p>
<p id="v30"><sup><small>30</small></sup>  Der er Nordens Herskere alle sammen og alle Zidoniere, som for ned til de dræbte, beskæmmede trods den Rædsel, de spredte ved deres Heltekraft; de ligger uomskårne blandt de sværdslagne, de bærer deres Skændsel blandt dem, der steg ned i Dybet. </p>
<p id="v31"><sup><small>31</small></sup>  Dem ser Farao og trøster sig over al sin larmende Hob, lyder det fra HERREN. </p>
<p id="v32"><sup><small>32</small></sup>  Thi han spredte Rædsel i de levendes Land, men nu ligger han imellem uomskårne, blandt de sværdslagne, Farao med al sin larmende Hob, lyder det fra den Herre HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/31">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 31</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/33">
          <span class="pr-2">Ezekiels Bog - Kapitel 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
