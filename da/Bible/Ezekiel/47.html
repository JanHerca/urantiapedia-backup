<!--
title: Ezekiels Bog - Kapitel 47
description: 
published: true
date: 2023-11-8T20:15:14Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/46">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 46</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/48">
          <span class="pr-2">Ezekiels Bog - Kapitel 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå førte han mig tilbage til tempelets indgang, og se, vand sprang ud under tempelets Tærskel i østlig Retning, thi Templets Forside vendte mod Øst; og Vandet løb ned under Templets Sydside sønden for Alteret. </p>
<p id="v2"><sup><small>2</small></sup>  Så førte han mig ud gennenm Nordporten og rundt udenom til den ydre Østport, og se, Vand rislede frem fra Sydsiden. </p>
<p id="v3"><sup><small>3</small></sup>  Derpå gik Manden ud mod Øst med en Målesnor i Hånden, og da han havde målt 1000 Alen, lod han mig gå gennem Vandet, Vand til Anklerne. </p>
<p id="v4"><sup><small>4</small></sup>  Da han atter havde målt 1000 Alen, lod han mig på ny gå gennem Vandet, Vand til Knæene; og da han atter havde målt 1000 Alen, lod han mig på ny gå gennem Vandet, som der nåede til Hoften. </p>
<p id="v5"><sup><small>5</small></sup>  Da han atter havde målt 1000 Alen, var det en Strøm, som jeg ikke kunde vade over, thi Vandet gik så højt, at man måtte svømme over; det var en Strøm, man ikke kunde vade over, </p>
<p id="v6"><sup><small>6</small></sup>  Da sagde han til mig: "Har du set det, Menneskesøn?" Og han førte mig tilbage langs Strømmens Bred. </p>
<p id="v7"><sup><small>7</small></sup>  Da jeg kom tilbage, se, da var der ved Strømmens Bred en stor Mængde Træer på begge Sider; </p>
<p id="v8"><sup><small>8</small></sup>  og han sagde til mig: "Dette Vand løber ud i Østerkredsen og ned i Araba, og når det falder ud i Havet, Salthavet, bliver Vandet der sundt; </p>
<p id="v9"><sup><small>9</small></sup>  alle de levende Væsener, hvoraf det vrimler, skal leve, overalt hvor Strømmen kommer hen, og der skal være en stor Mængde Fisk; thi når dette Vand kommer derhen, bliver Havvandet sundt, og alt skal leve, hvor Strømmen kommer hen. </p>
<p id="v10"><sup><small>10</small></sup>  Fiskere skal stå ved det fra En-Gedi til En-Eglajim; et Sted til at udspænde Fiskegarn skal det være; dels Fisk skal være som det store Havs Fisk, såre mange. </p>
<p id="v11"><sup><small>11</small></sup>  Men dets Sumpe og Vandhuller skal ikke blive sunde; af dem skal udvindes Salt. </p>
<p id="v12"><sup><small>12</small></sup>  På begge Flodens Bredder skal der vokse alle Hånde Frugttræer, hvis Blade ikke falder af, og hvis Frugter aldrig får Ende; hver Måned bærer de nye Frugter; thi dens Vand udspringer i Helligdommen. Frugterne skal tjene til Føde og Bladene til Lægedom." </p>
<p id="v13"><sup><small>13</small></sup>  Så siger den Herre HERREN: Dette er den Grænse, inden for hvilken I skal udskifte Landet imellem eder efter Israels tolv Stammer; Josef skal have to Lodder. </p>
<p id="v14"><sup><small>14</small></sup>  I skal alle uden Undtagelse tage det Land i Eje, som jeg med løftet Hånd svor at give eders Fædre; det skal nu tilfalde eder som Arvelod. </p>
<p id="v15"><sup><small>15</small></sup>  Således skal Landets Nordgrænse være: Fra det store Hav i Retning af Hetlon til det Sted, hvor Vejen går til Zedad, </p>
<p id="v16"><sup><small>16</small></sup>  Hamat, Berota, Sibrajim, mellem Damaskuss og Hamats Områder, Hazar-Enon ved Haurans Grænse. </p>
<p id="v17"><sup><small>17</small></sup>  Grænsen går fra det store Hav til Hazar-Enon, således at Damaskuss Område ligger norden for ved Siden af Hamat. Det er Nordgrænsen. </p>
<p id="v18"><sup><small>18</small></sup>  Østgrænsen: Fra Hazar-Enon mellem Hauran og Damaskus danner Jordan Grænse mellem Gilead og Israels Land til Havet i Øst, hen til Tamar. Det er Øsfgrænsen. </p>
<p id="v19"><sup><small>19</small></sup>  Sydgrænsen: Fra Tamar over Meribas Vand ved Kadesj til Bækken, ud til det store Hav. Det er Sydgrænsen. </p>
<p id="v20"><sup><small>20</small></sup>  Vestgrænsen: Det store Hav danner Grænse til tværs over for det Sted, hvor Vejen går til Hamat. Det er Vestgrænsen. </p>
<p id="v21"><sup><small>21</small></sup>  Dette Land skal I udskifte iblandt eder efter Israels Stammer; </p>
<p id="v22"><sup><small>22</small></sup>  I skal ved Lodkastning udskifte det som Arvelod mellem eder og de fremmede, som bor iblandt eder og der har avlet Sønner og Døtre; de skal være eder som ind fødte Israeliter og kaste Lod med eder om Arvelod blandt Israels Stammer. </p>
<p id="v23"><sup><small>23</small></sup>  I den Stamme, hvor den fremmede bor, skal I give ham hans Arvelod, lyder det fra den Herre HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ezekiel/46">
          <span class="mdi mdi-arrow-left-drop-circle"></span><span class="pl-2">Ezekiels Bog - Kapitel 46</span>
        </a>
        </td>
        <td>
        <a href="/da/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ezekiel/48">
          <span class="pr-2">Ezekiels Bog - Kapitel 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
