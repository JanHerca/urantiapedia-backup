<!--
title: Ezekiels Bog - Kapitel 5
description: 
published: true
date: 2022-10-6T9:45:27Z
tags: bible, bible—ezekiel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/4">Ezekiels Bog - Kapitel 4</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/6">Ezekiels Bog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og du Menneskesøn tag dig et skarbt sværd, brug det som Ragekniv og lad det gå over dit Hoved og dit Skæg; tag dig så en Vægtskål og del Håret. </p>
<p id="v2"><sup><small>2</small></sup>  En Tredjedel skal du brænde i et Bål midt i Byen, når Belejringens Dage er omme; en Tredjedel skal du tage og slå den med Sværdet rundt om Byen; og en Tredjedel skal du sprede for Vinden; så drager jeg Sværdet bag dem. </p>
<p id="v3"><sup><small>3</small></sup>  Derefter skal du tage lidt deraf og svøbe det ind i din kappeflig; </p>
<p id="v4"><sup><small>4</small></sup>  og deraf skal du atter tage noget og kaste det midt ind i Ilden og brænde det. Og du skal sige til hele Israels Hus: </p>
<p id="v5"><sup><small>5</small></sup>  Så siger den Herre HERREN: Dette er Jerusalem; jeg satte det midt iblandt Folkene, omgivet af lande. </p>
<p id="v6"><sup><small>6</small></sup>  Men det var gudløst og genstridigt mod mine Lovbud mere end Folkene og mod mine Vedtægter mere end Landene rundt om; thi de lod hånt om mine Lovbud og vandrede ikke efter mine Vedtægter. </p>
<p id="v7"><sup><small>7</small></sup>  Derfor, så siger den Herre HERREN: Fordi I var mere genstridige end Folkene rundt om og ikke vandrede efter mine Vedtægter eller holdt mine Lovbud, men gjorde efter de omboende Folks Lovbud, </p>
<p id="v8"><sup><small>8</small></sup>  derfor, så siger den Herre HERREN: Se, jeg kommer over dig og holder Dom i din Midte for Folkenes Øjne. </p>
<p id="v9"><sup><small>9</small></sup>  For alle dine Vederstyggeligheders Skyld vil jeg gøre med dig, hvad jeg aldrig har gjort og aldrig vil gøre Mage til. </p>
<p id="v10"><sup><small>10</small></sup>  Derfor skal Fædre æde deres Børn i din Midte og Børn deres Fædre; jeg holder Dom over dig, og alle, som er til Rest i dig, spreder jeg for alle Vinde. </p>
<p id="v11"><sup><small>11</small></sup>  Derfor, så sandt jeg lever, lyder det fra den Herre HERREN: Sandelig, fordi du gjorde min Helligdom uren med alle dine væmmelige Guder og Vederstyggeligheder, vil jeg også støde dig fra mig uden Medynk eller Skånsel. </p>
<p id="v12"><sup><small>12</small></sup>  En Tredjedel af dig skal dø af Pest og omkomme af Hunger i din Midte, en Tredjedel skal falde for Sværdet rundt om dig, og en Tredjedel spreder jeg for alle Vinde og drager Sværdet bag dem. </p>
<p id="v13"><sup><small>13</small></sup>  Min Vrede skal udtømme sig, og jeg vil køle min Harme på dem og tage Hævn, så de skal kende at jeg, HERREN, har talet i min Nidkærhed, når jeg udtømmer min Vrede over dem. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Jeg gør dig til en Grushob og til Spot blandt Folkene rundt om, for Øjnene af enhver, som drager forbi. </p>
<p id="v15"><sup><small>15</small></sup>  Du skal blive til Spot og Hån, til Advarsel og Rædsel for Folkene rundt om, når jeg holder Dom over dig i Vrede og Harme og harm fuld Revselse. Jeg, HERREN, har talet! </p>
<p id="v16"><sup><small>16</small></sup>  Når jeg sender Hungerens onde Pile mod eder, og de, som jeg sender for af ødelægge eder, volder Ødelæggelse, og jeg lader Hungeren tage til, da sønderbryder jeg Brødets Støttestav for eder <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  og sender Hunger over eder og Rovdyr, som skal affolke dig; Pest og Blodsudgydelse skal hjemsøge dig, og jeg bringer Sværd over dig. Jeg, HERREN, har talet. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ezekiel/4">Ezekiels Bog - Kapitel 4</a></td>
        <td><a href="/da/Bible/Ezekiel/Index">Indeks</a></td>
        <td><a href="/da/Bible/Ezekiel/6">Ezekiels Bog - Kapitel 6</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 5:13 <i>Gud sagde, at han skulle være vred</i>: <a href="/da/The_Urantia_Book/4#p3_2">UB 4:3.2</a>. </li>
  <li id="fn2"><a href="#cite2">↑</a> 5:16-17 <i>Naturkatastrofer som forbandelse</i>: <a href="/da/The_Urantia_Book/4#p5_3">UB 4:5.3</a>. </li>
</ol>
</div>
