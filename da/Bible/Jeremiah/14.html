<!--
title: Jeremias' Bog - Kapitel 14
description: 
published: true
date: 2023-11-8T20:15:14Z
tags: bible, bible—jeremiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Jeremiah/13">
          <span class="mdi mdi-arrow-left-drop-circle"></span><span class="pl-2">Jeremias' Bog - Kapitel 13</span>
        </a>
        </td>
        <td>
        <a href="/da/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Jeremiah/15">
          <span class="pr-2">Jeremias' Bog - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord, som kom til Jeremias om tørken. </p>
<p id="v2"><sup><small>2</small></sup>  Juda sørger; dets Porte vansmægter sørgeklædt i Støvet, Jerusalems Skrig stiger op, </p>
<p id="v3"><sup><small>3</small></sup>  og dets Stormænd sender deres Drenge efter Vand, de kommer til Brønde, men finder ej Vand, vender hjem med tomme Spande, med Skam og Skændsel og tilhyllet Hoved. </p>
<p id="v4"><sup><small>4</small></sup>  Over Jorden, som revner af Angst, da Regn ej falder i Landet, er Bønderne beskæmmede, tilhyller Hovedet. </p>
<p id="v5"><sup><small>5</small></sup>  Selv Hinden på Marken forlader sin nyfødte Kalv, thi Græs er der ikke. </p>
<p id="v6"><sup><small>6</small></sup>  På nøgne Høje står Vildæsler og snapper efter Luft som Sjakaler, deres Øjne vansmægter, thi Grønt er der ikke. </p>
<p id="v7"><sup><small>7</small></sup>  Vidner vore Synder imod os, HERRE, grib så for dit Navns Skyld ind! Thi mange Gange faldt vi fra, mod dig har vi syndet. </p>
<p id="v8"><sup><small>8</small></sup>  Du Israels Håb og Frelser i Nødens Stund! Hvorfor er du som fremmed i Landet, som en Vandringsmand, der kun søger Nattely? </p>
<p id="v9"><sup><small>9</small></sup>  Hvorfor er du som en rådvild Mand, som en Helt, der ikke kan frelse? Du er dog i vor Midte, HERRE, dit Navn er nævnet over os, så lad os ej fare! </p>
<p id="v10"><sup><small>10</small></sup>  Så siger HERREN til dette Folk: De elsker at flakke omkring og sparer ej Fødderne, men ejer ikke HERRENs Behag. Han ihukommer nu deres Brøde, hjemsøger deres Synder. </p>
<p id="v11"><sup><small>11</small></sup>  Og HERREN sagde til mig: "Bed ikke om Lykke for dette Folk! </p>
<p id="v12"><sup><small>12</small></sup>  Når de faster, hører jeg ikke deres Klage, og når de ofrer Brændoffer og Afgrødeoffer, har jeg ikke Behag i dem; nej, med Sværd, Hunger og Pest vil jeg gøre Ende på dem!" </p>
<p id="v13"><sup><small>13</small></sup>  Da sagde jeg: "Ak, Herre, HERRE! Profeterne siger jo til dem: I skal ikke se Sværd, og Hungersnød skal ikke komme over eder, thi tryg Fred giver jeg eder på dette Sted." </p>
<p id="v14"><sup><small>14</small></sup>  HERREN svarede: "Profeterne profeterer Løgn i mit Navn; jeg har ikke sendt dem eller givet dem noget Bud eller talet til dem. Løgnesyner og falsk Spådom og deres Hjertes Bedrag er det, de profeterer for eder! </p>
<p id="v15"><sup><small>15</small></sup>  Derfor, så siger HERREN til Profeterne, der profeterer i mit Navn, skønt jeg ikke har sendt dem, og som siger, at der ikke skal komme Sværd eller Hunger i dette Land: Disse Profeter skal omkomme ved Sværd og Hunger; </p>
<p id="v16"><sup><small>16</small></sup>  og folket, de profeterer for, skal slænges hen på Jerusalems Gader for Hunger og Sværd, og ingen skal jorde dem, hverken dem eller deres Hustruer, Sønner eller Døtre. Jeg udøser deres Ondskab over dem." </p>
<p id="v17"><sup><small>17</small></sup>  Og du skal sige dette Ord til dem: Mine Øjne skal rinde med Gråd ved Nat og ved Dag og aldrig høre op; thi mit Folks jomfruelige Datter ligger lemlæstet hårdt, Såret er såre svart. </p>
<p id="v18"><sup><small>18</small></sup>  Hvis jeg går ud på Marken, se sværdslagne Mænd, og kommer jeg ind i Byen, se Hungerens Kvaler! Thi både Profet og Præst drager bort til et Land, de ej kender. </p>
<p id="v19"><sup><small>19</small></sup>  Har du ganske vraget Juda, væmmes din Sjæl ved Zion? Hvorfor har du slået os, så ingen kan læge? Man håber på Fred, men det bliver ej godt, på Lægedoms Tid, men se, der er Rædsel. </p>
<p id="v20"><sup><small>20</small></sup>  Vi kender vor Gudløshed, HERRE, vore Fædres Brøde, thi vi synded mod dig. </p>
<p id="v21"><sup><small>21</small></sup>  Bortstød os ikke for dit Navns Skyld, vanær ej din Herligheds Trone, kom i Hu og bryd ej din Pagt med os! </p>
<p id="v22"><sup><small>22</small></sup>  Kan blandt Hedningeguderne nogen sende Regn, giver Himlen Nedbør af sig selv? Er det ikke dig, o HERRE vor Gud? Så bier vi på dig, thi du skabte alt dette. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Jeremiah/13">
          <span class="mdi mdi-arrow-left-drop-circle"></span><span class="pl-2">Jeremias' Bog - Kapitel 13</span>
        </a>
        </td>
        <td>
        <a href="/da/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Jeremiah/15">
          <span class="pr-2">Jeremias' Bog - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
