<!--
title: Jeremias' Bog - Kapitel 35
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Jeremiah/34">Jeremias' Bog - Kapitel 34</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Jeremiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Jeremiah/36">Jeremias' Bog - Kapitel 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Det Ord, som kom til Jeremias fra Herren i Joasiases søn kong Jojakim af Judas Dage: </p>
<p id="v2"><sup><small>2</small></sup>  "Gå hen til Rekabiternes Hus og tal dem til, bring dem til et af Kamrene i HERRENs Hus og giv dem Vin at drikke!" </p>
<p id="v3"><sup><small>3</small></sup>  Så hentede jeg Jaazanja, en Søn af Jirmeja, Habazzinjas Søn, og hans Brødre og alle hans Sønner og hele Rekabiternes Hus </p>
<p id="v4"><sup><small>4</small></sup>  og bragte dem til HERRENs Hus, til den Guds Mand Hanans, Jigdaljahus Søns, Sønners Kammer ved Siden af Fyrsternes Kammer oven over Dørvogteren Maasejas, Sjallums Søns, Kammer. </p>
<p id="v5"><sup><small>5</small></sup>  Og jeg satte krukker, som var fulde af Vin, og Bægre for dem og sagde: "Drik!" </p>
<p id="v6"><sup><small>6</small></sup>  Men de svarede: Vi drikker ikke Vin, thi vor Fader Jonadab, Rekabs Søn, gav os det Bud: I og eders Børn må aldrig drikke Vin, </p>
<p id="v7"><sup><small>7</small></sup>  ej heller bygge Huse eller så Korn eller plante eller eje Vingårde, men I skal bo i Telte hele eders Liv, for at I må leve længe i det Land, I bor i som frem1uede. </p>
<p id="v8"><sup><small>8</small></sup>  Og vi har adlydt vor Fader Jonadab, Rekabs Søn, i alt, hvad han bød os, idet både vi, vore kvinder, Sønner og Døtre hele vort Liv afholder os fra at drikke Vin, </p>
<p id="v9"><sup><small>9</small></sup>  bygge Huse at bo i og eje Vingårde, Marker eller Sæd, </p>
<p id="v10"><sup><small>10</small></sup>  men bor i Telte; vi har adlydt og nøje gjort, som vor Fader Jonadab bød os. </p>
<p id="v11"><sup><small>11</small></sup>  Men da Kong Nebukadrezar af Babel faldt ind i Landet, sagde vi: Kom, lad os ty til Jerusalem for Kaldæernes og Aramernes Hære! Og vi slog os ned i Jerusalem." </p>
<p id="v12"><sup><small>12</small></sup>  Da kom HERRENs Ord til mig således </p>
<p id="v13"><sup><small>13</small></sup>  Så siger Hærskarers HERRE, Israels Gud: Gå hen og sig til Judas Mænd og Jerusalems Borgere: Vil I ikke tage ved Lære og høre mine Ord? lyder det fra HERREN. </p>
<p id="v14"><sup><small>14</small></sup>  Jonadabs, Rekabs Søns, Bud er blevet overholdt; thi han forbød sine Sønner at drikke Vin, og de har ikke drukket Vin til den Dag i Dag, men adlydt deres Faders Bud; men jeg har talet til eder årle og silde, uden at I vilde høre mig. </p>
<p id="v15"><sup><small>15</small></sup>  Jeg sendte alle mine Tjenere Profeterne til eder årle og silde, for at de skulde sige: "Omvend eder hver fra sin onde Vej, gør gode Gerninger og hold eder ikke til andre Guder, så I dyrker dem; så skal I bo i det Land, jeg gav eder og eders Fædre." Men I bøjede ikke eders Øre og hørte mig ikke. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Fordi Jonadabs, Rekabs Søns, Sønner overholdt deres Faders Bud, medens dette Folk ikke vilde høre mig, </p>
<p id="v17"><sup><small>17</small></sup>  derfor, så siger HERREN, Hærskarers Gud, Israels Gud: Se, jeg bringer over Juda og Jerusalems Borgere al den Ulykke, jeg har truet dem med, fordi de ikke hørte, da jeg talede, og ikke svarede, da jeg kaldte ad dem. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Men til Rekabiternes Hus sagde Jeremias: Så siger Hærskarers HERRE, Israels Gud: Fordi I har adlydt eders Fader Jonadabs Bud og overholdt alle hans Bud og gjort alt, hvad han bød eder, </p>
<p id="v19"><sup><small>19</small></sup>  derfor, så siger Hærskarers HERRE, Israels Gud: Ingen Sinde skal Jonadab, Rekabs Søn, fattes en Mand til at stå for mit Åsyn. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 35:15 <i>Omvend dig for at få tilgivelse (Det Gamle Testamente)</i>: <a href="/da/The_Urantia_Book/159#p5_13">UB 159:5.13</a>. </li>
  <li id="fn2"><a href="#cite2">↑</a> 35:17 <i>Hærskarers Gud</i>: <a href="/da/The_Urantia_Book/92#p6_6">UB 92:6.6</a>. </li>
</ol>
</div>
