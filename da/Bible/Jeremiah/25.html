<!--
title: Jeremias' Bog - Kapitel 25
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/24">Jeremias' Bog - Kapitel 24</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/26">Jeremias' Bog - Kapitel 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Det Ord, som kom til Jeremias om alt Judases folk i Joasias Søns, Kong Jojakim af Judas, fjerde År, det er Kong Nebukadrezar af Babels første År, </p>
<p id="v2"><sup><small>2</small></sup>  og som Profeten Jeremias talte til alt Judas Folk og alle Jerusalems Borgere: </p>
<p id="v3"><sup><small>3</small></sup>  Fra Amons Søns, Kong Josias af Judas, trettende År til den Dag i Dag, i fulde tre og tyve År er HERRENs Ord kommet til mig, og jeg, talte til eder årle og silde, men I hørte ikke; </p>
<p id="v4"><sup><small>4</small></sup>  og HERREN sendte årle og silde alle sine Tjenere Profeterne til eder, men I hørte ikke; I bøjede ikke eders Øre til at høre, </p>
<p id="v5"><sup><small>5</small></sup>  når han sagde: "Omvend eder, hver fra sin onde Vej og sine onde Gerninger, at I fra Evighed til Evighed må bo i det Land, jeg gav eder og eders Fædre; </p>
<p id="v6"><sup><small>6</small></sup>  og hold eder ikke til andre Guder, så I dyrker og tilbeder dem, og krænk mig ikke med eders Hænders Værker til eders Ulykke." <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Nej, I hørte mig ikke, lyder det fra HERREN, og så krænkede I mig med eders Hænders Værker til eders Ulykke. </p>
<p id="v8"><sup><small>8</small></sup>  Derfor, så siger Hærskarers HERRE: Fordi I ikke vilde høre mine Ord, </p>
<p id="v9"><sup><small>9</small></sup>  vil jeg sende Bud efter alle Nordens Stammer, lyder det fra HERREN, og til kong Nebukadrezar af Babel, min Tjener, og lade dem komme over dette Land og dets Indbyggere og over alle Folkene heromkring, og jeg vil ødelægge dem og gøre dem til Rædsel, Latter og Spot for evigt. </p>
<p id="v10"><sup><small>10</small></sup>  Jeg fjerner fra dem Fryderåb og Glædesråb, Brudgoms Røst og Bruds Røst, Kværnens Lyd og Lampens Skin, </p>
<p id="v11"><sup><small>11</small></sup>  og hele dette Land skal blive til Ørk og Øde, og disse Folkeslag skal trælle for Babels konge i halvfjerdsindstyve År. </p>
<p id="v12"><sup><small>12</small></sup>  Men når der er gået halvfjerdsindstyve År, hjemsøger jeg Babels Konge og Folket der for deres Misgerning, lyder det fra HERREN, også Kaldæernes Land hjemsøger jeg og gør det til evige Ørkener, </p>
<p id="v13"><sup><small>13</small></sup>  og jeg opfylder på dette Land alle mine Ord, som jeg har talet imod det, alt, hvad der er skrevet i denne Bog, alt, hvad Jeremias har profeteret mod alle Folkene. </p>
<p id="v14"><sup><small>14</small></sup>  Thi også dem skal mange Folk og vældige Konger gøre til Trælle, og jeg gengælder dem deres Gerning og deres Hænders Værk. </p>
<p id="v15"><sup><small>15</small></sup>  Thi således sagde HERREN, Israels Gud, til mig: "Tag dette Bæger med min Vredes Vin af min Hånd og giv alle de Folk, jeg sender dig til, at drikke deraf; </p>
<p id="v16"><sup><small>16</small></sup>  de skal drikke og rave og rase for Sværdet, jeg sender iblandt dem!" </p>
<p id="v17"><sup><small>17</small></sup>  Og jeg tog Bægeret af HERRENs Hånd og gav alle de Folk, han sendte mig til, at drikke deraf: </p>
<p id="v18"><sup><small>18</small></sup>  Jerusalem og Judas Byer og dets Konger og Fyrster, for at gøre dem til Ørk og Øde, til Spot og til et Forbandelsens Tegn, som det er på denne Dag; </p>
<p id="v19"><sup><small>19</small></sup>  Farao, Ægypterkongen, med alle hans Tjenere og Fyrster og alt hans Folk, </p>
<p id="v20"><sup><small>20</small></sup>  alt Blandingsfolket og alle konger i Uz og Filisterland, Askalon, Gaza og Ekron og Asdods Rest; </p>
<p id="v21"><sup><small>21</small></sup>  Edom, Moab og Ammoniterne; </p>
<p id="v22"><sup><small>22</small></sup>  alle Tyruss og Zidons Konger og den fjerne strands Konger hinsides Havet; </p>
<p id="v23"><sup><small>23</small></sup>  Dedan, Tema og Buz og alle dem med rundklippet Hår; </p>
<p id="v24"><sup><small>24</small></sup>  alle Arabernes konger og alle Blandingsfolkets Konger, som hor i Ørkenen; </p>
<p id="v25"><sup><small>25</small></sup>  alle Zimris Konger, alle Elams Konger og alle Mediens Konger; </p>
<p id="v26"><sup><small>26</small></sup>  alle Nordens Konger, nær og fjern, den ene efter den anden. alle Riger på Jordens Overflade; og Kongen af Sjesjak skal drikke efter dem. </p>
<p id="v27"><sup><small>27</small></sup>  Og du skal sige til dem: Så siger Hærskarers HERRE, Israels Gud: Drik, bliv drukne og spy, fald og rejs eder ikke mere for Sværdet jeg sender iblandt eder! </p>
<p id="v28"><sup><small>28</small></sup>  Og hvis de vægrer sig ved at tage Bægeret af din Hånd og drikke, skal du sige til dem: Så siger Hærskarers HERRE: Drikke skal I! </p>
<p id="v29"><sup><small>29</small></sup>  Thi se, med den By, mit Navn er nævnet over, begynder jeg at handle ilde, og så skulde I gå fri! Nej, I går ikke fri; thi jeg kalder Sværdet hid mod alle dem, som bor på Jorden, lyder det fra Hærskarers HERRE. </p>
<p id="v30"><sup><small>30</small></sup>  Og du skal profetere alle disse Ord for dem og sige: HERREN brøler fra det høje, løfter sin Røst fra sin hellige Bolig; han brøler over sin Græsgang, istemmer Vinperserråbet over alle, som bor på Jorden. </p>
<p id="v31"><sup><small>31</small></sup>  Drønet når til Jordens Ende, thi HERREN går i Rette med Folkene; over alt Kød holder han Dom, de gudløse giver han til Sværdet, lyder det fra HERREN. </p>
<p id="v32"><sup><small>32</small></sup>  Thi så siger Hærskarers HERRE: Se, Ulykken går fra det ene Folk til det andet, et vældigt Vejr bryder løs fra Jordens Rand. </p>
<p id="v33"><sup><small>33</small></sup>  HERRENs slagne skal på den Dag ligge fra Jordens ene Ende til den anden; der skal ikke holdes Klage over dem, og de skal ikke sankes og jordes; de skal blive til Gødning på Marken. </p>
<p id="v34"><sup><small>34</small></sup>  Jamrer, I Hyrder, og skrig, I Hjordens ypperste, vælt jer i Støvet! Thi Tiden, I skal slagtes, er kommet, som en kostelig Skål skal I splintres. </p>
<p id="v35"><sup><small>35</small></sup>  Hyrderne finder ej Tilflugt, ej Hjordens ypperste Redning. </p>
<p id="v36"><sup><small>36</small></sup>  Hør, hvor Hyrderne skriger, hvor Hjordens ypperste jamrer! Thi HERREN hærger deres Græsgange, </p>
<p id="v37"><sup><small>37</small></sup>  og Fredens Vange lægges øde for HERRENs glødende Vrede; </p>
<p id="v38"><sup><small>38</small></sup>  Løven går bort fra sin Tykning, thi deres Land er lagt øde for det hærgende Sværd, for HERRENs glødende Vrede. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/24">Jeremias' Bog - Kapitel 24</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/26">Jeremias' Bog - Kapitel 26</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 25:6 <i>Én Gud og falske guder</i>: <a href="/da/The_Urantia_Book/160#p5_9">UB 160:5.9</a>. </li>
</ol>
</div>
