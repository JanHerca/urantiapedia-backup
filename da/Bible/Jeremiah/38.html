<!--
title: Jeremias' Bog - Kapitel 38
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Jeremiah/37">Jeremias' Bog - Kapitel 37</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Jeremiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Jeremiah/39">Jeremias' Bog - Kapitel 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men da Sjefatja Mattans søn, Gedalja Pasjhurs søn, Jukal Sjelemjas Søn og Pasjhur Malkijas Søn hørte Jeremias tale til alt Folket således: </p>
<p id="v2"><sup><small>2</small></sup>  "Så siger HERREN: Den, der bliver i denne By, skal dø ved Sværd, Hunger og Pest, men den, som overgiver sig til Kaldæerne, skal leve og vinde sit Liv som Bytte; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  thi så siger HERREN: Denne By skal gives i Babels Konges Hærs Hånd, og han skal indtage den" </p>
<p id="v4"><sup><small>4</small></sup>  da sagde Fyrsterne til Kongen: "Denne Mand må dø, thi han tager Modet fra Krigsmændene, som er tilbage i denne By, og fra alt Folket ved at tale således til dem; thi denne Mand tænker ikke på dette Folks Vel, men på dets Ulykke." </p>
<p id="v5"><sup><small>5</small></sup>  Kong Zedekias svarede: "Se, han er i eders Hånd." Thi Kongen evnede intet over for dem. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Så tog de Jeremias og kastede ham i Kongesønnen Malkijas Cisterne i Vagtforgården, idet de hejsede ham ned med Reb. Der var ikke Vand i Cisternen, men Dynd, og Jeremias sank i Dyndet. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Imidlertid hørte Ætioperen Ebed Melek, en Hofmand i Kongens Palads, at Jeremias var kastet i Cisternen; og da Kongen var i Benjaminsporten, </p>
<p id="v8"><sup><small>8</small></sup>  gik Ebed-Melek fra Paladset og talte således til Kongen: </p>
<p id="v9"><sup><small>9</small></sup>  "Herre Konge, ilde har de gjort ved at lade denne Mand dø af Hunger, fordi der ikke er mere Brød i Byen!" </p>
<p id="v10"><sup><small>10</small></sup>  Så bød Kongen Ætioperen Ebed-Melek: "Tag tredive Mænd med herfra og drag Profeten Jeremias op af Cisternen, før han dør!" </p>
<p id="v11"><sup><small>11</small></sup>  Ebed-Melek tog Mændene med og gik til Kælderen under Skatkammeret i Kongens Palads, hvor han hentede nogle Klude af slidte og iturevne klæder; dem hejsede han med Reb ned til Jeremias i Cisternen, </p>
<p id="v12"><sup><small>12</small></sup>  idet han sagde: "Læg Kludene om Rebet!" Det gjorde Jeremias, </p>
<p id="v13"><sup><small>13</small></sup>  og de drog ham op af Cisternen med Rebet. Således kom Jeremias atter til at sidde i Vagtforgården. </p>
<p id="v14"><sup><small>14</small></sup>  Kong Zedekias sendte Bud og lod Profeten Jeremias hente til sig i Livvagtens Indgang til HERRENs Hus. Og Kongen sagde til ham: "Jeg vil spørge dig om noget, dølg intet for mig!" </p>
<p id="v15"><sup><small>15</small></sup>  Jeremias svarede Zedekias: "Hvis jeg siger dig det, vil du da ikke lade mig dræbe? Og selv om jeg råder dig, vil du dog ikke høre mig." </p>
<p id="v16"><sup><small>16</small></sup>  Da tilsvor Kong Zedekias i al Hemmelighed Jeremias: "Så sandt HERREN lever, som har skabt vor Sjæl, jeg vil ikke lade dig dræbe eller give dig i disse Mænds Hånd, som står dig efter Livet." </p>
<p id="v17"><sup><small>17</small></sup>  Så sagde Jeremias til Zedekias: "Så siger HERREN, Hærskarers Gud, Israels Gud: Hvis du overgiver dig til Babels Konges Fyrster, skal du redde dit Liv; denne By skal ikke afbrændes, og du og dit Hus skal blive i Live; </p>
<p id="v18"><sup><small>18</small></sup>  men overgiver du dig ikke til dem, skal Byen gives i Kaldæernes Hånd, og de skal afbrænde den, og du skal ikke undslippe deres Hånd." </p>
<p id="v19"><sup><small>19</small></sup>  Men kong Zedekias sagde til Jeremias: "Jeg er ræd for de Judæere, der er løbet over til Kaldæerne, at Kaldæerne skal overgive mig i deres Hånd, og at de skal drive Spot med mig." </p>
<p id="v20"><sup><small>20</small></sup>  Så sagde Jeremias: "Det gør de ikke! Adlyd kun HERRENs Ord, som jeg taler til dig, så skal det gå dig vel, og du skal blive i Live. </p>
<p id="v21"><sup><small>21</small></sup>  Men vægrer du dig ved at overgive dig, så hør nu, hvad HERREN har ladet mig skue: </p>
<p id="v22"><sup><small>22</small></sup>  Se, alle Kvinder, der er tilbage i Judas Konges Palads, førtes ud til Babels Konges Fyrster, medens de sang: Dig forledte og tvang dine gode Venner, de ledte din Fod i en Sump og trak sig tilbage. </p>
<p id="v23"><sup><small>23</small></sup>  Alle dine Hustruer og Børn skal føres ud til Kaldæerne, og du skal ikke undslippe deres Hånd, men gribes af Babels Konges Hånd, og denne By skal abrændes!" </p>
<p id="v24"><sup><small>24</small></sup>  Så sagde Zedekias til Jeremias: "Ingen må vide noget om denne Samtale, ellers er du dødsens; </p>
<p id="v25"><sup><small>25</small></sup>  og hvis Fyrsterne skulde få Nys om, at jeg har talt med dig, og komme til dig og sige: Sig os hvad du sagde til Kongen; dølg ikke noget for os, ellers dræber vi dig; sig os også, hvad Kongen sagde til dig! </p>
<p id="v26"><sup><small>26</small></sup>  sig så til dem: Jeg fremførte en ydmyg Bøn for Kongen om ikke at lade mig føre tilbage til Jonatans Hus for at dø der." </p>
<p id="v27"><sup><small>27</small></sup>  Og alle Fyrsterne kom til Jeremias og spurgte ham; og han svarede dem nøje, som Kongen havde påbudt. Så lod de ham i Fred, eftersom Sagen ikke var blevet kendt. </p>
<p id="v28"><sup><small>28</small></sup>  Således sad Jeremias i Vagtforgården, lige til den Dag Jerusalem blev indtaget. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 38:2-3 <i>Jeremias råder til overgivelse</i>: <a href="/da/The_Urantia_Book/97#p6_4">UB 97:6.4</a>.  <i>Advarsel om undergang</i>: <a href="/da/The_Urantia_Book/97#p9_25">UB 97:9.25</a>. </li>
  <li id="fn2"><a href="#cite2">↑</a> 38:2-9 <i>Fuldstændig ødelæggelse</i>: <a href="/da/The_Urantia_Book/97#p9_26">UB 97:9.26</a>. </li>
  <li id="fn3"><a href="#cite3">↑</a> 38:5-6 <i>Jeremias' fangekælder</i>: <a href="/da/The_Urantia_Book/153#p2_3">UB 153:2.3</a>. </li>
  <li id="fn4"><a href="#cite4">↑</a> 38:6 <i>Jeremias i fangehul</i>: <a href="/da/The_Urantia_Book/97#p6_4">UB 97:6.4</a>. </li>
</ol>
</div>
