<!--
title: Jeremias' Bog - Kapitel 2
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Jeremiah/1">Jeremias' Bog - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Jeremiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Jeremiah/3">Jeremias' Bog - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord kom til mig således: </p>
<p id="v2"><sup><small>2</small></sup>  Gå hen og råb Jerusalem i Ørene: Så siger HERREN: Jeg mindes din Kærlighed som ung, din Elskov som Brud, at du fulgte mig i Ørkenen, et Land, hvor der ikke sås; </p>
<p id="v3"><sup><small>3</small></sup>  Israel var helliget HERREN, hans Førstegrøde, alle, som åd det, måtte bøde, Ulykke ramte dem, lyder det fra HERREN. </p>
<p id="v4"><sup><small>4</small></sup>  Hør HERRENs Ord, Jakobs Hus og alle Slægter i Israels Hus: </p>
<p id="v5"><sup><small>5</small></sup>  Så siger HERREN: Hvad ondt fandt eders Fædre hos mig, siden de gik bort fra mig og holdt sig til Tomhed, til de selv blev tomme? </p>
<p id="v6"><sup><small>6</small></sup>  De spurgte ikke: "Hvor er HERREN, som førte os op fra Ægypten og ledte os i Ørkenen, Ødemarkens og Kløfternes Land, Tørkens og Mulmets Land, Landet, hvor ingen færdes eller bor?" </p>
<p id="v7"><sup><small>7</small></sup>  Jeg bragte eder til Frugthavens Land, at I kunde nyde dets Frugt og Goder; men da I kom derind, gjorde I mit Land urent og min Arvelod vederstyggelig. </p>
<p id="v8"><sup><small>8</small></sup>  Præsterne spurgte ikke: "Hvor er HERREN?" De, der syslede med Loven, kendte mig ikke, Hyrderne faldt fra mig, og Profeterne profeterede ved Ba'al og holdt sig til Guder, som intet evner. </p>
<p id="v9"><sup><small>9</small></sup>  Derfor må jeg fremdeles gå i Rette med eder, lyder det fra HERREN, og med eders Sønners Sønner må jeg gå i Rette. </p>
<p id="v10"><sup><small>10</small></sup>  Drag engang over til Kittæernes Strande og se efter, send Bud til Kedar og spørg jer nøje for; se efter, om sligt er hændet før! </p>
<p id="v11"><sup><small>11</small></sup>  Har et Hedningefolk nogen Sinde skiftet Guder? Og så er de endda ikke Guder. Men mit Folk har skiftet sin Ære bort for det, der intet gavner. </p>
<p id="v12"><sup><small>12</small></sup>  Gys derover, I Himle, Skræk og Rædsel gribe eder, lyder det fra HERREN; </p>
<p id="v13"><sup><small>13</small></sup>  thi to onde Ting har mit Folk gjort: Mig, en Kilde med levende Vand, har de forladt for at hugge sig Cisterner, sprukne Cisterner, der ikke kan holde Vand. </p>
<p id="v14"><sup><small>14</small></sup>  Er Israel da en Træl, en hjemmefødt Træl? Hvorfor er han blevet til Bytte? </p>
<p id="v15"><sup><small>15</small></sup>  Løver brøler imod ham med rungende Røst; hans Land har de gjort til en Ørk, hans Byer er brændt, så ingen bor der. </p>
<p id="v16"><sup><small>16</small></sup>  Selv Nofs og Takpankes's Sønner afgnaver din Isse. </p>
<p id="v17"><sup><small>17</small></sup>  Mon ikke det times dig, fordi du svigted mig? lyder det fra HERREN din Gud. </p>
<p id="v18"><sup><small>18</small></sup>  Hvorfor skal du nu til Ægypten og drikke af Sjihor? Hvorfor skal du nu til Assur og drikke af Floden? </p>
<p id="v19"><sup><small>19</small></sup>  Lad din Ulykke gøre dig klog og lær af dit Frafald, kend og se, hvor ondt og bittert det er, at du svigted HERREN din Gud; Frygt for mig findes ikke hos dig, så lyder det fra Herren, Hærskarers HERRE. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Thi længst har du brudt dit Åg og sprængt dine Bånd. Du siger: "Ej vil jeg tjene!" Nej, Skøgeleje har du på hver en Høj, under alle de grønne Træer. </p>
<p id="v21"><sup><small>21</small></sup>  Som en Ædelranke plantede jeg dig, en fuldgod Stikling; hvor kunde du da blive Vildskud, en uægte Ranke? </p>
<p id="v22"><sup><small>22</small></sup>  Om du end tor dig med Lud og ødsler med Sæbe, jeg ser dog din Brødes Snavs, så lyder det fra HERREN. </p>
<p id="v23"><sup><small>23</small></sup>  Hvor kan du sige: "Ej er jeg uren, til Ba'alerne holdt jeg mig ikke!" Se på din Færd i Dalen, kend, hvad du gjorde, en let Kamelhoppe, løbende hid og did, </p>
<p id="v24"><sup><small>24</small></sup>  et Vildæsel, kendt med Steppen! Den snapper i Brynde efter Luft, hvo tæmmer dens Brunst? At søge den trætter ingen, den findes i sin Måned. </p>
<p id="v25"><sup><small>25</small></sup>  Spar dog din Fod for Slid, din Strube for Tørst! Dog siger du: "Nej, lad mig være! Jeg elsker de fremmede, dem vil jeg holde mig til." </p>
<p id="v26"><sup><small>26</small></sup>  Som Tyven får Skam, når han gribes, så Israels Hus, de, deres Konger og Fyrster, Præster og Profeter, </p>
<p id="v27"><sup><small>27</small></sup>  som siger til Træ: "Min Fader!" til Sten: "Du har født mig." Thi Ryggen og ikke Ansigtet vender de til mig, men siger i Ulykkestid: "Stå op og frels os!" </p>
<p id="v28"><sup><small>28</small></sup>  Hvor er de da, dine Guder, dem, du har gjort dig? Lad dem stå op! Kan de frelse dig i Ulykkestiden? Thi som dine Byers Tal er dine Guders, Juda. </p>
<p id="v29"><sup><small>29</small></sup>  Hvorfor tvistes I med mig? I har alle forbrudt jer imod mig, lyder det fra HERREN. </p>
<p id="v30"><sup><small>30</small></sup>  Forgæves slog jeg eders Børn, de tog ikke ved Lære, som hærgende Løve fortærede Sværdet Profeterne. </p>
<p id="v31"><sup><small>31</small></sup>  Du onde Slægt, så mærk jer dog HERRENs Ord! Har jeg været en Ørk for Israel, et bælgmørkt Land? Hvorfor mon mit Folk da siger: "Vi går, hvor vi vil, og kommer ej mer til dig." </p>
<p id="v32"><sup><small>32</small></sup>  Glemmer en Jomfru sit Smykke, en Brud sit Bælte? Og mig har mit Folk dog glemt i talløse Dage. </p>
<p id="v33"><sup><small>33</small></sup>  Hvor snildt du dog går til Værks for at søge dig Elskov! Du vænned dig derfor også til ondt i din Færd. </p>
<p id="v34"><sup><small>34</small></sup>  Endog findes Blod på dine Hænder af fattige, skyldfri Sjæle, Blod, jeg ej fandt hos en Tyv, men på alle disse. </p>
<p id="v35"><sup><small>35</small></sup>  Og du siger: "Jeg er frikendt, hans Vrede har vendt sig fra mig." Se, med dig går jeg i Rette, da du siger: "Jeg har ikke syndet." </p>
<p id="v36"><sup><small>36</small></sup>  Hvor let det dog falder for dig at skifte din Vej! Du skal også få Skam af Ægypten, som du fik det af Assur; </p>
<p id="v37"><sup><small>37</small></sup>  også derfra skal du gå med Hænder på Hoved, thi HERREN har forkastet dine Støtter, de båder dig intet. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 2:19 <i>Ikke længere Hærskarers Herre</i>: <a href="/da/The_Urantia_Book/194#p3_11">UB 194:3.11</a>. </li>
</ol>
</div>
