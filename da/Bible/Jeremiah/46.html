<!--
title: Jeremias' Bog - Kapitel 46
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Jeremiah/45">Jeremias' Bog - Kapitel 45</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Jeremiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Jeremiah/47">Jeremias' Bog - Kapitel 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord, som kom til Profeten Jeremias om folkene. </p>
<p id="v2"><sup><small>2</small></sup>  Til Ægypten, om Ægypterkongen Farao Nekos Hær, som stod ved Floden Eufrat i Karkemisj, og som Kong Nebukadrezar af Babel slog i Josiass Søns, Kong Jojakim af Judas, fjerde Regeringsår. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Gør Skjold og Værge rede, kom hid til Strid! </p>
<p id="v4"><sup><small>4</small></sup>  Spænd Hestene for, sid op på Gangeme, stil eder op med Hjelmene på, gør Spydene blanke, tag Brynjeme på! </p>
<p id="v5"><sup><small>5</small></sup>  Hvorfor er de rædselsslagne, veget tilbage deres Helte knust, på vild Flugt uden at vende sig? Trindt om er Rædsel, lyder det fra HERREN: </p>
<p id="v6"><sup><small>6</small></sup>  De rapfodede undflyr ikke, og Helten redder sig ikke. Mod Nord ved Eufrats Flod falder de og styrter. </p>
<p id="v7"><sup><small>7</small></sup>  Hvem stiger der som Nilen, hvis Vande svulmer som Strømme? </p>
<p id="v8"><sup><small>8</small></sup>  Det er Ægypten, der stiger som Nilen, og Vandene svulmer som Strømme. Det tænkte: "Jeg vil stige op og oversvømme Jorden, ødelægge dem, som bor derpå." </p>
<p id="v9"><sup><small>9</small></sup>  Stejl, I Heste, tag vanvittig Fart, I Vogne, lad Heltene rykke frem, Kusj, Put, som bærer Skjold, og Luderne, som spænder Bue. </p>
<p id="v10"><sup><small>10</small></sup>  Dette er Herrens, Hærskarers HERREs Dag, en Hævnens Dag til Hævn over hans Fjender. Sværdet æder sig mæt og svælger i deres Blod; thi Herren Hærskarers HERRE har Offerslagtning i Nordens Land ved Eufrats Flod. </p>
<p id="v11"><sup><small>11</small></sup>  Drag op til Gilead og hent Balsam, du Jomfru, Ægyptens Datter! Forgæves bruger du Lægemidler i Mængde; der er ingen Lægedom for dig. </p>
<p id="v12"><sup><small>12</small></sup>  Folkene hører dit Råb, dit Skrig opfylder Jorden; thi Helt snubler over Helt, sammen styrter de begge, </p>
<p id="v13"><sup><small>13</small></sup>  Det Ord, HERREN talede til Profeten Jeremias, om at Kong Nebukadrezar af Babel skulle komme og slå Ægypten. </p>
<p id="v14"><sup><small>14</small></sup>  Forkynd det i Ægypten, kundgør det i Migdol, kundgør det i Nof og Takpankes! Sig: Stil dig op og gør dig rede, thi Sværdet fortærer trindt om dig. </p>
<p id="v15"><sup><small>15</small></sup>  Hvorfor flyede Apis, din Tyr? Den holdt ikke Stand, fordi HERREN jog den bort. </p>
<p id="v16"><sup><small>16</small></sup>  Din brogede Folkesværm falder og styrter; de siger til hverandre: "Kom, lad os vende hjem til vort Folk og vort Fædreland for det hærgende Sværd!" </p>
<p id="v17"><sup><small>17</small></sup>  Kald Farao, Ægyptens konge: Bulderet, som lader den belejlige Tid gå forbi. </p>
<p id="v18"><sup><small>18</small></sup>  Så sandt jeg lever, siger Kongen, hvis Navn er Hærskarers HERRE: Som Tabor mellem Bjergene, som Karmel ved Havet kommer han. </p>
<p id="v19"><sup><small>19</small></sup>  Skaf dig Rejsetøj, du, som bor der, Ægyptens Datter! Thi Nof skal ødelægges og afbrændes, så ingen bor der. </p>
<p id="v20"><sup><small>20</small></sup>  En smuk kvie er Ægypten, men en Bremse fra Nord falder over det. </p>
<p id="v21"><sup><small>21</small></sup>  Selv dets Lejesvende, der er som Fedekalve, vender sig alle til Flugt; de holder ikke Stand, thi deres Ulykkes Dag er kommet over dem, deres Hjemsøgelses Tid. </p>
<p id="v22"><sup><small>22</small></sup>  Dets Røst er som den hvislende Slanges; thi med Hærmagt farer de frem, og med Økser kommer de over det som Brændehuggere. </p>
<p id="v23"><sup><small>23</small></sup>  De fælder dets Skov, lyder det fra HERREN, fordi den ikke er til at trænge igennem. Thi de er talrigere end Græshopper, ikke til at tælle. </p>
<p id="v24"><sup><small>24</small></sup>  Til Skamme bliver Ægyptens Datter; hun gives i Nordfolkets Hånd. </p>
<p id="v25"><sup><small>25</small></sup>  Så siger Hærskarers HERRE, Israels Gud: Se, jeg hjemsøger Amon i No og Farao og Ægypten med dets Guder og Konger, Farao og dem, der stoler på ham; </p>
<p id="v26"><sup><small>26</small></sup>  og jeg giver dem i deres Hånd, som står dem efter Livet, i kong Nebukadrezar af Babels og hans Tjeneres Hånd; men siden skal Landet bebos som i fordums Tid lyder det fra HERREN. </p>
<p id="v27"><sup><small>27</small></sup>  Frygt derfor ikke, min Tjener Jakob, vær ikke bange, Israel; thi se, jeg frelser dig fra det fjerne og dit Afkom fra deres Fangenskabs Land; og Jakob skal vende hjem og bo roligt og trygt, og ingen skal skræmme ham. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Frygt ikke, min Tjener Jakob, lyder det fra HERREN, thi jeg er med dig; thi jeg vil tilintetgøre alle de Folk, blandt hvilke jeg har adsplittet dig; kun dig vil jeg ikke tilintetgøre; jeg vil tugte dig med Måde, ikke lade dig helt ustraffet. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 46:2 <i>Nechos nederlag</i>: <a href="/da/The_Urantia_Book/97#p9_25">UB 97:9.25</a>. </li>
  <li id="fn2"><a href="#cite2">↑</a> 46:27 <i>Lad dig ikke skræmme af fremtidige begivenheder</i>: <a href="/da/The_Urantia_Book/174#p0_2">UB 174:0.2</a>. </li>
</ol>
</div>
