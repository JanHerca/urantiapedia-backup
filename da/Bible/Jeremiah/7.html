<!--
title: Jeremias' Bog - Kapitel 7
description: 
published: true
date: 2023-11-8T20:15:14Z
tags: bible, bible—jeremiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Jeremiah/6">
          <span class="mdi mdi-arrow-left-drop-circle"></span><span class="pl-2">Jeremias' Bog - Kapitel 6</span>
        </a>
        </td>
        <td>
        <a href="/da/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Jeremiah/8">
          <span class="pr-2">Jeremias' Bog - Kapitel 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Det Ord som kom til Jeremias fra Herren </p>
<p id="v2"><sup><small>2</small></sup>  Stå hen i Porten til HERRENs Hus og udråb dette Ord: Hør HERRENs Ord, hele Juda, I, som går ind gennem disse Porte for at tilbede HERREN! </p>
<p id="v3"><sup><small>3</small></sup>  Så siger Hærskarers HERRE, Israels Gud: Bedrer eders Veje og eders Gerninger, så vil jeg lade eder bo på dette Sted. </p>
<p id="v4"><sup><small>4</small></sup>  Stol ikke på den Løgnetale: Her er HERRENs Tempel, HERRENs Tempel, HERRENs Tempel! </p>
<p id="v5"><sup><small>5</small></sup>  Men bedrer eders Veje og eders Gerninger! Dersom I virkelig øver Ret Mand og Mand imellem, </p>
<p id="v6"><sup><small>6</small></sup>  ikke undertrykker den fremmede, den faderløse og Enken, ej heller udgyder uskyldigt Blod på dette Sted, ej heller til egen Skade holder eder til fremmede Guder, </p>
<p id="v7"><sup><small>7</small></sup>  så vil jeg til evige Tider lade eder bo på dette Sted i det Land, jeg gav eders Fædre. </p>
<p id="v8"><sup><small>8</small></sup>  Se, I stoler på Løgnetale, som intet båder. </p>
<p id="v9"><sup><small>9</small></sup>  Stjæle, slå ihjel, hore, sværge falsk, tænde Offerild for Ba'al, holde eder til fremmede Guder, som I ikke kender til </p>
<p id="v10"><sup><small>10</small></sup>  og så kommer I og står for mit Åsyn i dette Hus, som mit Navn nævnes over, og siger: "Vi er frelst!" for at gøre alle disse Vederstyggeligheder. </p>
<p id="v11"><sup><small>11</small></sup>  Holder I dette Hus, som mit Navn nævnes over, for en Røverkule? Men se, også jeg har Øjne, lyder det fra HERREN. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Gå dog hen til mit hellige Sted i Silo, hvor jeg først stadfæstede mit Navn, og se, hvad jeg gjorde ved det for mit Folk Israels Ondskabs Skyld. </p>
<p id="v13"><sup><small>13</small></sup>  Og nu, fordi I øver alle disse Gerninger, lyder det fra HERREN, og fordi I ikke vilde høre, når jeg årle og silde talede til eder, eller svare, når jeg kaldte på eder, <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  derfor vil jeg gøre med Huset, som mit Navn nævnes over, og som I stoler på, og med Stedet, jeg gav eder og eders Fædre, ligesom jeg gjorde med Silo; </p>
<p id="v15"><sup><small>15</small></sup>  og jeg vil støde eder bort fra mit Åsyn, som jeg stødte alle eders Brødre bort, al Efraims Æt. </p>
<p id="v16"><sup><small>16</small></sup>  Men du må ikke gå i Forbøn for dette Folk eller frembære klage og Bøn eller trænge ind på mig for dem, thi jeg hører dig ikke. </p>
<p id="v17"><sup><small>17</small></sup>  Ser du ikke, hvad de har for i Judas Byer og på Jerusalems Gader?,, </p>
<p id="v18"><sup><small>18</small></sup>  Børnene sanker Brænde, Fædrene tænder Ild, og Kvinderne ælter Dejg for at bage Offerkager til Himmelens Dronning og udgyde Drikofre for fremmede Guder og og krænke mig. </p>
<p id="v19"><sup><small>19</small></sup>  Mon det er mig, de krænker, lyder det fra HERREN, mon ikke sig selv til deres Ansigters Skam? </p>
<p id="v20"><sup><small>20</small></sup>  Derfor, så siger den Herre HERREN: Se, min Vrede og Harme udgyder sig over dette Sted, over Folk og Fæ, over Markens Træer og Jordens Frugt, og den skal brænde uden at slukkes. </p>
<p id="v21"><sup><small>21</small></sup>  Så siger Hærskarers HERRE, Israels Gud: Læg eders Brændofre til eders Slagtofre og æd Kød! </p>
<p id="v22"><sup><small>22</small></sup>  Thi dengang jeg førte eders Fædre ud af Ægypten, talede jeg ikke til dem eller bød dem noget om Brændoffer og Slagtoffer; </p>
<p id="v23"><sup><small>23</small></sup>  men dette bød jeg dem: "I skal høre min Røst, så vil jeg være eders Gud, og I skal være mit Folk; og I skal gå på alle de Veje, jeg byder eder, at det må gå eder vel." </p>
<p id="v24"><sup><small>24</small></sup>  Men de hørte ikke og lånte ikke Øre; de fulgte deres onde Hjertes Stivsind og gik tilbage, ikke fremad. </p>
<p id="v25"><sup><small>25</small></sup>  Fra den Dag eders Fædre drog ud af Ægypten, og til i Dag har jeg Dag efter Dag, årle og silde sendt eder alle mine Tjenere Profeterne; </p>
<p id="v26"><sup><small>26</small></sup>  men de hørte ikke og lånte ikke Øre; de gjorde Nakken stiv og øvede mere ondt end deres Fædre. </p>
<p id="v27"><sup><small>27</small></sup>  Når du siger dem alle disse Ord, hører de dig ikke, og kalder du på dem, svarer de dig ikke. </p>
<p id="v28"><sup><small>28</small></sup>  Sig så til dem: Det er det Folk, som ej hørte HERREN deres Guds Røst, det, som ej tog ved Lære; Sandhed er svundet, udryddet af deres Mund. </p>
<p id="v29"><sup><small>29</small></sup>  Afklip dit Hår, kast det bort og klag på de nøgne Høje! Thi HERREN har forkastet og bortstødt den Slægt, han var vred på. </p>
<p id="v30"><sup><small>30</small></sup>  Thi Judas Sønner har gjort, hvad der er ondt i mine Øjne, lyder det fra HERREN; de har opstillet deres væmmelige Guder i Huset, som mit Navn nævnes over, for at gøre det urent; </p>
<p id="v31"><sup><small>31</small></sup>  de har bygget Tofets Offerhøje i Hinnoms Søns Dal for at brænde deres Sønner og Døtre i Ilden, hvad jeg ikke har påbudt, og hvad aldrig var i min Tanke. </p>
<p id="v32"><sup><small>32</small></sup>  Se, derfor skal Dage komme, lyder det fra HERREN, da man ikke mere skal sige Tofet og Hinnoms Søns Dal, men Morddalen, og man skal jorde de døde i Tofet, fordi Pladsen ikke slår til. </p>
<p id="v33"><sup><small>33</small></sup>  Og dette Folks Lig skal blive Himmelens Fugle og Jordens Dyr til Æde, og ingen skal skræmme dem bort. </p>
<p id="v34"><sup><small>34</small></sup>  Og i Judas Byer og på Jerusalems Gader gør jeg Ende på Fryderåb og Glædesråb, Brudgoms Røst og Bruds Røst, thi Landet skal lægges øde. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Jeremiah/6">
          <span class="mdi mdi-arrow-left-drop-circle"></span><span class="pl-2">Jeremias' Bog - Kapitel 6</span>
        </a>
        </td>
        <td>
        <a href="/da/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Jeremiah/8">
          <span class="pr-2">Jeremias' Bog - Kapitel 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:11 <i>Faderens hus: tyvenes hule</i>: <a href="/da/The_Urantia_Book/173#p1_7">UB 173:1.7</a>. </li>
  <li id="fn2"><a href="#cite2">↑</a> 7:13-14 <i>»Gud sagde«</i>: <a href="/da/The_Urantia_Book/156#p5_4">UB 156:5.4</a>. </li>
</ol>
</div>
