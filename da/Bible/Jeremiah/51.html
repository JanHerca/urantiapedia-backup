<!--
title: Jeremias' Bog - Kapitel 51
description: 
published: true
date: 2022-10-6T9:45:27Z
tags: bible, bible—jeremiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/50">Jeremias' Bog - Kapitel 50</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/52">Jeremias' Bog - Kapitel 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så siger HERREN: Jeg opvækker en ødelæggelsens ånd mod Babel og dem, som bor i "mine Modstanderes Hjerte". </p>
<p id="v2"><sup><small>2</small></sup>  Og jeg sender til Babel Kastere, de skal kaste det og tømme dets Land, thi fra alle Hanter er de over det på Ulykkens Dag. </p>
<p id="v3"><sup><small>3</small></sup>  Ingen skal spænde sin Bue eller rejse sig i Brynje. Spar ikke dets Ynglinge, læg Band på hele dets Hær! </p>
<p id="v4"><sup><small>4</small></sup>  Dræbte Mænd skal falde i Kaldæernes Land og gennemborede i Gaderne; </p>
<p id="v5"><sup><small>5</small></sup>  thi Israel og Juda er ikke forladt af deres Gud, Hærskarers HERRE, men deres Land var fuldt af Skyld mod Israels Hellige. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Fly ud af Babel, enhver redde sit Liv, at I ikke skal omkomme for dets Brøde! Thi det er Hævnens Tid for HERREN, han øver Gengæld imod det. </p>
<p id="v7"><sup><small>7</small></sup>  Et gyldent Bæger var Babel i HERRENs Hånd, det gjorde al Jorden drukken; Folkene drak af Vinen, derfor blev Folkene galne. </p>
<p id="v8"><sup><small>8</small></sup>  Babel faldt i et Nu, det knustes; jamrer over det! Hent Balsam hid til dets Sår, om det muligt kan læges! </p>
<p id="v9"><sup><small>9</small></sup>  Vi vilde læge Babel, men det lod sig ikke læge. Gå fra det og lad os drage hver til sit Land, thi dets Straffedom når til Himmelen, løfter sig til Skyerne. </p>
<p id="v10"><sup><small>10</small></sup>  HERREN har bragt vor Ret for Lyset; kom, lad os kundgøre HERREN vor Guds Værk i Zion! </p>
<p id="v11"><sup><small>11</small></sup>  Hvæs Pilene, gør Skjoldene blanke! HERREN har vakt Mederkongens Ånd, thi hans Hu står til at ødelægge Babel; thi det er HERRENs Hævn, Hævn for hans Tempel. </p>
<p id="v12"><sup><small>12</small></sup>  Løft Banner mod Babels Mure, forstærk Vagten, sæt Vagtposter ud, læg Baghold! Thi HERREN har et Råd for og gør, hvad han har talet mod Babels Indbyggere. </p>
<p id="v13"><sup><small>13</small></sup>  Du, som bor ved de mange Vande, rig på Skatte, din Ende er kommet, den Alen, hvor man skære dig af. </p>
<p id="v14"><sup><small>14</small></sup>  Hærskarers Herre har svoret ved sig selv: Jeg vil fylde dig med Mennesker som Græshopper, og de skal istemme Vinperserråbet over dig. </p>
<p id="v15"><sup><small>15</small></sup>  Han skabte Jorden i sin Vælde, grundfæstede Jorderig i sin Visdom, og i sin indsigt udspændte han Himmelen. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Når han løfter sin Røst, bruser Vandene i Himmelen, og han lader Skyer stige op fra Jordens Ende; han får Lynene til at give Regn og sender Stormen ud af sine Forrådskamre. </p>
<p id="v17"><sup><small>17</small></sup>  Dumt er hvert Menneske, uden Indsigt, hver Guldsmed får Skam af sit Billede; thi Løgn er hans Støbning, der er ingen Ånd i dem; </p>
<p id="v18"><sup><small>18</small></sup>  Tomhed er de, et dårende Værk; når deres Hjemsøgelses Tid kommer, er det ude med dem. </p>
<p id="v19"><sup><small>19</small></sup>  Jakobs Arvelod er ikke som de; thi han, der har skabt alt, er dets Arvelod; Hærskarers HERRE er hans Navn. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Du var mig en Stridshammer, et Våben; med dig knuste jeg Folk, med dig ødelagde jeg Riger; </p>
<p id="v21"><sup><small>21</small></sup>  med dig knuste jeg Hest og Rytter, med dig knuste jeg Vogn og Vognstyrer, </p>
<p id="v22"><sup><small>22</small></sup>  med dig knuste jeg Mand og Kvinde med dig knuste jeg gammel og ung, med dig knuste jeg Yngling og Jomfru, </p>
<p id="v23"><sup><small>23</small></sup>  med dig knuste jeg Hyrde og Hjord, med dig knuste jeg Agerdyrker og Oksespand, med dig knuste jeg Statholder og Landshøvding. </p>
<p id="v24"><sup><small>24</small></sup>  Men jeg vil gengælde Babel og alle Kaldæas Indbyggere alt det onde, de gjorde mod Zion for eders Øjne, lyder det fra HERREN. </p>
<p id="v25"><sup><small>25</small></sup>  Se, jeg kommer over dig, du ødelæggende Bjerg, lyder det fra HERREN, du, som ødelægger hele Jorden; jeg udrækker Hånden imod dig og vælter dig ned fra Klipperne og gør dig til et afsvedet Bjerg; </p>
<p id="v26"><sup><small>26</small></sup>  man skal ikke fra dig hente Sten til Tinder eller Grundvolde, thi du skal blive en evig Ørken, lyder det fra HERREN. </p>
<p id="v27"><sup><small>27</small></sup>  Løft Banner på Jorden, stød i Horn blandt Folkene, vi Folkene til Kamp imod det, opbyd Ararats, Minnis og Asjkenazs Riger imod det, indsæt en Tipsar, lad Hestene fare frem som lodne Græshopper; </p>
<p id="v28"><sup><small>28</small></sup>  vi Folkene til Strid imod det, Mederkongen, hans Statholdere og alle hans Landshøvdinger og hele det Land, han råder over! </p>
<p id="v29"><sup><small>29</small></sup>  Jorden skal skælve og vride sig, thi HERRENs Tanker mod Babel fuldbyrdes, at gøre Babels Land til en Ørken, hvor ingen bor. </p>
<p id="v30"><sup><small>30</small></sup>  Babels Helte opgiver Kampen, de sidder stille i Borgene, deres kraft ebber ud, de er blevet til Kvinder; dets Boliger afbrændes, dets Portstænger knækkes. </p>
<p id="v31"><sup><small>31</small></sup>  Løber iler Løber i Møde, og Bud iler Bud i Møde for at melde Babels Konge, at hans By er indtaget fra Ende til anden, </p>
<p id="v32"><sup><small>32</small></sup>  Overgangsstederne taget, Borgene brændt og Krigsfolkene rædselslagne. </p>
<p id="v33"><sup><small>33</small></sup>  Thi så siger Hærskarers HERRE, Israels Gud: Babels Datter er som en Tærskeplads, når den stampes endnu en liden Stund, så kommer Høstens Tid for den. </p>
<p id="v34"><sup><small>34</small></sup>  Kong Nebukadrezar af Babel har fortæret mig, oprevet mig, sat mig til Side som et tomt kar. Som en Drage har han slugt mig, fyldt sin Vom med mine Lækkerbidskener og drevet mig bort. </p>
<p id="v35"><sup><small>35</small></sup>  Den Vold, jeg led, og min Overlast komme over Babel, siger de, som bor i Zion, mit Blod over Kaldæas Indbyggere, siger Jerusalem. </p>
<p id="v36"><sup><small>36</small></sup>  Derfor, så siger HERREN: Se, jeg fører din Sag og giver digHævn, jeg lægger dets Hav tørt og udtørrer dets Kilde. </p>
<p id="v37"><sup><small>37</small></sup>  Babel skal blive en Grushob, Sjakalers Bolig, til Rædsel og Spot, så ingen bor der. </p>
<p id="v38"><sup><small>38</small></sup>  De brøler alle som Løver, knurrer som Løveunger i deres Vildskab. </p>
<p id="v39"><sup><small>39</small></sup>  Jeg holder et Drikkelag for dem og gør dem drukne, så de døves og falder i evig Søvn uden at vågne, lyder det fra HERREN. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Jeg fører dem ned til af slagtes som Får, som Vædre sammen med Bukke. </p>
<p id="v41"><sup><small>41</small></sup>  Hvor Sjesjak blev fanget og grebet, al Jordens Stolthed, hvor Babel dog blev til Rædsel imellem Folkene! </p>
<p id="v42"><sup><small>42</small></sup>  Havet steg over Babel, af dets Bølgers Brus blev det skjult. </p>
<p id="v43"><sup><small>43</small></sup>  Dets Byer er blevet en Ørken, øde Land og Ødemark; intet Menneske bor i dem, intet Menneskebarn færdes i dem. </p>
<p id="v44"><sup><small>44</small></sup>  Jeg hjemsøger Bel i Babel, river ud af hans Mund, hvad han slugte, til ham skal ej Folkeslag strømme mer. Også Babels Mur er faldet. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  Drag ud deraf, mit Folk, enhver redde sit Liv for HERRENs glødende Harme. </p>
<p id="v46"><sup><small>46</small></sup>  Lad ikke eders Hjerter blive modfaldne og frygt ikke ved de Tidender, der høres på Jorden, når der i det ene År kommer een Tidende og i det næste en anden, når der er Voldsfærd på Jorden og Hersker følger på Hersker. </p>
<p id="v47"><sup><small>47</small></sup>  Se, derfor skal Dage komme, da jeg hjemsøger Babels Gudebilleder, og alt dets Land bliver til Skamme, og alle deri skal falde på Valen. </p>
<p id="v48"><sup><small>48</small></sup>  Jubl over Babel, Himmel og Jord med alt, hvad i dem er, thi fra Nord kommer Hærværksmænd over det, lyder det fra HERREN. </p>
<p id="v49"><sup><small>49</small></sup>  Også Babel skal falde for de dræbte af Israels Skyld, ligesom dræbte på hele Jorden faldt for Babel. </p>
<p id="v50"><sup><small>50</small></sup>  I, som undslap Sværdet, drag bort, stands ikke, kom HERREN i Hu i det fjerne, lad Jerusalem komme frem i eders Tanker! </p>
<p id="v51"><sup><small>51</small></sup>  Vi blev til Skamme, thi Smædeord måtte vi høre; Blusel lagde sig over vore Ansigter, thi fremmede overfaldt HERRENs Huss Helligdomme. </p>
<p id="v52"><sup><small>52</small></sup>  Se, derfor skal Dage komme, lyder det fra HERREN, da jeg hjemsøger dets Gudebilleder, og sårede skal stønne i hele dets Land. </p>
<p id="v53"><sup><small>53</small></sup>  Selv om Babel stiger op til Himmelen, og selv om det gør sin Borg utilgængelig i det høje, fra mig skal der komme Hærværksmænd over det, lyder det fra HERREN. </p>
<p id="v54"><sup><small>54</small></sup>  Der lyder Skrig fra Babel, et vældigt Sammenbrud fra Kaldæernes Land. </p>
<p id="v55"><sup><small>55</small></sup>  Thi HERREN hærger Babel og gør Ende på den vældige Larm der; deres Bølger bruser som mange Vande, deres Brag lyder højt. </p>
<p id="v56"><sup><small>56</small></sup>  Thi en Hærværksmand kommer over Babel, og dets Helte skal fanges, deres Buer knækkes; thi en Gengældelsens Gud er HERREN, han giver fuld Løn. </p>
<p id="v57"><sup><small>57</small></sup>  Jeg gør dets Fyrster og Vismænd, dets Statholdere, Landshøvdinger og Helte drukne, og de skal falde i evig Søvn uden at vågne, lyder det fra kongen, hvis Navn er Hærskarers HERRE. </p>
<p id="v58"><sup><small>58</small></sup>  Så siger Hærskarers HERRE: Babels brede Mur skal nedbrydes til Grunden og dets høje Porte opbrændes. Folkeslagenes Møje er spildt, og Folkefærdene slider sig trætte for Ilden. </p>
<p id="v59"><sup><small>59</small></sup>  Det Ord, som Profefen Jeremias sendte med Seraja, en Søn at Masejas Søn Nerija, da han rejste, til Babel med Kong Zedekias af Juda i hans fjerde Regeringsår; Seraja sørgede for Nattely til Kongen, når han var på Rejse. </p>
<p id="v60"><sup><small>60</small></sup>  Jeremias optegnede al den Ulykke, som skulde komme over Babel, i en og samme Bog, alle disse Ord, der er skrevet mod Babel; </p>
<p id="v61"><sup><small>61</small></sup>  og Jeremias sagde til Seraja: "Når du kommer til Babel og ser Lejlighed dertil, skal du oplæse alle disse Ord </p>
<p id="v62"><sup><small>62</small></sup>  og sige: HERRE, du truede selv dette Sted med Udryddelse, så der ikke bliver nogen, som bor der, - hverken Folk eller Fæ, men det skal blive en evig Ørken. </p>
<p id="v63"><sup><small>63</small></sup>  Og når du er til Ende med at oplæse denne Bog, skal du binde en Sten til den, kaste den i Eufrat </p>
<p id="v64"><sup><small>64</small></sup>  og sige: Således skal Babel gå til Bunds og ikke mere komme op for al den Ulykke, jeg sender over det!" Til Ordene "slider sig trætte for Ilden går Jeremiass Ord. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/50">Jeremias' Bog - Kapitel 50</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/52">Jeremias' Bog - Kapitel 52</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 51:5 <i>Israels Hellige</i>: <a href="/da/The_Urantia_Book/128#p1_10">UB 128:1.10</a>. </li>
  <li id="fn2"><a href="#cite2">↑</a> 51:15 <i>Gud skabte</i>: <a href="/da/The_Urantia_Book/95#p5_9">UB 95:5.9</a>.  <i>Gud er almægtig</i>: <a href="/da/The_Urantia_Book/131#p10_3">UB 131:10.3</a>.  <i>Kraften</i>: <a href="/da/The_Urantia_Book/131#p10_6">UB 131:10.6</a>.  <i>almægtig</i>: <a href="/da/The_Urantia_Book/142#p3_7">UB 142:3.7</a>.  <i>Trofast og guddommelig skaber</i>: <a href="/da/The_Urantia_Book/2#p1_2">UB 2:1.2</a>.  <i>Skaberen</i>: <a href="/da/The_Urantia_Book/131#p10_6">UB 131:10.6</a>.  <i>Guds kraft</i>: <a href="/da/The_Urantia_Book/1#p1_4">UB 1:1.4</a>.  <i>Universel Skaber</i>: <a href="/da/The_Urantia_Book/142#p3_7">UB 142:3.7</a>.  <i>Gud er alvidende</i>: <a href="/da/The_Urantia_Book/131#p10_3">UB 131:10.3</a>.  <i>Gud har skabt alt</i>: <a href="/da/The_Urantia_Book/6#p1_3">UB 6:1.3</a>.  <i>Gud har skabt alle ting og væsener</i>: <a href="/da/The_Urantia_Book/131#p10_2">UB 131:10.2</a>. </li>
  <li id="fn3"><a href="#cite3">↑</a> 51:15-16 <i>Gud skabte himmel og jord</i>: <a href="/da/The_Urantia_Book/92#p6_6">UB 92:6.6</a>.  <i>Gud som skaber af alt</i>: <a href="/da/The_Urantia_Book/0#p2_9">UB 0:2.9</a>.  <i>Gud skabte himmel og jord</i>: <a href="/da/The_Urantia_Book/1#p0_1">UB 1:0.1</a>.  <i>Skaberen af himmel og jord</i>: <a href="/da/The_Urantia_Book/128#p1_10">UB 128:1.10</a>.  <i>Gud skabte alt</i>: <a href="/da/The_Urantia_Book/131#p2_2">UB 131:2.2</a>. </li>
  <li id="fn4"><a href="#cite4">↑</a> 51:19 <i>Kilden til alting</i>: <a href="/da/The_Urantia_Book/3#p2_5">UB 3:2.5</a>. </li>
  <li id="fn5"><a href="#cite5">↑</a> 51:39 <i>Ikke-overlevelse</i>: <a href="/da/The_Urantia_Book/49#p6_7">UB 49:6.7</a>. </li>
  <li id="fn6"><a href="#cite6">↑</a> 51:44 <i>Konkurrerende »guder« Bel</i>: <a href="/da/The_Urantia_Book/95#p1_3">UB 95:1.3</a>. </li>
</ol>
</div>
