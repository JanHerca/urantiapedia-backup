<!--
title: Jeremias' Bog - Kapitel 20
description: 
published: true
date: 2022-10-6T9:45:27Z
tags: bible, bible—jeremiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/19">Jeremias' Bog - Kapitel 19</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/21">Jeremias' Bog - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da præsten Pasjhur, Immers søn, der var overopsynsmand i HERRENs Hus, hørte Jeremias profetere således, </p>
<p id="v2"><sup><small>2</small></sup>  slog han ham og lod ham lægge i Blokken i den øvre Benjaminsport i HERRENs Hus. </p>
<p id="v3"><sup><small>3</small></sup>  Men da Pasjhur Dagen efter slap Jeremias ud af Blokken, sagde Jeremias til ham: HERREN kalder dig ikke Pasjhur, men: Trindt-om-er-Rædsel. </p>
<p id="v4"><sup><small>4</small></sup>  Thi så siger HERREN: Se, jeg gør dig til Rædsel for dig selv og for alle dine Venner; de skal falde for deres Fjenders Sværd, og dine Øjne skal se det. Og hele Juda giver jeg i Babels Konges Hånd; han skal føre dem til Babel og hugge dem ned med Sværdet. </p>
<p id="v5"><sup><small>5</small></sup>  Og jeg giver alt denne Bys Gods og al dens Velstand og alle dens koslelige Ting og alle Judas Kongers Skatte i deres fjenders Hånd; de skal rane dem og tage dem og føre dem til Babel. </p>
<p id="v6"><sup><small>6</small></sup>  Og du Pasjhur og alle, der bor i dit Hus, skal gå i Fangenskab. Du skal komme til Babel; der skal du dø, og der skal du jordes sammen med alle dine Venner, for hvem du har profeteret Løgn. </p>
<p id="v7"><sup><small>7</small></sup>  Du overtalte mig, HERRE, og jeg lod mig overtale, du tvang mig med Magt. </p>
<p id="v8"><sup><small>8</small></sup>  Thi så tit jeg faler, må jeg skrige, råbe: "Vold og Overfald!" Thi HERRENs Ord er mig Dagen lang til Skændsel og Spot. </p>
<p id="v9"><sup><small>9</small></sup>  Men tænkte jeg: "Ej vil jeg mindes ham, ej tale mer i hans Navn," da blev det som brændende Ild i mit indre, som brand i mine Ben; jeg er træt, jeg kan ikke mere, jeg evner det ej; </p>
<p id="v10"><sup><small>10</small></sup>  thi jeg hører mange hviske, trindt om er Rædsel: "Angiv ham!" og: "Vi vil angive ham!" Alle mine Venner lurer på et Fejltrin af mig: "Måske går han i Fælden, så vi får ham i vor Magt, og da kan vi hævne os på ham!" </p>
<p id="v11"><sup><small>11</small></sup>  Men HERREN er med mig som en vældig Helt; derfor skal de, som forfølger mig, snuble i Afmagt, højlig beskæmmes, thi Heldet svigter dem, få Skændsel, der aldrig glemmes. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Du Hærskarers HERRE, som prøver den retfærdige, gennemskuer Nyrer og Hjerte, lad mig skue din Hævn på dem, thi på dig har jeg væltet min Sag. </p>
<p id="v13"><sup><small>13</small></sup>  Syng for HERREN, lovpris HERREN! Thi han redder den fattiges Sjæl af de ondes Hånd. </p>
<p id="v14"><sup><small>14</small></sup>  Forbandet være den Dag, på hvilken jeg fødtes; den Dag, min Moder fødte mig, skal ikke velsignes. </p>
<p id="v15"><sup><small>15</small></sup>  Forbandet den Mand, som bragte min Fader det Bud: "Et Barn, en Dreng er født dig!" og glæded ham såre. </p>
<p id="v16"><sup><small>16</small></sup>  Det gå den Mand som Byerne, HERREN omstyrted uden Medynk; han høre Skrig ved Gry, Kampråb ved Middagstide. </p>
<p id="v17"><sup><small>17</small></sup>  At han ej lod mig dø i Moders Liv, så min Moder var blevet min Grav og hendes Moderliv evigt svangert! </p>
<p id="v18"><sup><small>18</small></sup>  Hvi kom jeg af Moders Liv, når jeg kun skulde opleve Møje og Harm, mine Dage svinde i Skam!. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/19">Jeremias' Bog - Kapitel 19</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/21">Jeremias' Bog - Kapitel 21</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 20:11 <i>Mægtig, frygtelig</i>: <a href="/da/The_Urantia_Book/96#p4_5">UB 96:4.5</a>. </li>
</ol>
</div>
