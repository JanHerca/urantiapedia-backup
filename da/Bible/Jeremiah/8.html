<!--
title: Jeremias' Bog - Kapitel 8
description: 
published: true
date: 2023-11-8T20:15:14Z
tags: bible, bible—jeremiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Jeremiah/7">
          <span class="mdi mdi-arrow-left-drop-circle"></span><span class="pl-2">Jeremias' Bog - Kapitel 7</span>
        </a>
        </td>
        <td>
        <a href="/da/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Jeremiah/9">
          <span class="pr-2">Jeremias' Bog - Kapitel 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Til hin Tid, lyder det fra HERREN, skal man tage Judas kongers ben, dets Fyrsters Ben, Præsternes, Profeternes og Jerusalems Indbyggeres Ben ud af deres Grave </p>
<p id="v2"><sup><small>2</small></sup>  og sprede dem for Sol og Måne og al Himmelens Hær, som de elskede og dyrkede, holdt sig til, rådspurgte og tilbad; de skal ikke samles og jordes, men blive til Gødning på Marken. </p>
<p id="v3"><sup><small>3</small></sup>  Og Døden skal foretrækkes for Livet af hele den Rest, der er tilbage af denne onde Slægt på alle de Steder, jeg driver dem hen, lyder det fra Hærskarers HERRE. </p>
<p id="v4"><sup><small>4</small></sup>  Og du skal sige til dem: Så siger HERREN: Mon man falder og ej står op, går tilbage og ej vender om? </p>
<p id="v5"><sup><small>5</small></sup>  Hvi falder da dette Folk i Jerusalem fra i evigt Frafald? De fastholder Svig, vil ikke vende om igen. </p>
<p id="v6"><sup><small>6</small></sup>  Jeg lytter, hører nøje efter: de taler ej Sandhed, ingen angrer sin Ondskab og siger: "Hvad gjorde jeg!" Hver styrter frem i sit Løb, som Hest stormer frem i Strid. </p>
<p id="v7"><sup><small>7</small></sup>  Selv Storken oppe i Luften kender sin Tid, Turtelduen, Svalen og Tranen holder den Tid, de skal komme; men mit Folk, de kender ej HERRENs Ret. </p>
<p id="v8"><sup><small>8</small></sup>  Hvor kan I sige: "Vi er vise, og hos os er HERRENs Lov!" Nej, de skriftkloges Løgnegriffel virked i Løgnens Tjeneste. </p>
<p id="v9"><sup><small>9</small></sup>  De vise skal blive til Skamme, ræddes og fanges. Se, HERRENs Ord har de vraget, hvad Visdom har de? </p>
<p id="v10"><sup><small>10</small></sup>  Derfor giver jeg andre deres Kvinder, nye Herrer deres Marker. Thi fra små til store søger hver eneste Vinding, de farer alle med Løgn fra Profet til Præst. </p>
<p id="v11"><sup><small>11</small></sup>  De læger mit Folks Datters Brøst som den simpleste Sag, idet de siger: "Fred, Fred!" skønt der ikke er Fred. </p>
<p id="v12"><sup><small>12</small></sup>  De skal få Skam, thi de har gjort vederstyggelige Ting, og dog blues de ikke, dog kender de ikke til Skam. Derfor skal de falde på Valen; på Hjemsøgelsens Dag skal de snuble, siger HERREN. </p>
<p id="v13"><sup><small>13</small></sup>  Jeg vil bjærge deres Høst, så lyder det fra HERREN, men Vinstokken er uden Druer, Figentræet uden Figner, og Løvet er vissent. </p>
<p id="v14"><sup><small>14</small></sup>  Hvorfor sidder vi stille? Flok jer dog sammen, lad os gå til de faste Stæder og tilintetgøres der! Thi HERREN vor Gud tilintetgør os, Gift er vor Drik, thi vi synded mod HERREN. </p>
<p id="v15"><sup><small>15</small></sup>  Man håber på Fred, men det bliver ej godt, på Lægedoms Tid, men se, der er Rædsel. </p>
<p id="v16"><sup><small>16</small></sup>  Hans Hestes Fnysen høres fra Dan, ved Lyden af hans Hingstes Vrinsken skælver alt Landet. De kommer og opæder Landet og dets Fylde, Byen og dens Borgere. </p>
<p id="v17"><sup><small>17</small></sup>  Thi se, jeg sender imod jer Slanger; Basilisker, som ikke lader sig besværge, bide jer skal de, lyder det fra HERREN. </p>
<p id="v18"><sup><small>18</small></sup>  Min Kvide er ikke til at læge, mit Hjerte er sygt. </p>
<p id="v19"><sup><small>19</small></sup>  Hør mit Folks Datters Skrig viden om fra Landet! Er HERREN da ikke i Zion, har det ingen konge? Hvi krænked I mig med eders Billeder, fremmed Tomhed? </p>
<p id="v20"><sup><small>20</small></sup>  Kornhøst er omme, Frugthøst endt, og vi er ej frelst! </p>
<p id="v21"><sup><small>21</small></sup>  Ved mit Folks Datters Sammenbrud er jeg brudt sammen, jeg sørger, grebet af Rædsel. </p>
<p id="v22"><sup><small>22</small></sup>  Er der ikke Balsam i Gilead, ingen Læge der? Hvorfor heles da ikke mit Folks Datters Sår? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Jeremiah/7">
          <span class="mdi mdi-arrow-left-drop-circle"></span><span class="pl-2">Jeremias' Bog - Kapitel 7</span>
        </a>
        </td>
        <td>
        <a href="/da/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Jeremiah/9">
          <span class="pr-2">Jeremias' Bog - Kapitel 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
