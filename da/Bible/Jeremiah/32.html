<!--
title: Jeremias' Bog - Kapitel 32
description: 
published: true
date: 2022-10-6T9:45:27Z
tags: bible, bible—jeremiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/31">Jeremias' Bog - Kapitel 31</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/33">Jeremias' Bog - Kapitel 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Det Ord, som kom til Jeramias fra Herren i kong Zedekias af Judas tiende År, det er Nebukadrezars attende. </p>
<p id="v2"><sup><small>2</small></sup>  Dengang belejrede Babels Konges Hær Jerusalem, og Profeten Jeremas sad fængslet i Vagtforgården i Judas Konges Palads, </p>
<p id="v3"><sup><small>3</small></sup>  hvor Kong Zedekias af Juda havde ladet ham fængsle med de Ord: "Hvor tør du profetere og sige: Så siger HERREN: Se, jeg giver denne By i Babels Konges Hånd, og han skal indtage den; </p>
<p id="v4"><sup><small>4</small></sup>  og Kong Zedekias af Juda skal ikke undslippe Kaldæernes Hånd, men overgives i Babels Konges Hånd, og han skal tale med ham Mund til Mund og se ham Øje i Øje; </p>
<p id="v5"><sup><small>5</small></sup>  og han skal føre Zedekias til Babel, og der skal han blive, til jeg ser til ham, lyder det fra HERREN; når I kæmper med Kaldæerne, får I ikke Lykke!" </p>
<p id="v6"><sup><small>6</small></sup>  Og Jeremias sagde: HERRENs Ord kom til mig således: </p>
<p id="v7"><sup><small>7</small></sup>  Se, Hanamel, din Farbroder Sjallums Søn, kommer til dig og siger: "Køb min Mark i Anatot, thi du har Indløsningsret." </p>
<p id="v8"><sup><small>8</small></sup>  Så kom Hanamel, min Farbroders Søn, til mig i Vagtforgården, som HERREN havde sagt, og sagde til mig: "Køb min Mark i Anatot i Benjamins Land, thi du har Arveretten, og indløsningsretten er din; køb dig den!" Da forstod jeg, at det var HERRENs Ord. </p>
<p id="v9"><sup><small>9</small></sup>  Og jeg købte Marken i Anatot af Hanamel, min Farbroders Søn, og tilvejede ham Pengene, sytten Sekel Sølv; </p>
<p id="v10"><sup><small>10</small></sup>  og jeg skrev Skøde og forseglede det, tilkaldte Vidner og afvejede Pengene på Vægtskål. </p>
<p id="v11"><sup><small>11</small></sup>  Så tog jeg Skødet, både det forseglede og det åbne, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  og overgav Skødet til Baruk, Masejas Søn Nerijas Søn, i Nærværelse af Hanamel, min Farbroders Søn, og Vidnerne, som havde underskrevet Skødet, og alle de Judæee, som var til Stede i Vagtforgården; </p>
<p id="v13"><sup><small>13</small></sup>  og i deres Nærværelse bød jeg Baruk: </p>
<p id="v14"><sup><small>14</small></sup>  "Så siger Hærskarers HERRE, Israels Gud: Tag disse Skøder, både det forseglede og det åbne, og læg dem i en Lerkrukke, for at de kan holde sig i lange Tider. </p>
<p id="v15"><sup><small>15</small></sup>  Thi så siger Hærskarers HERRE, Israels Gud: End skal der købes Huse, Marker og Vingårde i dette Land!" </p>
<p id="v16"><sup><small>16</small></sup>  Efter at have overgivet Skødet til Baruk, Nerijas Søn, bad jeg således til HERREN: </p>
<p id="v17"><sup><small>17</small></sup>  Ak, Herre, HERRE, du har jo skabt Himmelen og Jorden ved din vældige Styrke og din udstrakte Arm, intet er dig for underfuldt, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  du, som øver Miskundhed mod Tusinder og gengælder Fædres Misgerning på deres Sønner efter dem; du store, vældige Gud, hvis Navn er Hærskarers HERRE, <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  rig på Råd og stor i Dåd, hvis Øjne er åbne over alle Menneskebørnenes Veje, for at du kan give enhver efter hans Vej og hans Gerningers Frugt; <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  du, som gjorde Tegn og Undere i Ægypten og gør det den Dag i Dag både i Israel og blandt andre Mennesker og skabte dig det Navn, du har i Dag, </p>
<p id="v21"><sup><small>21</small></sup>  du, som førte dit Folk Israel ud af Ægypten med Tegn og Undere, med stærk Hånd og udstrakt Arm og stor Rædsel </p>
<p id="v22"><sup><small>22</small></sup>  og gav dem dette Land, som du havde svoret deres Fædre at ville give dem, et Land, der flyder med Mælk og Honning; </p>
<p id="v23"><sup><small>23</small></sup>  og de kom og tog det i Eje; men de hørte ikke din Røst og adlød ikke din Lov; de gjorde intet af, hvad du havde pålagt dem; så lod du al denne Ulykke ramme dem. </p>
<p id="v24"><sup><small>24</small></sup>  Se, Stormvoldene har nået Byen, så den er ved at blive indtaget, og med Sværd, Hunger og Pest er Byen givet i de angribende Kaldæeres Hånd; had du talede, er sket, og du ser det selv. </p>
<p id="v25"><sup><small>25</small></sup>  Og skønt Byen er givet i Kaldæernes Hånd, siger du til mig, Herre, HERRE: "Køb dig Marken for Penge og tag Vidner derpå!" </p>
<p id="v26"><sup><small>26</small></sup>  Da kom HERRENs Ord til Jeremias således: </p>
<p id="v27"><sup><small>27</small></sup>  Se, jeg er HERREN, alt Køds Gud; skulde noget være mig for underfuldt? <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Derfor, så siger HERREN: Se, jeg giver denne By i kaldæernes og Kong Nebukadrezar af Babels Hånd, og han skal idtage den; </p>
<p id="v29"><sup><small>29</small></sup>  og Kaldæerne, der angriber denne By, skal komme og sætte Ild på den og afbrænde Husene, på hvis Tage man tændte Offerild for Baal og udgød Drikofre for andre Guder for at krænke mig. </p>
<p id="v30"><sup><small>30</small></sup>  Thi fra deres Ungdom af har Israeliterne og Judæerne kun gjort, hvad der var ondt i mine Øjne; thi Israeliterne gør ikke andet end krænke mig ved deres Hænders Værk, lyder det fra HERREN. </p>
<p id="v31"><sup><small>31</small></sup>  Ja, en Kilde til Vrede og Harme har denne By været mig, lige fra den Dag de byggede den og til i Dag, så at jeg må fjerne den fra mit Åsyn </p>
<p id="v32"><sup><small>32</small></sup>  for alt det ondes Skyld, som Israeliterne og Judæerne gjorde for at krænke mig, de deres Konger, Fyrster, Præster og Profefer, Judas Mænd og Jerusalems Borgere. </p>
<p id="v33"><sup><small>33</small></sup>  De vendte Ryggen og ikke Ansigtet til mig, og skønt jeg advarede dem årle og silde, vilde de ikke høre eller tage ved Lære. </p>
<p id="v34"><sup><small>34</small></sup>  De opstillede deres væmmelige Guder i det Hus, mit Navn nævnes over, for at gøre det urent; </p>
<p id="v35"><sup><small>35</small></sup>  og de byggede Baals Offerhøje i Hinnoms Søns Dal for at ofre deres Sønner og Døtre til Molok, hvad jeg ikke havde budt dem, og hvad aldrig var i min Tanke, at man skulde gøre så vederstyggelig en Ting for derved at lokke Juda til Synd. <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  Men nu, så siger HERREN, Israels Gud, om denne By, som I siger er givet i Babels Konges Hånd med Sværd, Hunger og Pest: </p>
<p id="v37"><sup><small>37</small></sup>  Se, jeg vil samle dem fra alle de Lande, som jeg har bortstødt dem til i min Vrede og Harme og i stor Fortørnelse, og føre dem hjem til dette Sted og lade dem bo trygt. </p>
<p id="v38"><sup><small>38</small></sup>  De skal være mit Folk, og jeg vil være deres Gud; </p>
<p id="v39"><sup><small>39</small></sup>  og jeg vil give dem eet Hjerte og een Vej, så de frygter mig alle Dage, at det må gå dem og deres Sønner efter dem vel. </p>
<p id="v40"><sup><small>40</small></sup>  Jeg slutter en evig Pagt med dem, at jeg ikke vil drage mig tilbage fra dem, men gøre vel itnod dem; og min Frygt lægger jeg i deres Hjerter, så de ikke viger fra mig. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Jeg vil glæde mig over dem og gøre vel imod dem; og jeg planter dem i dette Land i Trofasthed af hele mit Hjerte og hele min Sjæl. </p>
<p id="v42"><sup><small>42</small></sup>  Thi så siger HERREN: Som jeg bragte al denne store Ulykke over dette Folk, således vil jeg bringe over dem alt det gode, jeg taler til dem om. </p>
<p id="v43"><sup><small>43</small></sup>  End skal der købes Marker i det Land, som I siger er en Ørken uden Mennesker og Kvæg og givet i Kaldæernes Hånd; </p>
<p id="v44"><sup><small>44</small></sup>  man skal købe Marker for Penge og skrive Skøder og forsegle dem og tilkalde Vidner i Benjamins Land, i Jerusalems Omegn, i Judas Byer, i Bjerglandets, Lavlandets og Sydlandets Byer; thi jeg vender deres Skæbne, lyder det fra HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/31">Jeremias' Bog - Kapitel 31</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/33">Jeremias' Bog - Kapitel 33</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 32:11 <i>Det er skik og brug</i>: <a href="/da/The_Urantia_Book/70#p11_6">UB 70:11.6</a>. </li>
  <li id="fn2"><a href="#cite2">↑</a> 32:17 <i>Skaberen af himmel og jord</i>: <a href="/da/The_Urantia_Book/128#p1_10">UB 128:1.10</a>.  <i>Gud har skabt alle ting og væsener</i>: <a href="/da/The_Urantia_Book/131#p10_2">UB 131:10.2</a>.  <i>Gud skabte himmel og jord</i>: <a href="/da/The_Urantia_Book/131#p2_2">UB 131:2.2</a>.  <i>Gud skabte</i>: <a href="/da/The_Urantia_Book/95#p5_9">UB 95:5.9</a>.  <i>Gud er almægtig</i>: <a href="/da/The_Urantia_Book/131#p10_3">UB 131:10.3</a>.  <i>Skaberen</i>: <a href="/da/The_Urantia_Book/131#p10_6">UB 131:10.6</a>.  <i>Trofast og guddommelig skaber</i>: <a href="/da/The_Urantia_Book/2#p1_2">UB 2:1.2</a>.  <i>Guds kraft</i>: <a href="/da/The_Urantia_Book/1#p1_4">UB 1:1.4</a>.  <i>Gud har skabt alt</i>: <a href="/da/The_Urantia_Book/6#p1_3">UB 6:1.3</a>.  <i>Gud som skaber af himlen, jorden</i>: <a href="/da/The_Urantia_Book/0#p2_9">UB 0:2.9</a>.  <i>Gud skabte himmel og jord</i>: <a href="/da/The_Urantia_Book/92#p6_6">UB 92:6.6</a>.  <i>Gud skabte himmel og jord</i>: <a href="/da/The_Urantia_Book/1#p0_1">UB 1:0.1</a>.  <i>almægtig</i>: <a href="/da/The_Urantia_Book/142#p3_7">UB 142:3.7</a>.  <i>Kraften</i>: <a href="/da/The_Urantia_Book/131#p10_6">UB 131:10.6</a>.  <i>Universel Skaber</i>: <a href="/da/The_Urantia_Book/142#p3_7">UB 142:3.7</a>.  <i>Del 1: Alt muligt</i>: <a href="/da/The_Urantia_Book/2#p1_2">UB 2:1.2</a>. </li>
  <li id="fn3"><a href="#cite3">↑</a> 32:18-19 <i>Gud er uforanderlig, ufejlbarlig</i>: <a href="/da/The_Urantia_Book/2#p2_2">UB 2:2.2</a>. </li>
  <li id="fn4"><a href="#cite4">↑</a> 32:19 <i>Del 2: God i rådgivning</i>: <a href="/da/The_Urantia_Book/97#p6_4">UB 97:6.4</a>. </li>
  <li id="fn5"><a href="#cite5">↑</a> 32:27 <i>For Gud er intet umuligt</i>: <a href="/da/The_Urantia_Book/163#p3_2">UB 163:3.2</a>.  <i>For Gud er alting muligt</i>: <a href="/da/The_Urantia_Book/3#p2_2">UB 3:2.2</a>.  <i>For Gud er intet umuligt</i>: <a href="/da/The_Urantia_Book/26#p5_3">UB 26:5.3</a>.  <i>Alt er muligt for de troende</i>: <a href="/da/The_Urantia_Book/158#p5_2">UB 158:5.2</a>.  <i>Gud for alle folkeslag</i>: <a href="/da/The_Urantia_Book/97#p6_2">UB 97:6.2</a>.  <i>Med Gud, alt muligt</i>: <a href="/da/The_Urantia_Book/131#p10_2">UB 131:10.2</a>. </li>
  <li id="fn6"><a href="#cite6">↑</a> 32:35 <i>Ild ærbødighed</i>: <a href="/da/The_Urantia_Book/85#p4_4">UB 85:4.4</a>. </li>
  <li id="fn7"><a href="#cite7">↑</a> 32:40 <i>Loven skrevet i menneskers hjerter</i>: <a href="/da/The_Urantia_Book/121#p7_5">UB 121:7.5</a>. </li>
</ol>
</div>
