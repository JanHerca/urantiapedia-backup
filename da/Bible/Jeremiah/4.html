<!--
title: Jeremias' Bog - Kapitel 4
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/3">Jeremias' Bog - Kapitel 3</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/5">Jeremias' Bog - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Omvender du dig, Israel, lyder det fra Herren, så vend dig til mig; hvis du fjerner dine væmmelige Guder, skal du ikke fly for mit Åsyn. </p>
<p id="v2"><sup><small>2</small></sup>  Sværger du: "Så sandt HERREN lever," redeligt, ærligt og sandt, skal Folkeslag velsigne sig ved ham og rose sig af ham. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Thi så siger HERREN til Judas Mænd og Jerusalems Borgere: Bryd eder Nyjord og så dog ikke blandt, Torne! </p>
<p id="v4"><sup><small>4</small></sup>  Omskær jer for HERREN og fjern eders Hjertes Forhud, Judas Mænd og Jerusalems Borgere, at min Vrede ikke slår ud som Ild og hrænder uslukket for eders onde Gerningers Skyld. </p>
<p id="v5"><sup><small>5</small></sup>  Forkynd i Juda og Jerusalem, kundgør og tal, lad Hornet gjalde i Landet, råb, hvad I kan, og sig: Flok jer sammen! Vi går ind i de faste Stæder! </p>
<p id="v6"><sup><small>6</small></sup>  Rejs Banner hen imod Zion, fly uden Standsning! Thi Ulykke sender jeg fra Nord, et vældigt Sammenbrud. </p>
<p id="v7"><sup><small>7</small></sup>  En Løve steg op fra sit Krat, en Folkehærger brød op, gik bort fra sin Hjemstavn for at gøre dit Land til en Ørk; dine Byer skal hærges, så ingen bor der. </p>
<p id="v8"><sup><small>8</small></sup>  Derfor skal I klæde jer i Sæk og klage og jamre, thi ej vender HERRENs glødende Vrede sig fra os. </p>
<p id="v9"><sup><small>9</small></sup>  På hin Dag, lyder det fra HERREN, skal Kongen og Fyrsterne tabe Modet, Præsterne stivne af Skræk og Profeterne slås af Rædsel; </p>
<p id="v10"><sup><small>10</small></sup>  og de skal sige: "Ak, Herre, HERRE! Sandelig, du førte dette Folk og Jerusalem bag Lyset, da du sagde: I skal have Fred! Nu har Sværdet nået Sjælen." </p>
<p id="v11"><sup><small>11</small></sup>  På hin Tid skal der siges til dette Folk og Jerusalem: Et glødende Vejr fra Ørkenens nøgne Høje trækker op mod mit Folks Datter, ej til Kastning og Rensning af Korn, </p>
<p id="v12"><sup><small>12</small></sup>  et Vejer for vældigt dertil kommer mod mig. Derfor vil jeg også nu tale Domsord imod dem. </p>
<p id="v13"><sup><small>13</small></sup>  Se, det kommer som Skyer, dets Vogne som Stormvejr, dets Heste er hurtigere end Ørne; ve, vi lægges øde! </p>
<p id="v14"><sup><small>14</small></sup>  Rens dit Hjerte for ondt, Jerusalem, at du må frelses! Hvor længe skal dit Indre huse de syndige Tanker? </p>
<p id="v15"><sup><small>15</small></sup>  Thi hør, en Råber fra Dan, et Ulykkesbud fra Efraims Bjerge: </p>
<p id="v16"><sup><small>16</small></sup>  Kundgør Folkene: Se! Lad det høres i Jerusalem! Belejrere kommer fra et Land i det fjerne, de opløfter Røsten mod Byerne i Juda. </p>
<p id="v17"><sup><small>17</small></sup>  Som Markens Vogtere stiller de sig rundt omkring det, thi genstridigt var det imod mig, lyder det fra HERREN. </p>
<p id="v18"><sup><small>18</small></sup>  Det kan du takke din Færd, dine Gerninger for; det skyldes din Ondskab; hvor bittert! Det gælder Livet. </p>
<p id="v19"><sup><small>19</small></sup>  Mit indre, mit Indre! Jeg skælver! Mit Hjertes Vægge! Mit Hjerte vånder sig i mig, ej kan jeg tie. Thi Hornets klang må jeg høre, Skrig fra Kampen; </p>
<p id="v20"><sup><small>20</small></sup>  der meldes om Fald på Fald, thi alt Landet er hærget. Mine Telte hærges brat, i et Nu mine Forhæng. </p>
<p id="v21"><sup><small>21</small></sup>  Hvor længe skal jeg skue Banneret, høre Hornet? </p>
<p id="v22"><sup><small>22</small></sup>  Thi mit Folk er tåbeligt, kender ej mig, de er dumme Sønner og uden Indsigt; de er vise til at gøre det onde, men Tåber til det gode. </p>
<p id="v23"><sup><small>23</small></sup>  Jeg så på Jorden, og se, den var øde og tom, på Himlen, dens Lys var borte; </p>
<p id="v24"><sup><small>24</small></sup>  Bjergene så jeg, og se, de skjalv, og alle Højene bæved; </p>
<p id="v25"><sup><small>25</small></sup>  jeg så, og se, der var mennesketomt, og alle Himlens Fugle var fløjet; </p>
<p id="v26"><sup><small>26</small></sup>  jeg så, og se, Frugthaven var Ørken, alle dens Byer lagt øde for HERREN, for hans glødende Vrede. </p>
<p id="v27"><sup><small>27</small></sup>  Thi så siger HERREN: Al Jorden bliver Ørk, men helt ødelægger jeg ikke. </p>
<p id="v28"><sup><small>28</small></sup>  Derfor sørger Jorden, og Himlen deroppe er sort; thi jeg talede og angrer det ikke, tænkte og går ikke fra det. <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  For Larmen af Ryttere og Bueskytter flyr alt Landet, de tyr ind i Krat, stiger op på Klipper; hver By er forladt, og ikke et Menneske bor der. </p>
<p id="v30"><sup><small>30</small></sup>  Og du, hvad vil du mon gøre? Om end du klæder dig i Skarlagen, smykker dig med Guld og gør Øjnene store med Sminke det er spildt, du gør dig smuk. </p>
<p id="v31"><sup><small>31</small></sup>  Thi jeg hører Råb som ved Barnsnød, Skrig som ved Førstefødsel. Hør, hvor Zions Datter stønner med udrakte Hænder: "Ve mig, min Sjæl bukker under for dem, som myrder." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/3">Jeremias' Bog - Kapitel 3</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/5">Jeremias' Bog - Kapitel 5</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:2 <i>Alle nationer skal velsignes</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn2"><a href="#cite2">↑</a> 4:28 <i>Gud angrer ikke (efter eget valg)</i>: <a href="/da/The_Urantia_Book/2#p2_2">UB 2:2.2</a>.  <i>Gud angrer ikke (efter eget valg)</i>: <a href="/da/The_Urantia_Book/4#p3_4">UB 4:3.4</a>. </li>
</ol>
</div>
