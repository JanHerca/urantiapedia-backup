<!--
title: Jeremias' Bog - Kapitel 39
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/38">Jeremias' Bog - Kapitel 38</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/40">Jeremias' Bog - Kapitel 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efter at Jerusalem var indtaget, i kong Zedekias af Judas niene regeringsår i den tiende Måned, kom Kong Nebudkadrezar af Babel med hele sin Hær til Jerusalem og belejrede det; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  i Zedekiass ellevte År på den niende Dag i den fjerde Måned blev Byen stormet </p>
<p id="v3"><sup><small>3</small></sup>  da kom alle Babels konges Fyrster og satte sig i Midterporten: Overhofmanden Nebusjazban, Magernes Øverste Nergal-Sarezer og alle Babels Konges andre Fyrster. </p>
<p id="v4"><sup><small>4</small></sup>  Da Kong Zedekias af Juda og alle hans Krigsmænd så dem, flygtede de om Natten fra Byen ad Vejen til Kongens Have gennem Porten mellem de to Mure og tog Vejen ad Araba til. </p>
<p id="v5"><sup><small>5</small></sup>  Men Kaldæernes Hær satte efter dem og indhentede Zedekias på Jerikos Lavslette; og de tog ham med og bragte ham op til Kong Nebukadnezar af Babel i Ribla i Hamats Land; og han fældede hans Dom. </p>
<p id="v6"><sup><small>6</small></sup>  Babels Konge lod i Ribla Zedekiass Sønner dræbe i hans Påsyn; også alle de ypperste i Juda lod Babels Konge dræbe; </p>
<p id="v7"><sup><small>7</small></sup>  derpå lod han Øjnene stikke ud på Zedekias og lod ham lægge i Kobberlænker for at føre ham til Babel. </p>
<p id="v8"><sup><small>8</small></sup>  kaldæerne satte Ild på Kongens Palads og Folkets Huse og nedbrød Jerusalems Mure. </p>
<p id="v9"><sup><small>9</small></sup>  Resten af Folket, der var levnet i Byen, Overløberne, der var løbet over til ham, og Resten af Håndværkerne førte Livvagtens øverste Nebuzaradan som Fanger til Babel, </p>
<p id="v10"><sup><small>10</small></sup>  og kun nogle af den fattigste Befolkning, der intet ejede, lod Livvagts øverste Nebuzaradan blive tilbage i Judas Land, idet han samtidig gav dem Vingårde og Agre. </p>
<p id="v11"><sup><small>11</small></sup>  Men om Jeremias bød Kong Nebukadrezar af Babel Livvagts øverste Nebuzaradan: </p>
<p id="v12"><sup><small>12</small></sup>  "Tag ham og hav Øje med ham og gør ham ingen Men; gør med ham, som han selv ønsker!" </p>
<p id="v13"><sup><small>13</small></sup>  Så sendte Livvagts øverste Nebuzaradan, Overhofmanden Nebusjazban og Magernes Øverste Nergal-Sarezer og alle Babels Konges andre Stormænd </p>
<p id="v14"><sup><small>14</small></sup>  Bud og, lod Jeremias hente i Vagtforgården og overgav ham til Gedalja, en Søn af Sjafans Søn Ahikam, for at han skulde føre ham til hans Hjem; og han boede iblandt Folket. </p>
<p id="v15"><sup><small>15</small></sup>  Medens Jeremias sad fængslet i Vagtforgården, kom HERRENs Ord til ham således: </p>
<p id="v16"><sup><small>16</small></sup>  Gå hen og sig til Ætioperen Ebed-Melek: Så siger Hærskarers HERRE, Israels Gud: Se, jeg lader mine Ord gå i Opfyldelse på denne By til Ulykke og ikke til Lykke, og du skal have dem i Tankerne på hin Dag. </p>
<p id="v17"><sup><small>17</small></sup>  Men på hin Dag redder jeg dig, lyder det fra HERREN, og du skal ikke gives i de Mænds Hånd, for hvem du frygter; </p>
<p id="v18"><sup><small>18</small></sup>  thi jeg vil frelse dig, så du ikke falder for Sværdet, og du skal vinde dit Liv som Bytte, fordi du stolede på mig, lyder det fra HERREN </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/38">Jeremias' Bog - Kapitel 38</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/40">Jeremias' Bog - Kapitel 40</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 39:1 <i>Nebukadnezars tilbagevenden</i>: <a href="/da/The_Urantia_Book/97#p9_25">UB 97:9.25</a>. </li>
</ol>
</div>
