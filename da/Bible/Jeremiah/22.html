<!--
title: Jeremias' Bog - Kapitel 22
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/21">Jeremias' Bog - Kapitel 21</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/23">Jeremias' Bog - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så siger Herren: Gå ned til Judas konges palads og tal dette Ord </p>
<p id="v2"><sup><small>2</small></sup>  og sig: Hør HERRENs Ord, Judas Konge, som sidder på Davids Trone, du, dine Tjenere og dit Folk, som går ind ad disse Porte! </p>
<p id="v3"><sup><small>3</small></sup>  Så siger HERREN: Øv Ret og Retfærd, fri den, som er plyndret, af Voldsmandens Hånd, undertryk ikke den fremmede, den faderløse og Enken, øv ikke Vold og udgyd ikke uskyldigt Blod på dette Sted. </p>
<p id="v4"><sup><small>4</small></sup>  Thi dersom I efterkommer dette Krav, skal konger, der sidder på Davids Trone, drage ind ad Portene til dette Hus med Vogne og Heste, de, deres Tjenere og Folk: </p>
<p id="v5"><sup><small>5</small></sup>  Men hører I ikke disse Ord, så sværger jeg ved mig selv, lyder det fra HERREN, at dette Hus skal lægges øde. </p>
<p id="v6"><sup><small>6</small></sup>  Thi så siger HERREN om Judas konges Palads: Et Gilead var du for mig, en Libanons Tinde; visselig, jeg gør dig til Ørk, til folketomme Byer; </p>
<p id="v7"><sup><small>7</small></sup>  Hærværksmænd helliger jeg mod dig, hver med sit Værktøj, de skal fælde dine udvalgte Cedre og kaste dem i Ilden. </p>
<p id="v8"><sup><small>8</small></sup>  Mange Folkeslag skal drage forbi denne By og spørge hverandre: "Hvorfor handlede HERREN således med denne store By?" </p>
<p id="v9"><sup><small>9</small></sup>  Og man skal svare: "Fordi de forlod HERREN deres Guds Pagt og tilbad og dyrkede andre Guder." </p>
<p id="v10"><sup><small>10</small></sup>  Græd ej over den døde, beklag ham ikke! Græd over ham, der drog bort, thi han vender ej hjem, sit Fødeland genser han ikke. </p>
<p id="v11"><sup><small>11</small></sup>  Thi så siger HERREN om Josiass Søn, Kong Sjallum af Juda, der blev Konge i sin Fader Josiass Sted: Han, som gik bort fra dette Sted, skal ikke vende hjem igen: </p>
<p id="v12"><sup><small>12</small></sup>  men på det Sted, til hvilket de førte ham i Landflygtighed, skal han dø, og han skal ikke gense dette Land. </p>
<p id="v13"><sup><small>13</small></sup>  Ve ham, der bygger Hus uden Retfærd, Sale uden Ret, lader Landsmand trælle for intet, ej giver ham Løn, </p>
<p id="v14"><sup><small>14</small></sup>  som siger: "Jeg bygger mig et rummeligt Hus med luftige Sale," som hugger sig Vinduer ud, klæder Væg med Cedertræ og maler det rødt. </p>
<p id="v15"><sup><small>15</small></sup>  Er du Konge, fordi du brammer med Cedertræ? Din Fader, mon ikke han spiste og drak og øvede Ret og Retfærd? Da gik det ham vel; </p>
<p id="v16"><sup><small>16</small></sup>  han hjalp arm og fattig til sin Ret; da gik det ham vel. Er dette ikke at kende mig? lyder det fra HERREN. </p>
<p id="v17"><sup><small>17</small></sup>  Men dit Øje og Hjerte higer kun efter Vinding, efter at udgyde skyldfries Blod, øve Undertrykkelse og Vold. </p>
<p id="v18"><sup><small>18</small></sup>  Derfor, så siger HERREN om Josiass Søn, kong Jojakim af Juda: Over ham skal ej klages: "Ve min Broder, ve min Søster!" eller grædes: "Ve min Herre, ve hans Herlighed!" </p>
<p id="v19"><sup><small>19</small></sup>  Et Æsels Jordefærd får han, slæbes ud, slænges hen uden for Jerusalems Porte. </p>
<p id="v20"><sup><small>20</small></sup>  Stig op på Libanon og skrig, løft Røsten i Basan, skrig fra Abarim, thi knuste er alle dine kære. </p>
<p id="v21"><sup><small>21</small></sup>  Jeg taled dig til i din Tryghed, du nægted at høre; at overhøre min Røst var din Skik fra din Ungdom. </p>
<p id="v22"><sup><small>22</small></sup>  For alle dine Hyrder skal Storm være Hyrde, i Fangenskab går dine kære; da får du Skam og Skændsel for al din Ondskab. </p>
<p id="v23"><sup><small>23</small></sup>  Du, som bor på Libanon og bygger i Cedrene, hvor stønner du, når Smerter kommer over dig, Veer som en fødendes! </p>
<p id="v24"><sup><small>24</small></sup>  Så sandt jeg lever, lyder det fra HERREN: Om også Konja, Kong Jojakim af Judas Søn, var en Seglring på min højre Hånd, jeg rev ham bort. </p>
<p id="v25"><sup><small>25</small></sup>  Jeg giver dig i deres Hånd, som står dig efter Livet, i deres Hånd, for hvem du ræddes, og i Kong Nebukadrezar af Babels og Kaldæernes Hånd. </p>
<p id="v26"><sup><small>26</small></sup>  Jeg slynger dig og din Moder, som fødte dig, bort til et andet Land, hvor I ikke fødtes, og der skal I dø; </p>
<p id="v27"><sup><small>27</small></sup>  men til det Land, deres Sjæle længes tilbage til, skal de ikke vende hjem. </p>
<p id="v28"><sup><small>28</small></sup>  Er denne Konja da et usselt, sønderslået Kar, et Redskab, ingen bryder sig om? Hvorfor skal han og hans Afkom slynges og kastes til et Land, de ikke kender? </p>
<p id="v29"><sup><small>29</small></sup>  Land, Land, Land, hør HERRENs Ord: </p>
<p id="v30"><sup><small>30</small></sup>  Så siger HERREN: Optegn denne Mand som barnløs, som en Mand, der ingen Lykke har i sit Liv; thi det skal ikke lykkes nogen af hans Afkom at sætte sig på Davids Trone og atter herske over Juda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/21">Jeremias' Bog - Kapitel 21</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/23">Jeremias' Bog - Kapitel 23</a></td>
      </tr>
    </tbody>
  </table>
</figure>
