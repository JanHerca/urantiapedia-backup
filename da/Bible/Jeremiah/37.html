<!--
title: Jeremias' Bog - Kapitel 37
description: 
published: true
date: 2022-10-6T9:45:27Z
tags: bible, bible—jeremiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/36">Jeremias' Bog - Kapitel 36</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/38">Jeremias' Bog - Kapitel 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Zedekias, Joasiases søn, blev konge Konjas, Jojakims søns sted, idet Kong Nebukadrezar af Babel satte ham til Konge i Judas Land. </p>
<p id="v2"><sup><small>2</small></sup>  Men han og hans Mænd og Landets Befolkning hørte ikke på de Ord, HERREN talede ved Profeten Jeremias. </p>
<p id="v3"><sup><small>3</small></sup>  Kong Zedekias sendte Jukal. Sjelemjas Søn, og Præsten Zefanja, Maasejas Søn, til Profeten Jeremias og lod sige: "Gå i Forbøn for os hos HERREN vor Gud!" </p>
<p id="v4"><sup><small>4</small></sup>  Dengang gik Jeremias frit ud og ind blandt Folket, thi man havde endnu ikke kastet ham i Fængsel. </p>
<p id="v5"><sup><small>5</small></sup>  Faraos Hær var rykket ud fra Ægypten; og da kaldæerne, som belejrede Jerusalem, fik Nys herom, var de brudt op fra Jerusalem. </p>
<p id="v6"><sup><small>6</small></sup>  Da kom HERRENs Ord til Profeten Jeremias således: </p>
<p id="v7"><sup><small>7</small></sup>  Så siger HERREN, Israels Gud: Således skal du sige til Judas Konge, som har sendt Bud til dig for at rådspørge mig: Se, Faraos Hær, som er rykket ud for at hjælpe eder, skal vende hjem til Ægypten; </p>
<p id="v8"><sup><small>8</small></sup>  og Kaldæerne skal vende tilbage og angribe denne By, indtage og afbrænde den. </p>
<p id="v9"><sup><small>9</small></sup>  Så siger HERREN: Når ikke eder selv ved at sige: "Kaldæerne drager bort fra os for Alvor!" Thi de drager ikke bort. </p>
<p id="v10"><sup><small>10</small></sup>  Ja, om, I så slog hele Kaldæernes Hær, der angriber eder, så der kun blev nogle sårede tilbage, hver i sit Telt, så skulde de stå op og afbrænde denne By. </p>
<p id="v11"><sup><small>11</small></sup>  Da Kaldæernes Hær var brudt op fra Jerusalem for Faraos Hær, </p>
<p id="v12"><sup><small>12</small></sup>  gik Jeremias ud af Jerusalem for at drage til Benjamins Land og få en Arvelod iblandt Befolkningen. </p>
<p id="v13"><sup><small>13</small></sup>  Men da han kom til Benjaminsporten, var der en Vagthavende ved Navn Jirija, en Søn af Hananjas Søn Sjelemja, og han greb Profeten Jeremias og sagde: "Du vil løbe over til Kaldæerne." </p>
<p id="v14"><sup><small>14</small></sup>  Jeremias svarede: "Det er Løgn; jeg vil ikke løbe over til Kaldæerne." Jirija vilde dog ikke høre ham, men greb ham og bragte ham til Fyrsterne; </p>
<p id="v15"><sup><small>15</small></sup>  og Fyrsterne vrededes på Jeremias, slog ham og lod ham bringe til Statsskriveren Jonatans Hus; thi det havde de gjort til Fængsel. </p>
<p id="v16"><sup><small>16</small></sup>  Således kom Jeremias i Fangehuset i kælderen; og der sad han en Tid lang. </p>
<p id="v17"><sup><small>17</small></sup>  Men Kong Zedekias sendte Bud og lod ham hente; og Kongen spurgte ham i al Hemmelighed i sit Palads: "Er der et Ord fra HERREN?" Jeremias svarede: "Ja, der er: Du skal overgives i Babels Konges Hånd." </p>
<p id="v18"><sup><small>18</small></sup>  Derpå sagde Jeremias til Kong Zedekias: "Hvad Synd har jeg gjort imod dig, dine Mænd og dette Folk, siden I har kastet mig i Fængsel? </p>
<p id="v19"><sup><small>19</small></sup>  Og hvor er nu eders Profeter, som profeterede for eder, at Babels Konge ikke skulde komme over eder og dette Land? </p>
<p id="v20"><sup><small>20</small></sup>  Så hør da, Herre Konge! Lad min Bøn nå dig og lad mig ikke bringe tilbage til Statsskriveren Jonatans Hus, af jeg ikke skal dø der!" </p>
<p id="v21"><sup><small>21</small></sup>  Da bød Kong Zedekias, at man skulde holde Jeremias i Varetægt i Vagtforgården; og der gaves ham daglig et Stykke Brød fra Bagerens Gade, indtil Brødet slap op i Byen. Således sad nu Jeremias i Vagtforgården. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/36">Jeremias' Bog - Kapitel 36</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/38">Jeremias' Bog - Kapitel 38</a></td>
      </tr>
    </tbody>
  </table>
</figure>
