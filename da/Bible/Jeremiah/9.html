<!--
title: Jeremias' Bog - Kapitel 9
description: 
published: true
date: 2022-10-6T9:45:27Z
tags: bible, bible—jeremiah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/8">Jeremias' Bog - Kapitel 8</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/10">Jeremias' Bog - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ak, var mit Hoved Vand, mine Øjne en Tårekilde! Så græd jeg Dag og Nat over mit Folks Datters slagne. </p>
<p id="v2"><sup><small>2</small></sup>  Ak, fandt jeg i Ørkenen et Herberg for vandringsmænd. Så drog jeg bort fra mit Folk og gik fra dem. Thi Horkarle er de alle, en svigefuld Bande; </p>
<p id="v3"><sup><small>3</small></sup>  de spænder deres Tunges Bue. Løgn, ikke Sandhed råder i Landet; thi de går fra Ondskab til Ondskab og kender ej mig, så lyder det fra HERREN. </p>
<p id="v4"><sup><small>4</small></sup>  Vogt eder hver for sin Næste, tro ingen Broder, thi hver Broder er fuld af List, hver sværter sin Næste. </p>
<p id="v5"><sup><small>5</small></sup>  De fører hverandre bag Lyset, taler ikke Sandhed: de øver Tungen i Løgn, skejer ud, vil ej vende om, </p>
<p id="v6"><sup><small>6</small></sup>  Voldsdåd Slag i Slag og Svig på Svig; de nægter at kendes ved mig, så lyder det fra HERREN. </p>
<p id="v7"><sup><small>7</small></sup>  Derfor, så siger Hærskarers HERRE: Se, jeg smelter og prøver dem, ja, hvad må jeg dog gøre for mit Folks Datters Skyld! </p>
<p id="v8"><sup><small>8</small></sup>  Deres Tunge er en morders Pil, deres Munds Ord Svig; med Næsten taler de Fred, men i Hjertet bærer de Svig. </p>
<p id="v9"><sup><small>9</small></sup>  Skal jeg ikke hjemsøge dem for sligt, så lyder det fra HERREN, skal ikke min Sjæl tage Hævn over sligt et Folk? </p>
<p id="v10"><sup><small>10</small></sup>  Over Bjergene bryder jeg ud i Gråd og Klage, over ØrkenensGræsgang i Klagesang. Thi de er afsvedet, mennesketomme, der høres ej Lyd af Kvæg; Himlens Fugle og Dyrene flygtede bort. </p>
<p id="v11"><sup><small>11</small></sup>  Jerusalem gør jeg til Stenhob. Sjakalers Bolig, og Judas Byer til Ørk, hvor ingen bor. </p>
<p id="v12"><sup><small>12</small></sup>  Hvem er viis nok til at fatte dette, og til hvem har HERRENs Mund talet, så han kan sige det: Hvorfor er Landet lagt øde, afsvedet som en Ørken, mennesketomt? </p>
<p id="v13"><sup><small>13</small></sup>  Og HERREN sagde: Fordi de forlod min Lov, som jeg forelagde dem, og ikke hørte min Røst eller vandrede efter den, </p>
<p id="v14"><sup><small>14</small></sup>  men fulgte deres Hjertes Stivsind og Baalerne, som deres Fædre lærte dem at kende, </p>
<p id="v15"><sup><small>15</small></sup>  derfor, så siger Hærskarers HERRE Israels Gud: Se, jeg giver dette Folk Malurt at spise og Gift at drikke; </p>
<p id="v16"><sup><small>16</small></sup>  jeg spreder dem blandt Folk, som hverken de eller deres Fædre før kendte til, og sender Sværdet efter dem, til jeg får gjort Ende på dem. </p>
<p id="v17"><sup><small>17</small></sup>  Så siger Hærskarers HERRE, mærk jer det vel! Kald Klagekvinder hid, lad dem komme, hent kyndige Kvinder, lad dem komme, </p>
<p id="v18"><sup><small>18</small></sup>  lad dem haste og istemme Klage over os! Vore Øjne skal rinde med Gråd, vore Øjenlåg strømme med Vand. </p>
<p id="v19"><sup><small>19</small></sup>  Thi Klageråb høres fra Zion: "Hvor er vi dog hærgede, beskæmmede dybt, fordi vi må bort fra Landet, thi de brød vore Boliger ned." </p>
<p id="v20"><sup><small>20</small></sup>  Ja, hør, I Kvinder, mit Ord, eders Øre fange Ord fra min Mund, og lær eders døtre Klage, hverandre Klagesang: </p>
<p id="v21"><sup><small>21</small></sup>  "Døden steg op i vore Vinduer; kom i Paladserne, udrydded Barnet på Gaden, de unge på Torvene." </p>
<p id="v22"><sup><small>22</small></sup>  Sig: så lyder det fra HERREN: De døde Legemer faldt som Gødning på Marken, som Skåret efter Høstmanden; ingen binder op. </p>
<p id="v23"><sup><small>23</small></sup>  Så siger HERREN: Den vise rose sig ikke af sin Visdom, den stærke ikke af sin Styrke, den rige ikke af sin Rigdom; <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  men den, som vil rose sig, skal rose sig af at han har Forstand til at kende mig, at jeg, HERREN, øver Miskundhed, Ret og Retfærdighed på Jorden; thi i sådanne har jeg Behag, lyder det fra HERREN. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Se, Dage skal komme, lyder det fra HERREN, da jeg hjemsøger alle de omskårne, som har Forhud: </p>
<p id="v26"><sup><small>26</small></sup>  Ægypten, Juda, Edom, Ammoniterne, Moab og alle Ørkenboere med rundklippet Hår; thi Hedningerne er alle uomskårne, men alt Israels Hus har uomskåret Hjerte. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Jeremiah/8">Jeremias' Bog - Kapitel 8</a></td>
        <td><a href="/da/Bible/Jeremiah/Index">Indeks</a></td>
        <td><a href="/da/Bible/Jeremiah/10">Jeremias' Bog - Kapitel 10</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:23 <i>Glæd dig ikke i rigdom</i>: <a href="/da/The_Urantia_Book/165#p4_8">UB 165:4.8</a>. </li>
  <li id="fn2"><a href="#cite2">↑</a> 9:24 <i>Kend din Gud</i>: <a href="/da/The_Urantia_Book/5#p4_8">UB 5:4.8</a>.  <i>Han glæder sig over sine børn</i>: <a href="/da/The_Urantia_Book/1#p5_4">UB 1:5.4</a>.  <i>Herren udøver kærlig godhed</i>: <a href="/da/The_Urantia_Book/2#p4_1">UB 2:4.1</a>.  <i>Kærlig venlighed</i>: <a href="/da/The_Urantia_Book/2#p5_7">UB 2:5.7</a>. </li>
</ol>
</div>
