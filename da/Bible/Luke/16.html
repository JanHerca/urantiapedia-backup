<!--
title: Lukasevangeliet - Kapitel 16
description: 
published: true
date: 2022-10-6T9:45:28Z
tags: bible, bible—luke
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Luke/15">Lukasevangeliet - Kapitel 15</a></td>
        <td><a href="/da/Bible/Luke/Index">Indeks</a></td>
        <td><a href="/da/Bible/Luke/17">Lukasevangeliet - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men han sagde også til Disciplene: "Der var en rig Mand, som havde en Husholder, og denne blev angiven for ham som en, der ødte hans Ejendom. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Og han lod ham kalde og sagde til ham: Hvad er dette, jeg hører om dig? Aflæg Regnskabet for din Husholdning; thi du kan ikke længer være Husholder. </p>
<p id="v3"><sup><small>3</small></sup>  Men Husholderen sagde ved sig selv: Hvad skal jeg gøre, efterdi min Herre tager Husholdningen fra mig? Jeg formår ikke at Grave, jeg skammer mig ved at tigge. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Nu ved jeg, hvad jeg vil gøre, for af de skulle modtage mig i deres Huse, når jeg bliver sat fra Husholdningen. </p>
<p id="v5"><sup><small>5</small></sup>  Og han kaldte hver enkelt af sin Herres Skyldnere til sig og sagde til den første: Hvor meget er du min Herre skyldig? </p>
<p id="v6"><sup><small>6</small></sup>  Men han sagde: Hundrede Fade Olie. Og han sagde til ham: Tag dit Skyldbrev, og sæt dig hurtig ned og skriv halvtredsindstyve! </p>
<p id="v7"><sup><small>7</small></sup>  Derefter sagde han til en anden: Men du, hvor meget er du skyldig? Men han sagde: Hundrede Mål Hvede. Han siger til ham: Tag dit Skyldbrev og skriv firsindstyve! </p>
<p id="v8"><sup><small>8</small></sup>  Og Herren roste den uretfærdige Husholder, fordi han havde handlet klogelig; thi denne Verdens Børn ere klogere end Lysets Børn imod deres egen Slægt. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Og jeg siger eder: Gører eder Venner ved Uretfærdighedens Mammon, for at de, når det er forbi med den, må modtage eder i de evige Boliger. </p>
<p id="v10"><sup><small>10</small></sup>  Den, som er tro i det mindste, er også tro i meget, og den, som er uretfærdig i det mindste, er også uretfærdig i meget. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Dersom I da ikke have været tro i den uretfærdige Mammon, hvem vil da betro eder den sande? </p>
<p id="v12"><sup><small>12</small></sup>  Og dersom I ikke have været tro i det, som andre eje, hvem vil da give eder noget selv at eje? </p>
<p id="v13"><sup><small>13</small></sup>  Ingen Tjener kan tjene to Herrer; thi han vil enten hade den ene og elske den anden, eller holde sig til den ene og ringeagte den anden; I kunne ikke tjene Gud og Mammon." <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Men alt dette hørte Farisæerne, som vare pengegerrige, og de spottede ham. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Og han sagde til dem: "I ere de, som gøre eder selv retfærdige for Menneskene; men Gud kender eders Hjerter; thi det, som er højt iblandt Mennesker, er en Vederstyggelighed for Gud. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Loven og Profeterne vare indtil Johannes; fra den Tid forkyndes Evangeliet om Guds Rige, og enhver trænger derind med Vold. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Men det er lettere, at Himmelen og Jorden forgå, end at en Tøddel af Loven bortfalder. <sup id="cite12"><a href="#fn12">[12]</a></sup></p>
<p id="v18"><sup><small>18</small></sup>  Hver, som skiller sig fra sin Hustru og tager en anden til Ægte, bedriver Hor; og hver, som tager til Ægte en Kvinde, der er skilt fra sin Mand, bedriver Hor. <sup id="cite13"><a href="#fn13">[13]</a></sup></p>
<p id="v19"><sup><small>19</small></sup>  Men der var en rig Mand, og han klædte sig i Purpur og kostbart Linned og levede hver Dag i Fryd og Herlighed. <sup id="cite14"><a href="#fn14">[14]</a></sup></p>
<p id="v20"><sup><small>20</small></sup>  Men en fattig ved Navn Lazarus var lagt ved hans Port, fuld af Sår. </p>
<p id="v21"><sup><small>21</small></sup>  Og han attråede at mættes af det, som faldt fra den Riges Bord; men også Hundene kom og slikkede hans Sår. </p>
<p id="v22"><sup><small>22</small></sup>  Men det skete, at den fattige døde, og at han blev henbåren af Englene i Abrahams Skød; men den rige døde også og blev begravet. <sup id="cite15"><a href="#fn15">[15]</a></sup></p>
<p id="v23"><sup><small>23</small></sup>  Og da han slog sine Øjne op i Dødsriget, hvor han var i Pine, ser han Abraham langt borte og Lazarus i hans Skød. </p>
<p id="v24"><sup><small>24</small></sup>  Og han råbte og sagde: Fader Abraham! forbarm dig over mig, og send Lazarus, for at han kan dyppe det yderste af sin Finger i Vand og læske min Tunge; thi jeg pines svarlig i denne Lue. </p>
<p id="v25"><sup><small>25</small></sup>  Men Abraham sagde: Barn! kom i Hu, at du har fået dit gode i din Livstid, og Lazarus ligeså det onde; men nu trøstes han her, og du pines. </p>
<p id="v26"><sup><small>26</small></sup>  Og foruden alt dette er der fæstet et stort Svælg imellem os og eder, for at de, som ville fare herfra over til eder, ikke skulle kunne det, og de ikke heller skulle fare derfra over til os. <sup id="cite16"><a href="#fn16">[16]</a></sup></p>
<p id="v27"><sup><small>27</small></sup>  Men han sagde: Så beder jeg dig, Fader! at du vil sende ham til min Faders Hus </p>
<p id="v28"><sup><small>28</small></sup>  thi jeg har fem Brødre for at han kan vidne for dem, for at ikke også de skulle komme i dette Pinested. </p>
<p id="v29"><sup><small>29</small></sup>  Men Abraham siger til ham: De have Moses og Profeterne, lad dem høre dem! </p>
<p id="v30"><sup><small>30</small></sup>  Men han sagde: Nej, Fader Abraham! men dersom nogen fra de døde kommer til dem, ville de omvende sig. </p>
<p id="v31"><sup><small>31</small></sup>  Men han sagde til ham: Høre de ikke Moses og Profeterne, da lade de sig heller ikke overbevise, om nogen opstår fra de døde." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Luke/15">Lukasevangeliet - Kapitel 15</a></td>
        <td><a href="/da/Bible/Luke/Index">Indeks</a></td>
        <td><a href="/da/Bible/Luke/17">Lukasevangeliet - Kapitel 17</a></td>
      </tr>
    </tbody>
  </table>
</figure>
<h2>Referencer</h2>
<div style="column-width: 30em;">
<ol>
  <li id="fn1"><a href="#cite1">↑</a> 16:1-2 <i>Lignelsen om den uærlige forvalter</i>: <a href="/da/The_Urantia_Book/169#p2_3">UB 169:2.3</a>. </li>
  <li id="fn2"><a href="#cite2">↑</a> 16:3-8a <i>Kiggede på sig selv</i>: <a href="/da/The_Urantia_Book/169#p2_4">UB 169:2.4</a>. </li>
  <li id="fn3"><a href="#cite3">↑</a> 16:8 <i>Lysets børn</i>: <a href="/da/The_Urantia_Book/181#p1_2">UB 181:1.2</a>.  <i>»Lysets børn«</i>: <a href="/da/The_Urantia_Book/120#p2_2">UB 120:2.2</a>.  <i>Lysets børn</i>: <a href="/da/The_Urantia_Book/147#p7_2">UB 147:7.2</a>.  <i>Lysets børn</i>: <a href="/da/The_Urantia_Book/193#p0_3">UB 193:0.3</a>.  <i>Lysets børn</i>: <a href="/da/The_Urantia_Book/178#p3_4">UB 178:3.4</a>.  <i>Lysets børn</i>: <a href="/da/The_Urantia_Book/191#p4_3">UB 191:4.3</a>.  <i>Lysets børn</i>: <a href="/da/The_Urantia_Book/180#p4_5">UB 180:4.5</a>. </li>
  <li id="fn4"><a href="#cite4">↑</a> 16:8-9 <i>Zelotes' spørgsmål</i>: <a href="/da/The_Urantia_Book/169#p2_1">UB 169:2.1</a>. </li>
  <li id="fn5"><a href="#cite5">↑</a> 16:8b-9 <i>Gør det samme åndeligt</i>: <a href="/da/The_Urantia_Book/169#p2_5">UB 169:2.5</a>. </li>
  <li id="fn6"><a href="#cite6">↑</a> 16:10 <i>Tro i lidt / tro i meget</i>: <a href="/da/The_Urantia_Book/169#p2_6">UB 169:2.6</a>. </li>
  <li id="fn7"><a href="#cite7">↑</a> 16:10-12 <i>Vær gode forvaltere</i>: <a href="/da/The_Urantia_Book/169#p2_6">UB 169:2.6</a>. </li>
  <li id="fn8"><a href="#cite8">↑</a> 16:13 <i>Ingen kan tjene to herrer</i>: <a href="/da/The_Urantia_Book/169#p2_7">UB 169:2.7</a>.  <i>Ingen kan tjene to herrer</i>: <a href="/da/The_Urantia_Book/109#p5_4">UB 109:5.4</a>.  <i>Ingen kan tjene to herrer</i>: <a href="/da/The_Urantia_Book/140#p6_13">UB 140:6.13</a>. </li>
  <li id="fn9"><a href="#cite9">↑</a> 16:14 <i>Farisæerne spottes</i>: <a href="/da/The_Urantia_Book/169#p2_8">UB 169:2.8</a>. </li>
  <li id="fn10"><a href="#cite10">↑</a> 16:15 <i>Gud ser på motiver</i>: <a href="/da/The_Urantia_Book/166#p1_4">UB 166:1.4</a>.  <i>Gud dømmer menneskers hjerter</i>: <a href="/da/The_Urantia_Book/140#p3_19">UB 140:3.19</a>. </li>
  <li id="fn11"><a href="#cite11">↑</a> 16:16 <i>Forkyndelse af rigets oprettelse</i>: <a href="/da/The_Urantia_Book/137#p8_6">UB 137:8.6</a>.  <i>Guds rige</i>: <a href="/da/The_Urantia_Book/153#p2_4">UB 153:2.4</a>.  <i>Guds rige</i>: <a href="/da/The_Urantia_Book/34#p6_13">UB 34:6.13</a>.  <i>Rigets evangelium</i>: <a href="/da/The_Urantia_Book/143#p1_5">UB 143:1.5</a>.  <i>Rigets evangelium</i>: <a href="/da/The_Urantia_Book/193#p0_4">UB 193:0.4</a>.  <i>Guds rige</i>: <a href="/da/The_Urantia_Book/169#p4_6">UB 169:4.6</a>.  <i>Rigets evangelium</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn12"><a href="#cite12">↑</a> 16:17-26 <i>Sheol</i>: <a href="/da/The_Urantia_Book/86#p4_8">UB 86:4.8</a>. </li>
  <li id="fn13"><a href="#cite13">↑</a> 16:18 <i>Vedrørende skilsmisse</i>: <a href="/da/The_Urantia_Book/140#p6_6">UB 140:6.6</a>. </li>
  <li id="fn14"><a href="#cite14">↑</a> 16:19-21 <i>Lignelsen om den rige mand og tiggeren</i>: <a href="/da/The_Urantia_Book/169#p3_2">UB 169:3.2</a>. </li>
  <li id="fn15"><a href="#cite15">↑</a> 16:22-31 <i>Folk tror ikke</i>: <a href="/da/The_Urantia_Book/169#p3_2">UB 169:3.2</a>. </li>
  <li id="fn16"><a href="#cite16">↑</a> 16:26 <i>Der er en stor kløft mellem dig og Gud</i>: <a href="/da/The_Urantia_Book/2#p5_6">UB 2:5.6</a>. </li>
</ol>
</div>
