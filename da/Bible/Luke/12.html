<!--
title: Lukasevangeliet - Kapitel 12
description: 
published: true
date: 2022-10-6T9:45:28Z
tags: bible, bible—luke
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Luke/11">Lukasevangeliet - Kapitel 11</a></td>
        <td><a href="/da/Bible/Luke/Index">Indeks</a></td>
        <td><a href="/da/Bible/Luke/13">Lukasevangeliet - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da imidlertid mange Tusinde Mennesker havde samlet sig, så at de trådte på hverandre, begyndte han at sige til sine Disciple: "Tager eder først og fremmest i Vare for Farisæernes Surdejg, som er Hykleri. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite21"><a href="#fn21">[21]</a></sup></p>
<p id="v2"><sup><small>2</small></sup>  Men intet er skjult, som jo skal åbenbares, og intet er lønligt, som jo skal blive kendt. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  Derfor, alt hvad I have sagt i Mørket, skal høres i Lyset; og hvad I have talt i Øret i Kamrene, skal blive prædiket på Tagene. <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  Men jeg siger til eder, mine Venner! frygter ikke for dem, som slå Legemet ihjel og derefter ikke formå at gøre mere. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v5"><sup><small>5</small></sup>  Men jeg vil vise eder, for hvem I skulle frygte: Frygter for ham, som har Magt til, efter at have slået ihjel, at kaste i Helvede; ja, jeg siger eder: Frygter for ham! </p>
<p id="v6"><sup><small>6</small></sup>  Sælges ikke fem Spurve for to Penninge? og ikke een af dem er glemt hos Gud. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v7"><sup><small>7</small></sup>  Ja, endog Hårene på eders Hoved ere alle talte; frygter ikke, I ere mere værd end mange Spurve. <sup id="cite12"><a href="#fn12">[12]</a></sup></p>
<p id="v8"><sup><small>8</small></sup>  Men jeg siger eder: Enhver, som vedkender sig mig for Menneskene, ham vil også Menneskesønnen vedkende sig for Guds Engle. <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v9"><sup><small>9</small></sup>  Og den, som har fornægtet mig for Menneskene, skal fornægtes for Guds Engle. </p>
<p id="v10"><sup><small>10</small></sup>  Og enhver, som taler et Ord imod Menneskesønnen, ham skal det forlades; men den, som har talt bespotteligt imod den Helligånd, ham skal det ikke forlades. <sup id="cite15"><a href="#fn15">[15]</a></sup></p>
<p id="v11"><sup><small>11</small></sup>  Men når de føre eder frem for Synagogerne og Øvrighederne og Myndighederne, da bekymrer eder ikke for, hvorledes eller hvormed I skulle forsvare eder, eller hvad I skulle sige. <sup id="cite16"><a href="#fn16">[16]</a></sup></p>
<p id="v12"><sup><small>12</small></sup>  Thi den Helligånd skal lære eder i den samme Time, hvad I bør sige." </p>
<p id="v13"><sup><small>13</small></sup>  Men en af Skaren sagde til ham: "Mester! sig til min Broder, at han skal dele Arven med mig." <sup id="cite17"><a href="#fn17">[17]</a></sup></p>
<p id="v14"><sup><small>14</small></sup>  Men han sagde til ham: "Menneske! hvem har sat mig til Dommer eller Deler over eder?" </p>
<p id="v15"><sup><small>15</small></sup>  Og han sagde til dem: "Ser til og vogter eder for al Havesyge; thi ingens Liv beror på, hvad han ejer, selv om han har Overflod." <sup id="cite18"><a href="#fn18">[18]</a></sup></p>
<p id="v16"><sup><small>16</small></sup>  Og han sagde en Lignelse til dem: "Der var en rig Mand, hvis Mark havde båret godt. <sup id="cite19"><a href="#fn19">[19]</a></sup></p>
<p id="v17"><sup><small>17</small></sup>  Og han tænkte ved sig selv og sagde: Hvad skal jeg gøre? thi jeg har ikke Rum, hvori jeg kan samle min Afgrøde. </p>
<p id="v18"><sup><small>18</small></sup>  Og han sagde: Dette vil jeg gøre, jeg vil nedbryde mine Lader og bygge dem større, og jeg vil samle deri al min Afgrøde og mit Gods; </p>
<p id="v19"><sup><small>19</small></sup>  og jeg vil sige til min Sjæl: Sjæl! du har mange gode Ting liggende for mange År; slå dig til Ro, spis, drik, vær lystig! <sup id="cite20"><a href="#fn20">[20]</a></sup></p>
<p id="v20"><sup><small>20</small></sup>  Men Gud sagde til ham: Du Dåre! i denne Nat kræves din Sjæl af dig; men hvem skal det høre til. som du har beredt? <sup id="cite22"><a href="#fn22">[22]</a></sup></p>
<p id="v21"><sup><small>21</small></sup>  Således er det med den, som samler sig Skatte og ikke er rig i Gud." <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v22"><sup><small>22</small></sup>  Men han sagde til sine Disciple: "Derfor siger jeg eder: Bekymrer eder ikke for Livet, hvad I skulle spise; ikke heller for Legemet, hvad I skulle iføre eder. <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup> <sup id="cite27"><a href="#fn27">[27]</a></sup></p>
<p id="v23"><sup><small>23</small></sup>  Livet er mere end Maden, og Legemet mere end Klæderne. </p>
<p id="v24"><sup><small>24</small></sup>  Giver Agt på Ravnene, at de hverken så eller høste og de have ikke Forrådskammer eller Lade, og Gud føder dem; hvor langt mere værd end Fuglene ere dog I? </p>
<p id="v25"><sup><small>25</small></sup>  Og hvem af eder kan ved at bekymre sig lægge en Alen til sin Vækst? </p>
<p id="v26"><sup><small>26</small></sup>  Formå I altså ikke engang det mindste, hvorfor bekymre I eder da for det øvrige? </p>
<p id="v27"><sup><small>27</small></sup>  Giver Agt på Lillierne, hvorledes de vokse; de arbejde ikke og spinde ikke; men jeg siger eder: End ikke Salomon i al sin Herlighed var klædt som en af dem. <sup id="cite28"><a href="#fn28">[28]</a></sup></p>
<p id="v28"><sup><small>28</small></sup>  Klæder da Gud således det Græs på Marken, som i Dag står og i Morgen kastes i Ovnen, hvor meget mere eder, I lidettroende! </p>
<p id="v29"><sup><small>29</small></sup>  Og I, spørger ikke efter, hvad I skulle spise, og hvad I skulle drikke; og værer ikke ængstelige! <sup id="cite29"><a href="#fn29">[29]</a></sup></p>
<p id="v30"><sup><small>30</small></sup>  Thi efter alt dette søge Hedningerne i Verden; men eders Fader ved, at I have disse Ting nødig. </p>
<p id="v31"><sup><small>31</small></sup>  Men søger hans Rige, så skulle disse Ting gives eder i Tilgift. <sup id="cite30"><a href="#fn30">[30]</a></sup> <sup id="cite31"><a href="#fn31">[31]</a></sup></p>
<p id="v32"><sup><small>32</small></sup>  Frygt ikke, du lille Hjord! thi det var eders Fader velbehageligt at give eder Riget. <sup id="cite32"><a href="#fn32">[32]</a></sup></p>
<p id="v33"><sup><small>33</small></sup>  Sælger, hvad I eje, og giver Almisse! Gører eder Punge, som ikke ældes, en Skat i Himlene, som ikke slipper op, der hvor ingen Tyv kommer nær, og intet Møl ødelægger. <sup id="cite33"><a href="#fn33">[33]</a></sup></p>
<p id="v34"><sup><small>34</small></sup>  Thi hvor eders Skat er, der vil også eders Hjerte være. </p>
<p id="v35"><sup><small>35</small></sup>  Eders Lænder være omgjordede, og eders Lys brændende! <sup id="cite34"><a href="#fn34">[34]</a></sup></p>
<p id="v36"><sup><small>36</small></sup>  Og værer I ligesom Mennesker, der vente på deres Herre, når han vil bryde op fra Brylluppet, for at de straks, når han kommer og banker på, kunne lukke op for ham. </p>
<p id="v37"><sup><small>37</small></sup>  Salige ere de Tjenere, som Herren finder vågne, når han kommer. </p>
<p id="v38"><sup><small>38</small></sup>  Og dersom han kommer i den anden Nattevagt og kommer i den tredje Nattevagt og finder det således, da ere disse Tjenere salige. </p>
<p id="v39"><sup><small>39</small></sup>  Men dette skulle I vide, at dersom Husbonden vidste, i hvilken Time Tyven vilde komme, da vågede han og tillod ikke, at der skete Indbrud i hans Hus. <sup id="cite35"><a href="#fn35">[35]</a></sup></p>
<p id="v40"><sup><small>40</small></sup>  Vorder også I rede; thi Menneskesønnen kommer i den Time, som I ikke mene." </p>
<p id="v41"><sup><small>41</small></sup>  Men Peter sagde til ham: "Herre! siger du denne Lignelse til os eller også til alle?" <sup id="cite36"><a href="#fn36">[36]</a></sup></p>
<p id="v42"><sup><small>42</small></sup>  Og Herren sagde: "Hvem er vel den tro og forstandige Husholder, som Herren vil sætte over sit Tyende til at give dem den bestemte Kost i rette Tid? <sup id="cite37"><a href="#fn37">[37]</a></sup></p>
<p id="v43"><sup><small>43</small></sup>  Salig er den Tjener, hvem hans Herre, når han kommer, finder handlende således. </p>
<p id="v44"><sup><small>44</small></sup>  Sandelig, siger jeg eder, han skal sætte ham over alt, hvad han ejer. </p>
<p id="v45"><sup><small>45</small></sup>  Men dersom hin Tjener siger i sit Hjerte: "Min Herre tøver med at komme" og så begynder at slå Karlene og Pigerne og at spise og drikke og beruse sig, <sup id="cite38"><a href="#fn38">[38]</a></sup></p>
<p id="v46"><sup><small>46</small></sup>  da skal den Tjeners Herre komme på den Dag, han ikke venter, og i den Time, han ikke ved, og hugge ham sønder og give ham hans Lod sammen med de utro: </p>
<p id="v47"><sup><small>47</small></sup>  Men den Tjener, som har kendt sin Herres Villie og ikke har truffet Forberedelser eller handlet efter hans Villie, skal have mange Hug; </p>
<p id="v48"><sup><small>48</small></sup>  men den, som ikke har kendt den og har gjort, hvad der er Hug værd, skal have få Hug. Enhver, hvem meget er givet, af ham skal man kræve meget; og hvem meget er betroet, af ham skal man forlange mere. <sup id="cite39"><a href="#fn39">[39]</a></sup> <sup id="cite40"><a href="#fn40">[40]</a></sup></p>
<p id="v49"><sup><small>49</small></sup>  Ild er jeg kommen at kaste på Jorden, og hvor vilde jeg, at den var optændt allerede! </p>
<p id="v50"><sup><small>50</small></sup>  Men en Dåb har jeg at døbes med, og hvor ængstes jeg, indtil den er fuldbyrdet! </p>
<p id="v51"><sup><small>51</small></sup>  Mene I, at jeg er kommen for at give Fred på Jorden? Nej, siger jeg eder, men Splid, <sup id="cite41"><a href="#fn41">[41]</a></sup> <sup id="cite42"><a href="#fn42">[42]</a></sup></p>
<p id="v52"><sup><small>52</small></sup>  Thi fra nu af skulle fem i eet Hus være i Splid indbyrdes, tre imod to, og to imod tre. <sup id="cite43"><a href="#fn43">[43]</a></sup></p>
<p id="v53"><sup><small>53</small></sup>  De skulle være i Splid, Fader med Søn og Søn med Fader, Moder med Datter og Datter med Moder, Svigermoder med sin Svigerdatter og Svigerdatter med sin Svigermoder." </p>
<p id="v54"><sup><small>54</small></sup>  Men han sagde også til Skarerne: "Når I se en Sky komme op i Vester, sige I straks: Der kommer Regn, og det sker således. <sup id="cite44"><a href="#fn44">[44]</a></sup></p>
<p id="v55"><sup><small>55</small></sup>  Og når I se en Søndenvind blæse, sige I: Der kommer Hede: og det sker. </p>
<p id="v56"><sup><small>56</small></sup>  I Hyklere! Jordens og Himmelens Udseende vide I at skønne om; men hvorfor have I da intet Skøn om den nærværende Tid? </p>
<p id="v57"><sup><small>57</small></sup>  Og hvorfor dømme I ikke også fra eder selv, hvad der er det rette? </p>
<p id="v58"><sup><small>58</small></sup>  Thi medens du går hen med din Modpart til Øvrigheden, da gør dig Flid på Vejen for at blive forligt med ham, for at han ikke skal trække dig for Dommeren, og Dommeren skal overgive dig til Slutteren, og Slutteren skal kaste dig i Fængsel. </p>
<p id="v59"><sup><small>59</small></sup>  Jeg siger dig: Du skal ingenlunde komme ud derfra, førend du får betalt endog den sidste Skærv." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Luke/11">Lukasevangeliet - Kapitel 11</a></td>
        <td><a href="/da/Bible/Luke/Index">Indeks</a></td>
        <td><a href="/da/Bible/Luke/13">Lukasevangeliet - Kapitel 13</a></td>
      </tr>
    </tbody>
  </table>
</figure>
<h2>Referencer</h2>
<div style="column-width: 30em;">
<ol>
  <li id="fn1"><a href="#cite1">↑</a> 12:1 <i>Pas på farisæernes surdej</i>: <a href="/da/The_Urantia_Book/165#p3_2">UB 165:3.2</a>.  <i>Pas på farisæernes surdej</i>: <a href="/da/The_Urantia_Book/157#p2_2">UB 157:2.2</a>.  <i>Pas på farisæernes surdej</i>: <a href="/da/The_Urantia_Book/157#p7_4">UB 157:7.4</a>. </li>
  <li id="fn2"><a href="#cite2">↑</a> 12:1a <i>Samlende skarer</i>: <a href="/da/The_Urantia_Book/165#p3_1">UB 165:3.1</a>. </li>
  <li id="fn3"><a href="#cite3">↑</a> 12:2-3 <i>Intet skjulte, alt vil komme frem i lyset</i>: <a href="/da/The_Urantia_Book/151#p3_1">UB 151:3.1</a>. </li>
  <li id="fn4"><a href="#cite4">↑</a> 12:2-5 <i>Intet skjult, som ikke skal blive kendt</i>: <a href="/da/The_Urantia_Book/150#p4_2">UB 150:4.2</a>. </li>
  <li id="fn5"><a href="#cite5">↑</a> 12:3 <i>Forkynder fra hustagene</i>: <a href="/da/The_Urantia_Book/165#p3_3">UB 165:3.3</a>. </li>
  <li id="fn6"><a href="#cite6">↑</a> 12:4 <i>Til en troende, der kender Gud</i>: <a href="/da/The_Urantia_Book/100#p2_7">UB 100:2.7</a>. </li>
  <li id="fn7"><a href="#cite7">↑</a> 12:4,4,7,32 <i>»Frygt ikke« sagde Jesus</i>: <a href="/da/The_Urantia_Book/140#p8_20">UB 140:8.20</a>. </li>
  <li id="fn8"><a href="#cite8">↑</a> 12:4-5 <i>Frygt ikke for kroppens mordere</i>: <a href="/da/The_Urantia_Book/165#p3_3">UB 165:3.3</a>. </li>
  <li id="fn9"><a href="#cite9">↑</a> 12:4-7,32 <i>Frygt ikke</i>: <a href="/da/The_Urantia_Book/100#p7_15">UB 100:7.15</a>. </li>
  <li id="fn10"><a href="#cite10">↑</a> 12:6 <i>Spurven falder ikke</i>: <a href="/da/The_Urantia_Book/3#p3_1">UB 3:3.1</a>. </li>
  <li id="fn11"><a href="#cite11">↑</a> 12:6-7 <i>Spurve falder/hårene er nummererede</i>: <a href="/da/The_Urantia_Book/150#p4_3">UB 150:4.3</a>.  <i>Spurve falder, hårene er nummererede</i>: <a href="/da/The_Urantia_Book/165#p3_4">UB 165:3.4</a>. </li>
  <li id="fn12"><a href="#cite12">↑</a> 12:7 <i>Hovedhårene er talte</i>: <a href="/da/The_Urantia_Book/38#p2_3">UB 38:2.3</a>.  <i>Hårene er talte</i>: <a href="/da/The_Urantia_Book/3#p3_1">UB 3:3.1</a>. </li>
  <li id="fn13"><a href="#cite13">↑</a> 12:8 <i>Enhver, der vil, kan komme</i>: <a href="/da/The_Urantia_Book/166#p3_7">UB 166:3.7</a>.  <i>Enhver, der vil, kan komme</i>: <a href="/da/The_Urantia_Book/100#p7_6">UB 100:7.6</a>.  <i>Enhver, der vil, kan komme</i>: <a href="/da/The_Urantia_Book/139#p12_7">UB 139:12.7</a>.  <i>Enhver, der vil, kan komme</i>: <a href="/da/The_Urantia_Book/165#p3_8">UB 165:3.8</a>.  <i>Enhver, der vil, bliver frelst</i>: <a href="/da/The_Urantia_Book/131#p10_7">UB 131:10.7</a>.  <i>Enhver, der vil, kan komme</i>: <a href="/da/The_Urantia_Book/32#p5_8">UB 32:5.8</a>.  <i>Enhver, der vil, kan komme</i>: <a href="/da/The_Urantia_Book/2#p5_2">UB 2:5.2</a>. </li>
  <li id="fn14"><a href="#cite14">↑</a> 12:8-9 <i>Bekend mig for mennesker</i>: <a href="/da/The_Urantia_Book/165#p3_5">UB 165:3.5</a>. </li>
  <li id="fn15"><a href="#cite15">↑</a> 12:10 <i>Uforgivelig synd</i>: <a href="/da/The_Urantia_Book/165#p3_6">UB 165:3.6</a>. </li>
  <li id="fn16"><a href="#cite16">↑</a> 12:11-12 <i>Vidnesbyrd fra ånden indeni</i>: <a href="/da/The_Urantia_Book/140#p9_3">UB 140:9.3</a>.  <i>Ånden vil give svar</i>: <a href="/da/The_Urantia_Book/165#p3_7">UB 165:3.7</a>.  <i>Forfølgelse og fare</i>: <a href="/da/The_Urantia_Book/176#p1_1">UB 176:1.1</a>. </li>
  <li id="fn17"><a href="#cite17">↑</a> 12:13-15 <i>Kærlighed til materielle ting</i>: <a href="/da/The_Urantia_Book/165#p4_1">UB 165:4.1</a>. </li>
  <li id="fn18"><a href="#cite18">↑</a> 12:15 <i>Besiddelser ikke lykke</i>: <a href="/da/The_Urantia_Book/140#p8_17">UB 140:8.17</a>. </li>
  <li id="fn19"><a href="#cite19">↑</a> 12:16-19 <i>Lignelsen om den rige mand</i>: <a href="/da/The_Urantia_Book/165#p4_2">UB 165:4.2</a>. </li>
  <li id="fn20"><a href="#cite20">↑</a> 12:19 <i>Farisæerne rapporterer til Sanhedrin</i>: <a href="/da/The_Urantia_Book/172#p3_14">UB 172:3.14</a>. </li>
  <li id="fn21"><a href="#cite21">↑</a> 12:1b-2 <i>Farisæernes surdej</i>: <a href="/da/The_Urantia_Book/165#p3_2">UB 165:3.2</a>. </li>
  <li id="fn22"><a href="#cite22">↑</a> 12:20-21 <i>Ingen rigdom i himlen</i>: <a href="/da/The_Urantia_Book/165#p4_3">UB 165:4.3</a>. </li>
  <li id="fn23"><a href="#cite23">↑</a> 12:21 <i>Temporal v. spirituel</i>: <a href="/da/The_Urantia_Book/133#p4_6">UB 133:4.6</a>. </li>
  <li id="fn24"><a href="#cite24">↑</a> 12:21,31-34 <i>Åndelig frem for fysisk</i>: <a href="/da/The_Urantia_Book/170#p2_5">UB 170:2.5</a>. </li>
  <li id="fn25"><a href="#cite25">↑</a> 12:22-23 <i>Vær ikke bekymrede for jeres liv</i>: <a href="/da/The_Urantia_Book/140#p6_13">UB 140:6.13</a>. </li>
  <li id="fn26"><a href="#cite26">↑</a> 12:22-26 <i>Gud sørger for</i>: <a href="/da/The_Urantia_Book/165#p5_2">UB 165:5.2</a>. </li>
  <li id="fn27"><a href="#cite27">↑</a> 12:22-32 <i>Tro</i>: <a href="/da/The_Urantia_Book/140#p8_8">UB 140:8.8</a>. </li>
  <li id="fn28"><a href="#cite28">↑</a> 12:27-28 <i>I af ringe tro</i>: <a href="/da/The_Urantia_Book/165#p5_3">UB 165:5.3</a>. </li>
  <li id="fn29"><a href="#cite29">↑</a> 12:29-30 <i>Fader sørger for behov</i>: <a href="/da/The_Urantia_Book/165#p5_3">UB 165:5.3</a>. </li>
  <li id="fn30"><a href="#cite30">↑</a> 12:31 <i>Søg åndens sande realiteter</i>: <a href="/da/The_Urantia_Book/174#p0_2">UB 174:0.2</a>.  <i>Søg først riget</i>: <a href="/da/The_Urantia_Book/137#p8_8">UB 137:8.8</a>.  <i>Søg Guds rige</i>: <a href="/da/The_Urantia_Book/195#p5_1">UB 195:5.1</a>.  <i>Virkelige behov opfyldt</i>: <a href="/da/The_Urantia_Book/165#p5_3">UB 165:5.3</a>.  <i>Søg først riget</i>: <a href="/da/The_Urantia_Book/140#p1_5">UB 140:1.5</a>.  <i>Ved at vælge det guddommelige</i>: <a href="/da/The_Urantia_Book/110#p3_7">UB 110:3.7</a>.  <i>Søg først riget</i>: <a href="/da/The_Urantia_Book/196#p0_8">UB 196:0.8</a>. </li>
  <li id="fn31"><a href="#cite31">↑</a> 12:31-32 <i>Guds rige</i>: <a href="/da/The_Urantia_Book/153#p2_4">UB 153:2.4</a>.  <i>Rigets evangelium</i>: <a href="/da/The_Urantia_Book/193#p0_4">UB 193:0.4</a>.  <i>Rigets evangelium</i>: <a href="/da/The_Urantia_Book/190#p5_4">UB 190:5.4</a>.  <i>Guds rige</i>: <a href="/da/The_Urantia_Book/169#p4_6">UB 169:4.6</a>.  <i>Forkyndelse af rigets oprettelse</i>: <a href="/da/The_Urantia_Book/137#p8_6">UB 137:8.6</a>.  <i>Rigets evangelium</i>: <a href="/da/The_Urantia_Book/143#p1_5">UB 143:1.5</a>.  <i>Guds rige</i>: <a href="/da/The_Urantia_Book/34#p6_13">UB 34:6.13</a>. </li>
  <li id="fn32"><a href="#cite32">↑</a> 12:32-34 <i>Hjertet følger skatten</i>: <a href="/da/The_Urantia_Book/165#p5_4">UB 165:5.4</a>. </li>
  <li id="fn33"><a href="#cite33">↑</a> 12:33-34 <i>Skat i himlen</i>: <a href="/da/The_Urantia_Book/165#p4_5">UB 165:4.5</a>.  <i>Opbevar skatte i himlen</i>: <a href="/da/The_Urantia_Book/140#p6_11">UB 140:6.11</a>.  <i>åndeligt vis</i>: <a href="/da/The_Urantia_Book/169#p2_2">UB 169:2.2</a>. </li>
  <li id="fn34"><a href="#cite34">↑</a> 12:35-38 <i>Lignelse: hjemkomst fra bryllupsfest</i>: <a href="/da/The_Urantia_Book/165#p5_6">UB 165:5.6</a>. </li>
  <li id="fn35"><a href="#cite35">↑</a> 12:39-40 <i>Når man mindst venter det</i>: <a href="/da/The_Urantia_Book/165#p5_7">UB 165:5.7</a>. </li>
  <li id="fn36"><a href="#cite36">↑</a> 12:41 <i>Hvem er lignelsen til?</i>: <a href="/da/The_Urantia_Book/165#p6_1">UB 165:6.1</a>. </li>
  <li id="fn37"><a href="#cite37">↑</a> 12:42-44 <i>betroet tjener</i>: <a href="/da/The_Urantia_Book/165#p6_2">UB 165:6.2</a>. </li>
  <li id="fn38"><a href="#cite38">↑</a> 12:45-46 <i>Sløsig tjener</i>: <a href="/da/The_Urantia_Book/165#p6_3">UB 165:6.3</a>. </li>
  <li id="fn39"><a href="#cite39">↑</a> 12:48 <i>Der kræves mere af jer</i>: <a href="/da/The_Urantia_Book/140#p3_1">UB 140:3.1</a>. </li>
  <li id="fn40"><a href="#cite40">↑</a> 12:48a-53 <i>Ingen fred</i>: <a href="/da/The_Urantia_Book/165#p6_3">UB 165:6.3</a>. </li>
  <li id="fn41"><a href="#cite41">↑</a> 12:51 <i>Ikke kommet for at bringe fred</i>: <a href="/da/The_Urantia_Book/160#p5_10">UB 160:5.10</a>.  <i>Tro ikke, jeg kommer for at skabe fred</i>: <a href="/da/The_Urantia_Book/52#p6_1">UB 52:6.1</a>. </li>
  <li id="fn42"><a href="#cite42">↑</a> 12:51-53 <i>Ingen fred, men sorg på jorden</i>: <a href="/da/The_Urantia_Book/150#p4_3">UB 150:4.3</a>. </li>
  <li id="fn43"><a href="#cite43">↑</a> 12:52-53 <i>Fjender i egen husstand</i>: <a href="/da/The_Urantia_Book/154#p6_9">UB 154:6.9</a>. </li>
  <li id="fn44"><a href="#cite44">↑</a> 12:54-56 <i>Naturlige tegn</i>: <a href="/da/The_Urantia_Book/157#p2_1">UB 157:2.1</a>. </li>
</ol>
</div>
