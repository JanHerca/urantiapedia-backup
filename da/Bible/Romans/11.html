<!--
title: Romerbrevet - Kapitel 11
description: 
published: true
date: 2022-10-6T9:45:28Z
tags: bible, bible—romans
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Romans/10">Romerbrevet - Kapitel 10</a></td>
        <td><a href="/da/Bible/Romans/Index">Indeks</a></td>
        <td><a href="/da/Bible/Romans/12">Romerbrevet - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeg siger da: Mon Gud har forskudt sit folk? det være langt fra! Thi også jeg er en Israelit, af "Abrahams Sæd, Benjamins Stamme. </p>
<p id="v2"><sup><small>2</small></sup>  Gud har ikke forskudt sit Folk, som han forud kendte. Eller vide I ikke, hvad Skriften siger i Stykket om Elias? hvorledes han træder frem for Gud imod Israel, sigende: </p>
<p id="v3"><sup><small>3</small></sup>  "Herre! dine Profeter have de ihjelslået, dine Altre have de nedbrudt, og jeg er den eneste, der er levnet, og de efterstræbe mit Liv." </p>
<p id="v4"><sup><small>4</small></sup>  Men hvad siger det guddommelige Gensvar til ham?"Jeg har levnet mig selv syv Tusinde Mænd, som ikke have bøjet Knæ for Bål." </p>
<p id="v5"><sup><small>5</small></sup>  Således er der også i den nærværende Tid blevet en Levning som et Nådes-Udvalg. </p>
<p id="v6"><sup><small>6</small></sup>  Men er det af Nåde, da er det ikke mere af Gerninger, ellers bliver Nåden ikke mere Nåde. </p>
<p id="v7"><sup><small>7</small></sup>  Hvad altså? Det, Israel søger efter, har det ikke opnået, men Udvalget har opnået det; de øvrige derimod bleve forhærdede, </p>
<p id="v8"><sup><small>8</small></sup>  som der er skrevet: "Gud gav dem en Sløvheds Ånd, Øjne til ikke at se med, Øren til ikke at høre med indtil den Dag i Dag." <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Og David siger: "Deres Bord vorde til Snare og til Fælde og til Anstød og til Gengældelse for dem; </p>
<p id="v10"><sup><small>10</small></sup>  deres Øjne vorde formørkede, så de ikke se, og bøj altid deres Ryg!" </p>
<p id="v11"><sup><small>11</small></sup>  Jeg siger da: Mon de have stødt an, for at de skulde falde? Det være langt fra! Men ved deres Fald er Frelsen kommen til Hedningerne, for at dette kunde vække dem til Nidkærhed. </p>
<p id="v12"><sup><small>12</small></sup>  Men dersom deres Fald er Verdens Rigdom, og deres Tab er Hedningers Rigdom, hvor meget mere skal deres Fylde være det! </p>
<p id="v13"><sup><small>13</small></sup>  Og til eder, I Hedninger, siger jeg: For så vidt jeg nu er Hedningeapostel, ærer jeg min Tjeneste, </p>
<p id="v14"><sup><small>14</small></sup>  om jeg dog kunde vække min Slægt til Nidkærhed og frelse nogle af dem. </p>
<p id="v15"><sup><small>15</small></sup>  Thi dersom deres Forkastelse er Verdens Forligelse, hvad bliver da deres Antagelse andet end Liv ud af døde? </p>
<p id="v16"><sup><small>16</small></sup>  Men dersom Førstegrøden er hellig, da er Dejgen det også; og dersom Roden er hellig, da ere Grenene det også. </p>
<p id="v17"><sup><small>17</small></sup>  Men om nogle af Grenene bleve afbrudte, og du, en vild Oliekvist, blev indpodet iblandt dem og blev meddelagtig i Olietræets Rod og Fedme, </p>
<p id="v18"><sup><small>18</small></sup>  da ros dig ikke imod Grenene; men dersom du roser dig, da bærer jo ikke du Roden, men Roden dig. </p>
<p id="v19"><sup><small>19</small></sup>  Du vil vel sige: Grene bleve afbrudte, for at jeg skulde blive indpodet. </p>
<p id="v20"><sup><small>20</small></sup>  Vel! ved deres Vantro bleve de afbrudte, men du står ved din Tro; vær ikke overmodig, men frygt! <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Thi når Gud ikke sparede de naturlige Grene, vil han heller ikke spare dig. </p>
<p id="v22"><sup><small>22</small></sup>  Så se da Guds Godhed og Strenghed: Over dem, som faldt, er der Strenghed, men over dig Guds Godhed, hvis du bliver i hans Godhed; ellers skal også du afhugges. </p>
<p id="v23"><sup><small>23</small></sup>  Men også hine skulle indpodes, dersom de ikke blive i Vantroen; thi Gud er mægtig til atter at indpode dem. </p>
<p id="v24"><sup><small>24</small></sup>  Thi når du blev afhugget af det Olietræ, som er vildt af Naturen, og imod Naturen blev indpodet i et ædelt Olietræ, hvor meget mere skulle da disse indpodes i deres eget Olietræ, som de af Natur tilhøre! </p>
<p id="v25"><sup><small>25</small></sup>  Thi jeg vil ikke, Brødre! at I skulle være uvidende om denne Hemmelighed, for at I ikke skulle være kloge i eders egne Tanker, at Forhærdelse delvis er kommen over Israel, indtil Hedningernes Fylde er gået ind; </p>
<p id="v26"><sup><small>26</small></sup>  og så skal hele Israel frelses, som der er skrevet: "Fra Zion skal Befrieren komme, han skal afvende Ugudeligheder fra Jakob; </p>
<p id="v27"><sup><small>27</small></sup>  og dette er min Pagt med dem, når jeg borttager deres Synder." </p>
<p id="v28"><sup><small>28</small></sup>  Efter Evangeliet er de vel Fjender for eders Skyld, men efter Udvælgelsen ere de elskede for Fædrenes Skyld; </p>
<p id="v29"><sup><small>29</small></sup>  thi Nådegaverne og sit Kald fortryder Gud ikke. </p>
<p id="v30"><sup><small>30</small></sup>  Thi ligesom I tilforn bleve ulydige imod Gud, men nu fik Barmhjertighed ved disses Ulydighed, </p>
<p id="v31"><sup><small>31</small></sup>  således bleve også disse nu ulydige, for at også de måtte få Barmhjertighed ved den Barmhjertighed, som er bleven eder til Del. </p>
<p id="v32"><sup><small>32</small></sup>  Thi Gud har indesluttet alle under Ulydighed, for at han kunde forbarme sig over alle. </p>
<p id="v33"><sup><small>33</small></sup>  O Dyb af Guds Rigdom og Visdom og Kundskab! hvor uransagelige ere hans Domme, og hans Veje usporlige! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Thi hvem har kendt Herrens Sind? eller hvem blev hans Rådgiver? <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  eller hvem gav ham først, så at der skulde gives ham Gengæld derfor? </p>
<p id="v36"><sup><small>36</small></sup>  Thi af ham og ved ham og til ham ere alle Ting; ham være Ære i Evighed! Amen. <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Romans/10">Romerbrevet - Kapitel 10</a></td>
        <td><a href="/da/Bible/Romans/Index">Indeks</a></td>
        <td><a href="/da/Bible/Romans/12">Romerbrevet - Kapitel 12</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 11:8 <i>Se uden at se osv</i>: <a href="/da/The_Urantia_Book/151#p1_4">UB 151:1.4</a>. </li>
  <li id="fn2"><a href="#cite2">↑</a> 11:20-33 <i>Usikkerhed med sikkerhed</i>: <a href="/da/The_Urantia_Book/111#p7_1">UB 111:7.1</a>. </li>
  <li id="fn3"><a href="#cite3">↑</a> 11:33 <i>Visdommens og kundskabens skatte</i>: <a href="/da/The_Urantia_Book/128#p1_10">UB 128:1.10</a>.  <i>Uopnåelige domme</i>: <a href="/da/The_Urantia_Book/2#p1_1">UB 2:1.1</a>. </li>
  <li id="fn4"><a href="#cite4">↑</a> 11:33-34 <i>Man kan ikke finde Gud gennem viden</i>: <a href="/da/The_Urantia_Book/131#p10_3">UB 131:10.3</a>. </li>
  <li id="fn5"><a href="#cite5">↑</a> 11:34 <i>Ånd sind</i>: <a href="/da/The_Urantia_Book/9#p5_4">UB 9:5.4</a>.  <i>Ånd sind</i>: <a href="/da/The_Urantia_Book/6#p6_4">UB 6:6.4</a>.  <i>Ånd sind</i>: <a href="/da/The_Urantia_Book/107#p5_3">UB 107:5.3</a>. </li>
  <li id="fn6"><a href="#cite6">↑</a> 11:36 <i>I Gud består alle ting</i>: <a href="/da/The_Urantia_Book/11#p8_1">UB 11:8.1</a>.  <i>Guds forhold til alle ting</i>: <a href="/da/The_Urantia_Book/174#p3_2">UB 174:3.2</a>.  <i>I ham består alle ting</i>: <a href="/da/The_Urantia_Book/104#p4_25">UB 104:4.25</a>.  <i>Gud er alt og i alle ting</i>: <a href="/da/The_Urantia_Book/56#p9_14">UB 56:9.14</a>.  <i>Gud er alt og i alt</i>: <a href="/da/The_Urantia_Book/3#p1_2">UB 3:1.2</a>. </li>
</ol>
</div>
