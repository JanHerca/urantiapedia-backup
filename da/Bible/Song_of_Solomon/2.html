<!--
title: Højsangen - Kapitel 2
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Song_of_Solomon/1">Højsangen - Kapitel 1</a></td>
        <td><a href="/da/Bible/Song_of_Solomon/Index">Indeks</a></td>
        <td><a href="/da/Bible/Song_of_Solomon/3">Højsangen - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeg er Sarons Rose, Dalenes Lilje </p>
<p id="v2"><sup><small>2</small></sup>  Som en Lilje midt iblandt Torne er min Veninde blandt Piger. </p>
<p id="v3"><sup><small>3</small></sup>  Som et Æbletræ blandt Skovens Træer er min Ven blandt unge Mænd. I hans Skygge har jeg Lyst til at sidde, hans Frugt er sød for min Gane. </p>
<p id="v4"><sup><small>4</small></sup>  Til en Vinhal bragte han mig, hvor Mærket over mig er Kærlighed. </p>
<p id="v5"><sup><small>5</small></sup>  Styrk mig med Rosinkager, kvæg mig med Æbler, thi jeg er syg af Kærlighed. </p>
<p id="v6"><sup><small>6</small></sup>  Hans venstre er under mit Hoved, hans højre tager mig i Favn. </p>
<p id="v7"><sup><small>7</small></sup>  Jeg besværger eder, Jerusalems Døtre, ved Gazeller og Markens Hjorte: Gør ikke Kærligheden Uro, væk den ikke, før den ønsker det selv! </p>
<p id="v8"><sup><small>8</small></sup>  Hør! Der er min Ven! Ja se, der kommer han i Løb over Bjergene, i Spring over Højene. </p>
<p id="v9"><sup><small>9</small></sup>  Min Ven er som en Gazel, han er som den unge Hjort. Se, nu står han alt bag vor Mur. Han ser gennem Vinduet, kigger gennem Gitteret. </p>
<p id="v10"><sup><small>10</small></sup>  Min Ven stemmer i og siger så til mig: Stå op, min Veninde, du fagre, kom! </p>
<p id="v11"><sup><small>11</small></sup>  Thi nu er Vinteren omme, Regntiden svandt, for hen, </p>
<p id="v12"><sup><small>12</small></sup>  Blomster ses i Landet, Sangens Tid er kommet, Turtelduens Kurren høres i vort Land; </p>
<p id="v13"><sup><small>13</small></sup>  Figentræets Småfrugter svulmer, Vinstokken blomstrer, udspreder Duft. Stå op, min Veninde, du fagre, kom, </p>
<p id="v14"><sup><small>14</small></sup>  min Due i Fjeldets Kløfter, i Bjergvæggens Skjul! Lad mig skue din Skikkelse, høre din Røst, thi sød er din Røst og din Skikkelse yndig. </p>
<p id="v15"><sup><small>15</small></sup>  Fang os de Ræve, de Ræve små,som hærger Vinen, vor blomstrende Vin! </p>
<p id="v16"><sup><small>16</small></sup>  Min Ven er min, og jeg er hans,som vogter blandt Liljer; </p>
<p id="v17"><sup><small>17</small></sup>  til Dagen svales og Skyggerne længes, kom hid, min Ven, og vær som Gazellen, som den unge Hjort på duftende Bjerge! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Song_of_Solomon/1">Højsangen - Kapitel 1</a></td>
        <td><a href="/da/Bible/Song_of_Solomon/Index">Indeks</a></td>
        <td><a href="/da/Bible/Song_of_Solomon/3">Højsangen - Kapitel 3</a></td>
      </tr>
    </tbody>
  </table>
</figure>
