<!--
title: Dommerbogen - Kapitel 13
description: 
published: true
date: 2023-11-8T20:15:14Z
tags: bible, bible—judges
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Judges/12">
          <span class="mdi mdi-arrow-left-drop-circle"></span><span class="pl-2">Dommerbogen - Kapitel 12</span>
        </a>
        </td>
        <td>
        <a href="/da/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Judges/14">
          <span class="pr-2">Dommerbogen - Kapitel 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Israelitterne blev ved at gøre, hvad der var ondt i HERRENS Øjne, og HERREN gav dem i Filisternes Hånd i fyrretyve År. </p>
<p id="v2"><sup><small>2</small></sup>  Der levede i Zora en Mand af Daniternes Slægt ved Navn Manoa; hans Hustru var ufrugtbar og havde ingen Børn født. </p>
<p id="v3"><sup><small>3</small></sup>  Nu viste HERRENs Engel sig for Kvinden og sagde til hende: "Se, du er ufrugtbar og har ingen Børn født; men du skal blive frugtsommelig og føde en Søn. </p>
<p id="v4"><sup><small>4</small></sup>  Vogt dig vel for at drikke Vin eller stærk Drik og for at spise noget som helst urent! </p>
<p id="v5"><sup><small>5</small></sup>  Thi se, du skal blive frugtsommelig og føde en Søn. Der må ikke komme Ragekniv på hans Hoved, thi Drengen skal være en Guds Nasiræer fra Moders Liv af; og han skal gøre de første Skridt til at frelse Israel af Filisternes Hånd!" </p>
<p id="v6"><sup><small>6</small></sup>  Kvinden gik nu hen og sagde til sin Mand: "Der kom en Guds Mand til mig, og han så ud som en Guds Engel; såre frygtindgydende; jeg spurgte ham ikke, hvor han var fra, og sit Navn gav han mig ikke til Kende. </p>
<p id="v7"><sup><small>7</small></sup>  Han sagde til mig: Se, du skal blive frugtsommelig og føde en Søn; drik nu ikke Vin eller stærk Drik og spis intet som helst urent, thi Drengen skal være en Guds Nasiræer fra Moders Liv af til sin Dødedag!" </p>
<p id="v8"><sup><small>8</small></sup>  Da bad Manoa til HERREN og sagde: "Ak, HERRE, lad den Guds Mand, du sendte, atter komme til os for at lære os, hvorledes vi skal bære os ad med den Dreng, der skal fødes!" </p>
<p id="v9"><sup><small>9</small></sup>  Og Gud bønhørte Manoa; og Guds Engel kom atter til Kvinden, medens hun sad ude på Marken, men Manoa, hendes Mand, var ikke hos hende. </p>
<p id="v10"><sup><small>10</small></sup>  Da skyndte Kvinden sig hen til sin Mand, fortalte ham det og sagde til ham: "Se, den Mand, som kom til mig forleden, har vist sig for mig!" </p>
<p id="v11"><sup><small>11</small></sup>  Manoa stod da op og gik med sin Hustru, og da han kom hen til Manden, sagde han til ham: "Er du den Mand, som talte til Kvinden?" Og han sagde: "Ja!" </p>
<p id="v12"><sup><small>12</small></sup>  Så sagde Manoa: "Når nu dit Ord går i Opfyldelse, hvorledes skal vi da forholde os og bære os ad med Drengen?" </p>
<p id="v13"><sup><small>13</small></sup>  HERRENs Engel svarede Manoa: "Alt det, jeg talte om til Kvinden, skal hun vogte sig for; </p>
<p id="v14"><sup><small>14</small></sup>  intet af, hvad der vokser på Vinstokken, må hun spise; Vin og stærk Drik må hun ikke drikke, og intet urent må hun spise; alt, hvad jeg bød hende, skal hun overholde!" </p>
<p id="v15"><sup><small>15</small></sup>  Da sagde Manoa til HERRENs Engel: "Vi vilde gerne holde dig tilbage og tillave dig et Gedekid!" </p>
<p id="v16"><sup><small>16</small></sup>  Men HERRENs Engel svarede Manoa: "Selv om du holder mig tilbage, spiser jeg ikke af din Mad; men vil du ofre et Brændoffer, så bring HERREN det!" Thi Manoa vidste ikke, at det var HERRENs Engel. </p>
<p id="v17"><sup><small>17</small></sup>  Og Manoa sagde til HERRENs Engel: "Hvad er dit Navn? Når dit Ord går i Opfyldelse, vil vi ære dig!" </p>
<p id="v18"><sup><small>18</small></sup>  Men HERRENs Engel svarede: "Hvorfor spørger du om mit Navn? Du skal vide, det er underfuldt." </p>
<p id="v19"><sup><small>19</small></sup>  Da tog Manoa Gedekiddet og Afgrødeofferet og ofrede det på Klippen til HERREN, ham, som handler underfuldt, og Manoa og hans Hustru så til. </p>
<p id="v20"><sup><small>20</small></sup>  Og da Flammen slog op imod Himmelen fra Alteret, steg HERRENs Engel op i Alterflammen, medens Manoa og hans Hustru så til; og de faldt til Jorden på deres Ansigt. </p>
<p id="v21"><sup><small>21</small></sup>  Og HERRENs Engel viste sig ikke mere for Manoa og hans Hustru. </p>
<p id="v22"><sup><small>22</small></sup>  Og Manoa sagde til sin Hustru: "Vi er dødsens, thi vi har set Gud!" </p>
<p id="v23"><sup><small>23</small></sup>  Men hans Hustru sagde til ham: "Havde HERREN i Sinde at dræbe os, havde han ikke modtaget Brændoffer og Afgrødeoffer af vor Hånd; heller ikke havde han ladet os se alt det og nu kundgjort os sådanne Ting!" </p>
<p id="v24"><sup><small>24</small></sup>  Og Kvinden fødte en Søn, som hun gav Navnet Samson. Drengen voksede op, og HERREN velsignede ham; </p>
<p id="v25"><sup><small>25</small></sup>  og HERRENs Ånd begyndte at drive på ham i Dans Lejr mellem Zora og Esjtaol. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Judges/12">
          <span class="mdi mdi-arrow-left-drop-circle"></span><span class="pl-2">Dommerbogen - Kapitel 12</span>
        </a>
        </td>
        <td>
        <a href="/da/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Judges/14">
          <span class="pr-2">Dommerbogen - Kapitel 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
