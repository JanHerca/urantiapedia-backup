<!--
title: Dommerbogen - Kapitel 5
description: 
published: true
date: 2022-10-6T9:45:27Z
tags: bible, bible—judges
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Judges/4">Dommerbogen - Kapitel 4</a></td>
        <td><a href="/da/Bible/Judges/Index">Indeks</a></td>
        <td><a href="/da/Bible/Judges/6">Dommerbogen - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da sang Debora og Barnk, Abinoams Søn, denne Sang: </p>
<p id="v2"><sup><small>2</small></sup>  Frem stod Høvdinger i Israel, Folket gav villigt Møde, lover HERREN! </p>
<p id="v3"><sup><small>3</small></sup>  Hør, I Konger, lyt, I Fyrster: Synge vil jeg, synge for HERREN, lovsynge HERREN, Israels Gud! </p>
<p id="v4"><sup><small>4</small></sup>  HERRE, da du brød op fra Seir, skred frem fra Edoms Mark, da rystede Jorden, Himmelen drypped, Skyerne drypped af Vand; </p>
<p id="v5"><sup><small>5</small></sup>  Bjergene bæved for HERRENs Åsyn, for HERREN Israels Guds Åsyn! </p>
<p id="v6"><sup><small>6</small></sup>  I Sjamgars, Anats Søns, Dage, i Jaels Dage lå Vejene øde, vejfarende sneg sig ad afsides Stier; </p>
<p id="v7"><sup><small>7</small></sup>  der var ingen Fører i Israel mer, til jeg Debora stod frem, stod frem, en Moder i Israel. </p>
<p id="v8"><sup><small>8</small></sup>  Ofre til Gud hørte op, med Bygbrødet fik det en Ende. Så man vel Skjold eller Spyd hos Israels fyrretyve Tusind? </p>
<p id="v9"><sup><small>9</small></sup>  For Israels Førere slår mit Hjerte, for de villige af Folket! Lover HERREN! </p>
<p id="v10"><sup><small>10</small></sup>  I, som rider på rødgrå Æsler, I, som sidder på Tæpper, I, som færdes på Vejene, syng! </p>
<p id="v11"><sup><small>11</small></sup>  Hør, hvor de spiller mellem Vandtrugene! Der lovsynger de HERRENs Frelsesværk, hans Værk som Israels Fører. Da drog HERRENs Folk ned til Portene. </p>
<p id="v12"><sup><small>12</small></sup>  Op, op, Debora, op, op, istem din Sang! Barak, stå op! Fang dig Fanger, du Abinoams Søn! </p>
<p id="v13"><sup><small>13</small></sup>  Da drog Israel ned som Helte, som vældige Krigere drog HERRENs Folk frem. </p>
<p id="v14"><sup><small>14</small></sup>  Fra Efraim steg de ned i Dalen, din broder Benjamin var blandt dine Skarer. Fra Makir drog Høvedsmænd ned, fra Zebulon de, der bar Herskerstav; </p>
<p id="v15"><sup><small>15</small></sup>  Issakars Førere fulgte Debora, Naftali Baraks Spor, de fulgte ham ned i Dalen. Ved Rubens Bække var Betænkelighederne store. </p>
<p id="v16"><sup><small>16</small></sup>  Hvorfor blev du mellem Foldene for at lytte til Hyrdernes Fløjter? Ved Rubens Bække var Betænkelighederne store! </p>
<p id="v17"><sup><small>17</small></sup>  Gilead blev på hin Side Jordan, og Dan, hvi søgte han fremmed Hyre? Aser sad stille ved Havets Strand; han blev ved sine Vige. </p>
<p id="v18"><sup><small>18</small></sup>  Zebulon var et Folk, der vovede Livet, Naftali med på Markens Høje. </p>
<p id="v19"><sup><small>19</small></sup>  Kongerne kom, de kæmped; da kæmped Kana'ans Konger ved Ta'anak, ved Megiddos Vande de fanged ej Sølv som Bytte! </p>
<p id="v20"><sup><small>20</small></sup>  Fra Himmelen kæmped Stjernerne, fra deres Baner stred de mod Sisera! </p>
<p id="v21"><sup><small>21</small></sup>  Kisjon Bæk rev dem bort, Kisjons Bæk, den ældgamle Bæk. Træd frem, min Sjæl, med Styrke! </p>
<p id="v22"><sup><small>22</small></sup>  Da stampede Hestenes Hove under Heltenes jagende Fart. </p>
<p id="v23"><sup><small>23</small></sup>  "Forband", sagde HERRENs Engel "forband Meroz og dem, der bor deri! fordi de ikke kom HERREN til Hjælp kom HERREN til Hjælp som Helte!" </p>
<p id="v24"><sup><small>24</small></sup>  Velsignet blandt Kvinder være Jael, Keniten Hebers Hustru, velsignet blandt Kvinder i Telte! </p>
<p id="v25"><sup><small>25</small></sup>  Han bad om Vand, hun gav ham Mælk, frembar Surmælk i kostbar Skål. </p>
<p id="v26"><sup><small>26</small></sup>  Med Hånden griber hun Pælen, med sin højre Arbejdshammeren, fælder Sisera, kløver hans Hoved, knuser, gennemborer hans Tinding. </p>
<p id="v27"><sup><small>27</small></sup>  For hendes Fødder han segned og faldt; der, hvor han segned, der lå han fældet! </p>
<p id="v28"><sup><small>28</small></sup>  Gennem Vinduet spejded Siseras Moder, gennem Gitteret stirred hun ud: "Hvi tøver hans Vogn med at komme? Hvi nøler hans Forspands Hovslag?" </p>
<p id="v29"><sup><small>29</small></sup>  Da svarer den klogeste af hendes Fruer, og selv hun giver sig samme Svar: "Sikkert de deler det vundne Bytte, en Pige eller to til Mands, </p>
<p id="v30"><sup><small>30</small></sup>  Bytte af spraglede Tøj er til Sisera, et broget Klæde eller to til hans Hals!" </p>
<p id="v31"><sup><small>31</small></sup>  Således skal alle dine Fjender forgå, HERRE, men de, der elsker dig, skal være, som når Sol går op i sin Vælde! Derpå havde Landet Ro i fyrretyve År. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Judges/4">Dommerbogen - Kapitel 4</a></td>
        <td><a href="/da/Bible/Judges/Index">Indeks</a></td>
        <td><a href="/da/Bible/Judges/6">Dommerbogen - Kapitel 6</a></td>
      </tr>
    </tbody>
  </table>
</figure>
