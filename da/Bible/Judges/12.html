<!--
title: Dommerbogen - Kapitel 12
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Judges/11">Dommerbogen - Kapitel 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Judges/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Judges/13">Dommerbogen - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå stævnedes Efraimierne sammen, og de drog nordpå; og de sagde til Jefta: "Hvorfor drog du i Kamp mod Ammoniterne uden at opfordre os til at gå med? Nu brænder vi Huset af over Hovedet på dig!" </p>
<p id="v2"><sup><small>2</small></sup>  Men Jeffa svarede dem: "Jeg og mit Folk var i Krig, og Ammoniterne trængte os hårdt; da sendte jeg Bud efter eder, men I hjalp mig ikke imod dem; </p>
<p id="v3"><sup><small>3</small></sup>  og da jeg så, at ingen kom mig til Hjælp, vovede jeg Livet og drog mod Ammoniterne, og HERREN gav dem i min Hånd. Hvorfor drager I da nu i Kamp imod mig?" </p>
<p id="v4"><sup><small>4</small></sup>  Derpå samlede Jefta alle Gileads Mænd og angreb Efraimiterne; og Gileads Mænd slog Efraimiterne. </p>
<p id="v5"><sup><small>5</small></sup>  Og Gileaditerne afskar Efraimiterne fra Jordans Vadesteder. </p>
<p id="v6"><sup><small>6</small></sup>  sagde de til ham: "Sig Sjibbolet!" Og når han da sagde Sibbolet, fordi han ikke kunde udtale Ordet rigtigt, greb de ham og huggede ham ned ved Jordans Vadesteder. Ved den Lejlighed faldt 42000 Efraimiter. </p>
<p id="v7"><sup><small>7</small></sup>  Jefta var Dommer i Israel i seks År. Så døde Gileaditen Jefta og blev jordet i sin By i Gilead. </p>
<p id="v8"><sup><small>8</small></sup>  Efter ham var Ibzan fra Betlehem Dommer i Israel. </p>
<p id="v9"><sup><small>9</small></sup>  Han havde tredive Sønner; tredive Døtre giftede han bort, og tredive Svigerdøtre hjemførte han til sine Sønner. </p>
<p id="v10"><sup><small>10</small></sup>  Han var Dommer i Israel i syv År. Så døde Ibzan og blev jordet i Betlehem. </p>
<p id="v11"><sup><small>11</small></sup>  Efter ham var Zebuloniten Elon Dommer i Israel. Han var Dommer i Israel i ti År. </p>
<p id="v12"><sup><small>12</small></sup>  Så døde Zebuloniten Elon og blev jordet i Ajjalon i Zebulons Land. </p>
<p id="v13"><sup><small>13</small></sup>  Efter ham var Abdon, Hillels Søn, fra Piraton Dommer i Israel. </p>
<p id="v14"><sup><small>14</small></sup>  Han havde fyrretyve Sønner og tredive Sønnesønner, som red på halvfjerdsindstyve Æsler. Han var Dommer i Israel i otte År. </p>
<p id="v15"><sup><small>15</small></sup>  Så døde Abdon, Hillels Søn, fra Piraton og blev jordet i Piraton i Efraims Land på Amalekiterbjerget. </p>
