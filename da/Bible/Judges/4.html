<!--
title: Dommerbogen - Kapitel 4
description: 
published: true
date: 2023-11-8T20:15:14Z
tags: bible, bible—judges
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Judges/3">
          <span class="mdi mdi-arrow-left-drop-circle"></span><span class="pl-2">Dommerbogen - Kapitel 3</span>
        </a>
        </td>
        <td>
        <a href="/da/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Judges/5">
          <span class="pr-2">Dommerbogen - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men da Ehud var død, blev Israelitterne ved at gøre, hvad der var ondt i HERRENs Øjne. </p>
<p id="v2"><sup><small>2</small></sup>  Derfor gav han dem til Pris, for Kana'anæerkongen Jabin, som herskede i Hazor; hans Hærfører var Sisera, som boede i Harosjet-Haggojim. </p>
<p id="v3"><sup><small>3</small></sup>  Da råbte Israelitterne til HERREN. Thi Jabin havde 900 Jernvogne, og han trængte Israelitterne hårdt i tyve År. </p>
<p id="v4"><sup><small>4</small></sup>  Profetinden Debora, Lappidots Hustru, var på den Tid Dommer i Israel; </p>
<p id="v5"><sup><small>5</small></sup>  hun sad under Deborapalmen imellem Rama og Betel i Efraims Bjerge, og Israelitterne drog op til hende med deres Retstrætter. </p>
<p id="v6"><sup><small>6</small></sup>  Hun sendte nu Bud efter Barak, Abinoams Søn fra Kedesj i Naftali, og sagde til ham: "Har ikke HERREN, Israels Gud, budt: Bryd op, drag hen på Tabors Bjerg og tag 10000 Mand af Naftali og Zebulon med dig,; </p>
<p id="v7"><sup><small>7</small></sup>  så skal jeg drage Jabins Hærfører Sisera med hans Vogne og Hærstyrke hen til dig ved Kisjonbækken og give ham i din Hånd!" </p>
<p id="v8"><sup><small>8</small></sup>  Barak svarede hende: "Hvis du vil gå med, vil jeg gå; men hvis du ikke går med, går jeg ikke!" </p>
<p id="v9"><sup><small>9</small></sup>  Da sagde hun: "Vel, jeg går med, men så får du ikke Æren af den Færd, du begiver dig ud på, thi HERREN vil overgive Sisera i en Kvindes Hånd!" Så brød Debora op og drog af Sted til Kedesj med Barak. </p>
<p id="v10"><sup><small>10</small></sup>  Barak stævnede nu Zebulon og Naftali sammen i Kedesj, og 10000 Mand fulgte med ham derop; også Debora gik med. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Men Keniten Heber havde skilt sig fra Keniterne, Moses's Svigerfader Hobabs Sønner, og slået Telt i Egnen hen imod Elon-Beza'anannim ved Kedesj. </p>
<p id="v12"><sup><small>12</small></sup>  Da Sisera fik Melding om, at Barak, Abinoams Søn, var draget op på Tabors Bjerg, </p>
<p id="v13"><sup><small>13</small></sup>  stævnede han alle sine Stridsvogne, 900 jernbeslagne Vogne, og hele sin Krigsstyrke fra Harosjet Haggojim til Kisjonbækken. </p>
<p id="v14"><sup><small>14</small></sup>  Da sagde Debora til Barak: "Bryd nu op! Thi det er i Dag. </p>
<p id="v15"><sup><small>15</small></sup>  Og foran Barak bragte HERREN Uorden iblandt alle Siseras Stridsvogne og i hele hans Hær. Sisera sprang af sin Vogn og flygtede til Fods; </p>
<p id="v16"><sup><small>16</small></sup>  men Barak satte efter Vognene og Hæren lige til Harosjet Haggojim, og hele Siseras Hær faldt for Sværdet, ikke een blev tilbage. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Sisera var imidlertid flygtet til Fods til Keniten Hebers Hustru Jaels Telt, thi der var Fred imellem Kong Jabin af Hazor og Keniten Hebers Slægt. </p>
<p id="v18"><sup><small>18</small></sup>  Da gik Jael Sisera i Møde og sagde til ham: "Tag dog ind hos mig, Herre, du bar intet at frygte!" Han tog da ind i Teltet hos hende, og hun dækkede ham til med et Tæppe. </p>
<p id="v19"><sup><small>19</small></sup>  Og han sagde til hende: "Giv mig lidt Vand at drikke, thi jeg er tørstig!" Da åbnede hun Mælkesækken og gav ham at drikke og dækkede ham atter til. </p>
<p id="v20"><sup><small>20</small></sup>  Så sagde han til hende: "Stil dig hen i Teltdøren, og hvis der kommer en og spørger, om der er nogen herinde, så sig nej!" </p>
<p id="v21"><sup><small>21</small></sup>  Men Jael, Hebers Hustru, greb en Teltpæl og tog en Hammer i Hånden, listede sig ind til ham og slog Pælen igennem hans Tinding, så den trængte ned i Jorden; thi han var faldet i dyb Søvn, træt som han var; således døde han. </p>
<p id="v22"><sup><small>22</small></sup>  Og se, Barak, søm forfulgte Sisera, kom forbi. Da gik Jael ham i Møde og sagde til ham: "Kom, jeg skal vise dig den Mand, du søger efter!" Så kom han ind til hende. Og se, der lå Sisera død med Teltpælen gennem Tindingen. </p>
<p id="v23"><sup><small>23</small></sup>  Således lod Gud på den Dag Kana'anæerkongen Jabin bukke under for Israelitterne; </p>
<p id="v24"><sup><small>24</small></sup>  og Israelitternes Hånd faldt hårdere og hårdere på Kana'anæerkongen Jabin, til de fik ham tilintetgjort. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Judges/3">
          <span class="mdi mdi-arrow-left-drop-circle"></span><span class="pl-2">Dommerbogen - Kapitel 3</span>
        </a>
        </td>
        <td>
        <a href="/da/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Judges/5">
          <span class="pr-2">Dommerbogen - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:10-16 <i>Sisera besejret</i>: <a href="/da/The_Urantia_Book/126#p1_2">UB 126:1.2</a>. </li>
  <li id="fn2"><a href="#cite2">↑</a> 4:16 <i>Slagte</i>: <a href="/da/The_Urantia_Book/70#p1_17">UB 70:1.17</a>. </li>
</ol>
</div>
