<!--
title: Dommerbogen - Kapitel 15
description: 
published: true
date: 2023-11-8T20:15:14Z
tags: bible, bible—judges
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Judges/14">
          <span class="mdi mdi-arrow-left-drop-circle"></span><span class="pl-2">Dommerbogen - Kapitel 14</span>
        </a>
        </td>
        <td>
        <a href="/da/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Judges/16">
          <span class="pr-2">Dommerbogen - Kapitel 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Efter nogen Tids Forløb, i Hvedehøstens Tid, besøgte Samson sin Hustru og havde et Gedekid med, og han sagde: "Lad mig gå ind i Kammeret til min Hustru!" Men hendes Fader tillod ham det ikke, </p>
<p id="v2"><sup><small>2</small></sup>  men sagde: "Jeg tænkte for vist, at du havde fået Uvilje mod hende, derfor gav jeg hende til ham, der var din Brudesvend; men hendes yngre Søster er smukkere end hun, lad hende blive din Hustru i Søsterens Sted!" </p>
<p id="v3"><sup><small>3</small></sup>  Da sagde Samson til dem: "Denne Gang er jeg sagesløs over for Filisterne, når jeg gør dem Fortræd!" </p>
<p id="v4"><sup><small>4</small></sup>  Så gik Samson hen og fangede 300 Ræve; derpå tog han Fakler, bandt Halerne sammen to og to og fastgjorde en Fakkel midt imellem; </p>
<p id="v5"><sup><small>5</small></sup>  så tændte han Faklerne, slap Rævene løs i Filisternes Korn og stak Ild både på Negene og Kornet på Roden, også på Vingårde og Oliventræer. </p>
<p id="v6"><sup><small>6</small></sup>  Da Filisterne spurgte, hvem der havde gjort det, blev der sagt: "Det bar Samson, Timnitens Svigersøn, fordi han tog hans Hustru og gav hende til hans Brudesvend." Da gik Filisterne op og brændte hende og hendes Faders Hus inde. </p>
<p id="v7"><sup><small>7</small></sup>  Men Samson sagde til dem: "Når I bærer eder således ad, under jeg mig ikke Ro, før jeg får hævnet mig på eder!" </p>
<p id="v8"><sup><small>8</small></sup>  Så slog han dem sønder og sammen med vældige Slag, og derpå steg han ned i Fjeldkløften ved Etam og tog Ophold der. </p>
<p id="v9"><sup><small>9</small></sup>  Filisterne drog nu op og slog Lejr i Juda og spredte sig ved Lehi. </p>
<p id="v10"><sup><small>10</small></sup>  Da sagde Judas Mænd: "Hvorfor er I draget op imod os?" Og de svarede: "Vi er draget herop for at binde Samson og handle mod ham,som han har handlet mod os!" </p>
<p id="v11"><sup><small>11</small></sup>  Så steg 3000 Mand fra Juda ned til Fjeldkløften ved Etam og sagde til Samson: "Ved du ikke, at Filisterne har Magten over os? Hvad er det dog, du har voldt os?." Han svarede dem: "Som de har handlet mod mig, har jeg handlet mod dem!" </p>
<p id="v12"><sup><small>12</small></sup>  Men de sagde til ham: "Vi er kommet ned for at binde dig og overgive dig til Filisterne!" Da sagde Samson til dem: "Sværg mig til, at I ikke vil slå mig ihjel!" </p>
<p id="v13"><sup><small>13</small></sup>  De svarede ham: "Nej, vi vil Kun binde dig og overgive dig til dem; slå dig ihjel vil vi ikke!" Så bandt de ham med to nye Reb og førte ham op af Fjeldkløften. </p>
<p id="v14"><sup><small>14</small></sup>  Men da han kom til Lehi, og Filisterne hilste hans Komme med Jubelråb, kom HERRENs Ånd over ham, og Rebene om hans Arme blev som svedne Sytråde, og hans Bånd faldt skørnet af hans Hænder. </p>
<p id="v15"><sup><small>15</small></sup>  Og da han fik Øje på en frisk Æselkæbe, rakte han sin Hånd ud, greb den og huggede 1000 Mand ned med den. </p>
<p id="v16"><sup><small>16</small></sup>  Da sagde Samson: "Med en Æselkæbe har jeg flået dem sønder og sammen, med en Æselkæbe har jeg fældet 1000 Mand!" </p>
<p id="v17"><sup><small>17</small></sup>  Med disse Ord kastede han Kæbebenet fra sig, og derfor kaldte man Stedet Ramat Lehi. </p>
<p id="v18"><sup><small>18</small></sup>  Og da han var meget tørstig, råbte han til HERREN og sagde: "Ved din Tjeners Hånd har du skaffet os denne vældige Sejr, skal jeg da nu dø af Tørst og falde i de uomskårnes Hånd?" </p>
<p id="v19"><sup><small>19</small></sup>  Da åbnede Gud Lavningen i Lehi, og der vældede Vand frem deraf; og da han havde drukket, fik han sin Livskraft igen. </p>
<p id="v20"><sup><small>20</small></sup>  Han var Dommer i Israel i Filistertiden i tyve År. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Judges/14">
          <span class="mdi mdi-arrow-left-drop-circle"></span><span class="pl-2">Dommerbogen - Kapitel 14</span>
        </a>
        </td>
        <td>
        <a href="/da/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Judges/16">
          <span class="pr-2">Dommerbogen - Kapitel 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
