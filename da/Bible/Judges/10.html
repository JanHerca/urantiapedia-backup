<!--
title: Dommerbogen - Kapitel 10
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Judges/9">Dommerbogen - Kapitel 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Judges/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Judges/11">Dommerbogen - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efter Abimelek fremstod som Israels Befrier Tola, en Søn af Dodos Søn Pua, en Mand af Issakar, som boede i Sjamir i Efraims Bjerge. </p>
<p id="v2"><sup><small>2</small></sup>  Han var Dommer i Israel i tre og tyve År. Da han døde, blev han jordet i Sjamir. </p>
<p id="v3"><sup><small>3</small></sup>  Efter ham fremstod Gileaditen Jair; han var Dommer i Israel i to og tyve År. </p>
<p id="v4"><sup><small>4</small></sup>  Han havde tredive Sønner, som red på tredive Æsler, og de havde tredive Byer, som endnu den Dag i Dag kaldes Jairs Teltbyer; de ligger i Gilead. </p>
<p id="v5"><sup><small>5</small></sup>  Da Jair døde, blev han jordet i Kamon. </p>
<p id="v6"><sup><small>6</small></sup>  Men Israelitterne blev ved at gøre, hvad der var ondt i HERRENs Øjne, idet de dyrkede Ba'alerne og Astarterne og Aramæernes, Zidons, Moabs, Ammoniternes og Filisternes Guder og faldt fra HERREN og undlod at dyrke ham. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Da blussede HERRENs Vrede op mod Israel, og han gav dem til Pris for Filisterne og Ammoniterne, </p>
<p id="v8"><sup><small>8</small></sup>  som kuede og mishandlede Israelitterne i det År; i atten År kuede de alle Israelitterne hinsides Jordan i Amoritemes Land i Gilead. </p>
<p id="v9"><sup><small>9</small></sup>  Og Ammoniterne satte over Jordan for også at angribe Juda, Benjamin og Efraims Slægt, så at Israelitterne kom i stor Nød. </p>
<p id="v10"><sup><small>10</small></sup>  Da råbte Israelitterne til HERREN og sagde: "Vi har syndet imod dig, thi vi har forladt HERREN vor Gud og dyrket Ba'alerne!" </p>
<p id="v11"><sup><small>11</small></sup>  Men HERREN svarede Israelitterne: "Har ikke Ægypterne, Amoriterne, Ammoniterne, Filisterne, </p>
<p id="v12"><sup><small>12</small></sup>  Zidonierne, Amalekiterne og Midjaniterne mishandlet eder? Og da I råbte til mig, frelste jeg eder af deres Hånd. </p>
<p id="v13"><sup><small>13</small></sup>  Men I forlod mig og dyrkede andre Guder! Derfor vil jeg ikke mere frelse eder! </p>
<p id="v14"><sup><small>14</small></sup>  Gå nu hen og råb til de Guder, I udvalgte eder, og lad dem frelse eder i eders Nød:" </p>
<p id="v15"><sup><small>15</small></sup>  Da sagde Israelitterne til HERREN: "Vi har syndet! Gør med os, hvad dig tykkes godt, men frels os blot nu!" </p>
<p id="v16"><sup><small>16</small></sup>  Og de skilte sig af med de fremmede Guder og dyrkede HERREN; da kunde han ikke længer holde ud at se Israels Nød. </p>
<p id="v17"><sup><small>17</small></sup>  Ammoniterne stævnedes sammen, og de slog Lejr i Gilead; også Israelitterne samlede sig, og de slog Lejr i Mizpa. </p>
<p id="v18"><sup><small>18</small></sup>  Da sagde Folket, Gileads Høvdinger, til hverandre: "Hvis der findes en Mand, som vil tage Kampen op med Ammoniterne, skal han være Høvding over alle Gileads Indbyggere!" </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 10:6 <i>Konkurrerende »guder« Baal, Ashtaroth</i>: <a href="/da/The_Urantia_Book/95#p1_3">UB 95:1.3</a>.  <i>Ashtoreth</i>: <a href="/da/The_Urantia_Book/95#p1_7">UB 95:1.7</a>. </li>
</ol>
</div>
