<!--
title: Dommerbogen - Kapitel 17
description: 
published: true
date: 2022-10-6T9:45:27Z
tags: bible, bible—judges
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Judges/16">Dommerbogen - Kapitel 16</a></td>
        <td><a href="/da/Bible/Judges/Index">Indeks</a></td>
        <td><a href="/da/Bible/Judges/18">Dommerbogen - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Efraims Bjerge levede en Mand, som hed Mika. </p>
<p id="v2"><sup><small>2</small></sup>  Han sagde til sin Moder: "De 1100 Sekel Sølv, du har mistet, og for hvis Skyld du udtalte en Forbandelse, som jeg selv hørte, se, de Penge er hos mig; jeg har taget dem, men nu vil jeg give dig dem tilbage." Da sagde hans Moder: "HERREN velsigne dig, min Søn!" </p>
<p id="v3"><sup><small>3</small></sup>  Så gav han sin Moder de 1100 Sekel Sølv tilbage; og Moderen sagde: "Disse Penge helliger jeg HERREN og giver min Søn, for at han kan lave et udskåret og støbt Billede." </p>
<p id="v4"><sup><small>4</small></sup>  Så gav han sin Moder Pengene tilbage; og Moderen tog 200 Sekel Sølv deraf og gav dem til Guldsmeden, som lavede et udskåret og støbt Billede deraf, og det fik sin Plads i Mikas Hus. </p>
<p id="v5"><sup><small>5</small></sup>  Manden Mika havde et Gudshus, og han lavede sig en Efod og en Husgud og indsatte en af sine Sønner til sin Præst. </p>
<p id="v6"><sup><small>6</small></sup>  I de Dage var der ingen Konge i Israel; enhver gjorde, hvad han fandt for godt. </p>
<p id="v7"><sup><small>7</small></sup>  Nu var der i Betlehem i Juda en ung Mand af Judas Slægt; han var Levit og boede der som fremmed. </p>
<p id="v8"><sup><small>8</small></sup>  Denne Mand forlod sin By Betlehem i Juda for at slå sig ned som fremmed, hvor det kunde træffe sig, og på sin Vandring kom han til Mikas Hus i Efraims Bjerge. </p>
<p id="v9"><sup><small>9</small></sup>  Da spurgte Mika ham: "Hvorfra kommer du?" Han svarede: "Jeg er Levit og har hjemme i Betlehem i Juda, og jeg er på Vandring for at slå mig ned som fremmed, hvor det kan træffe sig." </p>
<p id="v10"><sup><small>10</small></sup>  Da sagde Mika til ham: "Tag Ophold hos mig og bliv min Fader og Præst; jeg vil give dig ti Sekel Sølv om Året og holde dig med Klæder og give dig Kosten!" </p>
<p id="v11"><sup><small>11</small></sup>  Så gik Leviten ind på at tage Ophold hos Manden, og den unge Mand var ham som en af hans egne Sønner. </p>
<p id="v12"><sup><small>12</small></sup>  Mika indsatte så Leviten, og den unge Mand blev Præst hos ham og tog Ophold i Mikas Hus. </p>
<p id="v13"><sup><small>13</small></sup>  Da sagde Mika: "Nu ved jeg, at HERREN vil gøre vel imod mig, siden jeg har fået en Levit til Præst!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Judges/16">Dommerbogen - Kapitel 16</a></td>
        <td><a href="/da/Bible/Judges/Index">Indeks</a></td>
        <td><a href="/da/Bible/Judges/18">Dommerbogen - Kapitel 18</a></td>
      </tr>
    </tbody>
  </table>
</figure>
