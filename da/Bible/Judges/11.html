<!--
title: Dommerbogen - Kapitel 11
description: 
published: true
date: 2022-10-6T9:45:27Z
tags: bible, bible—judges
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Judges/10">Dommerbogen - Kapitel 10</a></td>
        <td><a href="/da/Bible/Judges/Index">Indeks</a></td>
        <td><a href="/da/Bible/Judges/12">Dommerbogen - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gileaditen Jefta var en dygtig Kriger. Han var Søn af en Skøge. </p>
<p id="v2"><sup><small>2</small></sup>  Men Gileads Hustru fødte ham Sønner, og da de voksede op, jog de Jefta bort med de Ord: "Du skal ikke have Arv og Lod i vor Faders Hus, thi du er en fremmed Kvindes Søn!" </p>
<p id="v3"><sup><small>3</small></sup>  Jefta flygtede da for sine Brødre og bosatte sig i Landet Tob, hvor nogle dårlige Folk samlede sig om ham og deltog i hans Strejftog. </p>
<p id="v4"><sup><small>4</small></sup>  Efter nogen Tids Forløb angreb Ammoniterne Israel. </p>
<p id="v5"><sup><small>5</small></sup>  Og da Ammoniterne angreb Israel, drog Gileads Ældste hen for at hente Jefta hjem fra Landet Tob. </p>
<p id="v6"><sup><small>6</small></sup>  De sagde til Jefta: "Kom og vær vor Fører, at vi kan tage Kampen op med Ammoniterne!" </p>
<p id="v7"><sup><small>7</small></sup>  Jefta svarede Gileads Ældste: "Har I ikke hadet mig og jaget mig bort fra min Faders Hus? Hvorfor kommer I da til mig, nu I er i Nød?" </p>
<p id="v8"><sup><small>8</small></sup>  Men Gileads Ældste sagde til Jefta: "Derfor kommer vi jo nu tilbage til dig! Vil du drage med os og kæmpe med Ammoniterne, skal du være Høvding over os, over alle Gileads Indbyggere!" </p>
<p id="v9"><sup><small>9</small></sup>  Jefta svarede Gileads Ældste: "Dersom I fører mig tilbage, for at jeg skal kæmpe med Ammoniterne, og HERREN giver dem i min Magt, så vil jeg være eders Høvding!" </p>
<p id="v10"><sup><small>10</small></sup>  Da sagde Gileads Ældste til Jefta: "HERREN hører Overenskomsten mellem os; visselig vil vi gøre, som du siger!" </p>
<p id="v11"><sup><small>11</small></sup>  Da drog Jefta med Gileads Ældste; og Folket gjorde ham til deres Høvding og Fører. Og alle sine Ord udtalte Jefta for HERRENs Åsyn i Mizpa. </p>
<p id="v12"><sup><small>12</small></sup>  Derpå sendte Jefta Sendebud til Ammoniternes Konge og lod sige: "Hvad er der dig og mig imellem, siden du er draget imod mig for at angribe mit Land?" </p>
<p id="v13"><sup><small>13</small></sup>  Ammoniternes Konge svarede Jeftas Sendebud: "Jo, Israel tog mit Land, da de drog op fra Ægypten, lige fra Arnon til Jabbok og Jordan; giv det derfor tilbage med det gode!" </p>
<p id="v14"><sup><small>14</small></sup>  Men Jefta sendte atter Sendebud til Ammoniternes Konge </p>
<p id="v15"><sup><small>15</small></sup>  og lod sige: "Således siger Jefta: Israel har ikke taget Moabs eller Ammoniternes Land! </p>
<p id="v16"><sup><small>16</small></sup>  Men da de drog op fra Ægypten, vandrede Israel igennem Ørkenen til det røde Hav og kom derpå til Kadesj. </p>
<p id="v17"><sup><small>17</small></sup>  Da sendte Israel Sendebud til Edomiternes Konge og lod sige: Lad mig drage igennem dit Land! Men Edomiternes Konge ænsede det ikke. Ligeledes sendte de Bud til Moabiternes Konge, men han var heller ikke villig dertil. Israel blev da boende i Kadesj. </p>
<p id="v18"><sup><small>18</small></sup>  Derpå drog de igennem Ørkenen og gik uden om Edomiternes og Moabiternes, Land, og da de nåede Egnen østen for Moab, slog de Lejr hinsides Arnon; men de betrådte ikke Moabs Enemærker, thi Arnon er Moabs Grænse. </p>
<p id="v19"><sup><small>19</small></sup>  Israel sendte derpå Sendebud til Kongen af Hesjbon, Amoriterkongen Sihon, og lod sige: Lad os drage igennem dit Land for at nå hen, hvor vi skal! </p>
<p id="v20"><sup><small>20</small></sup>  Men Sihon nægtede Israelitterne Tilladelse til at drage gennem hans Land; og Sihon samlede hele sin Hær, og de slog Lejr i Jaza og angreb Israel. </p>
<p id="v21"><sup><small>21</small></sup>  Da gav HERREN, Israels Gud, Sihon og hele hans Hær i Israels Hånd, så at de slog dem. Og Israel underlagde sig hele det Land, Amoriterne boede i; <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  de underlagde sig hele Amoriternes Område fra Arnon til Jabbok og fra Ørkenen til Jordan. </p>
<p id="v23"><sup><small>23</small></sup>  Således drev HERREN, Israels Gud, Amoriterne bort foran sit Folk Israel; og nu vil du underlægge dig deres Land! </p>
<p id="v24"><sup><small>24</small></sup>  Ikke sandt, når din Gud Kemosj driver nogen bort, så tager du hans Land? Og hver Gang HERREN vor Gud driver nogen bort foran os, tager vi hans Land. </p>
<p id="v25"><sup><small>25</small></sup>  Er du vel bedre end Zippors Søn, Kong Balak af Moab? Stredes han med Israel, eller indlod han sig i Kamp med dem, </p>
<p id="v26"><sup><small>26</small></sup>  da Israelitterne bosatte sig i Hesjbon med Småbyer, i Aroer med Småbyer og i alle Byerne langs Arnon nu har de boet der i 300 År? Hvorfor tilrev I eder dem ikke dengang? </p>
<p id="v27"><sup><small>27</small></sup>  Det er ikke mig, der har forbrudt mig mod dig, men dig, der handler ilde mod mig ved at angribe mig. HERREN, Dommeren, vil i Dag dømme Israelitterne og Ammoniterne imellem!" </p>
<p id="v28"><sup><small>28</small></sup>  Men Ammoniternes Konge ænsede ikke Jeftas Ord, som hans Sendebud overbragte. </p>
<p id="v29"><sup><small>29</small></sup>  Da kom HERRENs Ånd over Jefta; og han drog igennem Gilead og Manasse; derpå drog han til Mizpe i Gilead, og fra Mizpe i Gilead drog han mod Ammoniterne. </p>
<p id="v30"><sup><small>30</small></sup>  Og Jefta aflagde HERREN et Løfte og sagde: "Dersom du giver Ammoniterne i min Hånd, <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  så skal den, som først kommer mig i Møde fra min Husdør når jeg vender uskadt, tilbage fra Ammoniterne, tilfalde HERREN, og jeg vil ofre ham som Brændoffer!" </p>
<p id="v32"><sup><small>32</small></sup>  Så drog Jefta i Kamp mod Ammoniterne, og HERREN gav dem i hans Hånd, </p>
<p id="v33"><sup><small>33</small></sup>  så at han tilføjede dem et stort Nederlag fra Aroer til Egnen ved Minnit, tyve Byer, og til Abel Keramim. Således bukkede Ammoniterne under for Israelitterne. </p>
<p id="v34"><sup><small>34</small></sup>  Men da Jefta kom til sit Hjem i Mizpa, se, da kom hans Datter ham i Møde med Håndpauker og Dans. Hun var hans eneste Barn foruden hende havde han hverken Søn eller Datter. </p>
<p id="v35"><sup><small>35</small></sup>  Da han fik Øje på hende, sønderrev han sine Klæder og råbte: "Ak, min Datter, du har bøjet mig dybt, og det er dig, der styrter mig i Ulykke! Thi jeg har åbnet min Mund for HERREN og kan ikke tage mit Ord tilbage!" </p>
<p id="v36"><sup><small>36</small></sup>  Da svarede hun ham: "Fader, har du åbnet din Mund for HERREN, så gør med mig, som dit Ord lød, nu da HERREN har skaffet dig Hævn over dine Fjender, Ammoniterne!" <sup id="cite3"><a href="#fn3">[3]</a></sup></p>
<p id="v37"><sup><small>37</small></sup>  Men hun sagde til sin Fader: "En Ting må du unde mig: Giv mig to Måneders Frist, så jeg kan gå omkring i Bjergene for at begræde min Jomfrustand sammen med mine Veninder!" </p>
<p id="v38"><sup><small>38</small></sup>  Han sagde: "Gå!" og lod hende drage bort i to Måneder; og hun gik bort med sine Veninder for at begræde sin Jomfrustand i Bjergene. </p>
<p id="v39"><sup><small>39</small></sup>  Da de to Måneder var omme, vendte hun tilbage til sin Fader, og han fuldbyrdede det Løfte, han havde aflagt, på hende; og hun havde ikke kendt Mand. Og det blev Skik i Israel, <sup id="cite4"><a href="#fn4">[4]</a></sup></p>
<p id="v40"><sup><small>40</small></sup>  at Israels Døtre hvert År går hen for at klage over Gileaditen Jeftas Datter fire Dage om Året. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Judges/10">Dommerbogen - Kapitel 10</a></td>
        <td><a href="/da/Bible/Judges/Index">Indeks</a></td>
        <td><a href="/da/Bible/Judges/12">Dommerbogen - Kapitel 12</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 11:21,23 <i>I navnet på Herren, Israels Gud</i>: <a href="/da/The_Urantia_Book/70#p1_15">UB 70:1.15</a>. </li>
  <li id="fn2"><a href="#cite2">↑</a> 11:30-39 <i>Straf for overtrædelse af edsaflæggelser</i>: <a href="/da/The_Urantia_Book/87#p6_9">UB 87:6.9</a>.  <i>Jeftas datter</i>: <a href="/da/The_Urantia_Book/89#p6_3">UB 89:6.3</a>. </li>
  <li id="fn3"><a href="#cite3">↑</a> 11:36 <i>Han hævner sig på syndere</i>: <a href="/da/The_Urantia_Book/142#p2_1">UB 142:2.1</a>. </li>
  <li id="fn4"><a href="#cite4">↑</a> 11:39 <i>Det er skik og brug</i>: <a href="/da/The_Urantia_Book/70#p11_6">UB 70:11.6</a>. </li>
</ol>
</div>
