<!--
title: Dommerbogen - Kapitel 1
description: 
published: true
date: 2023-11-8T20:15:14Z
tags: bible, bible—judges
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/da/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Judges/2">
          <span class="pr-2">Dommerbogen - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Efter Josuas Død adspurgte Israelitterne HERREN og sagde: "Hvem af os skal først drage op til Kamp mod Kana'anæerne?" </p>
<p id="v2"><sup><small>2</small></sup>  HERREN svarede: "Det skal Juda; se, jeg giver Landet i hans Hånd!" </p>
<p id="v3"><sup><small>3</small></sup>  Juda sagde da til sin Broder Simeon: "Drag op med mig i min Lod og lad os sammen kæmpe med Kana'anæerne, så skal jeg også drage med dig ind i din Lod!" Så gik da Simeon med ham. </p>
<p id="v4"><sup><small>4</small></sup>  Juda drog nu op, og HERREN gav Kana'anæerne og Perizziterne i deres Hånd, så de slog dem i Bezek, 10000 Mand. </p>
<p id="v5"><sup><small>5</small></sup>  Og da de stødte på Adonibezek i Bezek, angreb de ham og slog Kana'anæerne og Perizziterne. </p>
<p id="v6"><sup><small>6</small></sup>  Adonibezek flygtede, men de satte efter ham, og da de havde grebet ham, huggede de Tommelfingrene og Tommeltæerne af ham. </p>
<p id="v7"><sup><small>7</small></sup>  Da sagde Adonibezek: "Halvfjerdsindstyve Konger med afhugne Tommelfingre og Tommeltæer havde jeg stadig til at sanke Smuler under mit Bord; hvad jeg har gjort, gengælder Gud mig!" Derpå førte man ham til Jerusalem, og der døde han. </p>
<p id="v8"><sup><small>8</small></sup>  Og Judæerne angreb og indtog Jerusalem, huggede Indbyggerne ned og stak Ild på Byen. </p>
<p id="v9"><sup><small>9</small></sup>  Senere drog Judæerne ned til Kamp mod Kana'anæerne i Bjergene, i Sydlandet og i Lavlandet. </p>
<p id="v10"><sup><small>10</small></sup>  Og Juda drog mod Kana'anæerne i Hebron - Hebron hed fordum Kirjat Arba og slog Sjesjaj,Ahiman og Talmaj. </p>
<p id="v11"><sup><small>11</small></sup>  Derfra drog han op mod Indbyggerne i Debir, der fordum hed Kirjaf-Sefer. </p>
<p id="v12"><sup><small>12</small></sup>  Da sagde Kaleb: "Den, som slår Kirjat Sefer og indtager det, ham giver jeg min Datter Aksa til Hustru!" </p>
<p id="v13"><sup><small>13</small></sup>  Og da Kenizziten Otniel,Kalebs yngre Broder, indtog det, gav han ham sin Datter Aksa til Hustru. </p>
<p id="v14"><sup><small>14</small></sup>  Men da hun kom til ham, æggede han hende til at bede sin Fader om Agerland. Hun sprang da ned af Æselet, og Kaleb spurgte hende: "Hvad vil du?" </p>
<p id="v15"><sup><small>15</small></sup>  Hun svarede: "Giv mig en Velsignelse! Siden du har bortgiftet mig i det tørre Sydland, må du give mig Vandkilder!" Da gav Kaleb hende de øvre og de nedre Vandkilder. </p>
<p id="v16"><sup><small>16</small></sup>  Moses's Svigerfaders, Keniten Kobabs, Sønner, drog sammen med Judæerne op fra Palmestaden til Arads Ørken og bosatte sig hos Amalekiterne. </p>
<p id="v17"><sup><small>17</small></sup>  Juda drog derpå ud med sin Broder Simeon, og de slog Kana'anæerne, som boede i Zefat, og lagde Band på Byen; derfor blev den kaldt Horma. </p>
<p id="v18"><sup><small>18</small></sup>  Og Juda indtog Gaza med dets Område, Askalon med dets Område og Ekron med dets Område. </p>
<p id="v19"><sup><small>19</small></sup>  Og HERREN var med Juda, så han tog Bjerglandet i Besiddelse; Lavlandets Indbyggere kunde han nemlig ikke drive bort, fordi de havde Jernvogne. </p>
<p id="v20"><sup><small>20</small></sup>  Haleb gav de Hebron, som Moses havde sagt. Og han drev de tre Anaksønner bort derfra. </p>
<p id="v21"><sup><small>21</small></sup>  Men Jebusiterne, som boede i Jerusalem, fik Judæerne ikke drevet bort, og Jebusiterne bor den Dag i Dag i Jerusalem sammen med Judæerne. </p>
<p id="v22"><sup><small>22</small></sup>  Men også Josefs Hus drog op og gik mod Betel; og HERREN var med dem. </p>
<p id="v23"><sup><small>23</small></sup>  Da Josefs Hus udspejdede Betel Byen hed fordum Luz </p>
<p id="v24"><sup><small>24</small></sup>  fik Spejderne Øje på en Mand, der gik ud af Byen; og de sagde til ham: "Vis os, hvor vi kan komme ind i Byen, så vil vi skåne dig!" </p>
<p id="v25"><sup><small>25</small></sup>  Da viste han dem, hvor de kunde komme ind i Byen. Derpå huggede de dens Indbyggere ned, men Manden og hele hans. Slægt lod de drage bort, </p>
<p id="v26"><sup><small>26</small></sup>  og Manden begav sig til Hetiternes Land og byggede en By, som han kaldte Luz; og det hedder den endnu den Dag i Dag. </p>
<p id="v27"><sup><small>27</small></sup>  Men Indbyggerne i Bet-Sjean og dets Småbyer og i Ta'anak og dets Småbyer, Indbyggerne i Dor og dets Småbyer, i Jibleam og dets Småbyer og i Megiddo og dets Småbyer fik Manasse ikke drevet bort; det lykkedes Kana'anæerne at blive boende i disse Egne. </p>
<p id="v28"><sup><small>28</small></sup>  Da Israelitterne blev de stærkeste, gjorde de Kana'anæerne til Hoveriarbejdere, men drev dem ikke bort. </p>
<p id="v29"><sup><small>29</small></sup>  Efraim fik ikke Kana'anæerne, som boede i Gezer, drevet bort; men Kana'anæerne blev boende midt iblandt dem i Gezer. </p>
<p id="v30"><sup><small>30</small></sup>  Zebulon fik ikke Indbyggerne i Kitron og Nahalol drevet bort; men Kana'anæerne blev boende midt iblandt dem og blev Hoveriarbejdere. </p>
<p id="v31"><sup><small>31</small></sup>  Aser fik ikke Indbyggerne i Akko drevet bort, ej heller Indbyggerne i Zidon, Mahalab, Akzib, Afik og Rehob. </p>
<p id="v32"><sup><small>32</small></sup>  Men Aseriterne bosatte sig midt iblandt Kana'anæerne, der boede i Landet, thi de magtede ikke at drive dem bort. </p>
<p id="v33"><sup><small>33</small></sup>  Naftali fik ikke Indbyggerne i Bet Sjemesj og Bet-Anat drevet bort, men bosatte sig midt iblandt Kana'anæerne, der boede i Landet: Men Indbyggerne i Bet Sjemesj og Bet Anat blev deres Hoveriarbejdere. </p>
<p id="v34"><sup><small>34</small></sup>  Amoriterne trængte Daniterne op i Bjergene og lod dem ikke komme ned i Lavlandet; </p>
<p id="v35"><sup><small>35</small></sup>  og det lykkedes Amoriterne at blive boende i Har-Heres, Ajjalon og Sja'albim. Men senere, da Josefs Hus fik Overtaget, blev de Hoveriarbejdere. </p>
<p id="v36"><sup><small>36</small></sup>  Edomiternes Landemærke strakte sig fra Akrabbimpasset til Sela og højere op. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/da/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Judges/2">
          <span class="pr-2">Dommerbogen - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
