<!--
title: Anden Krønikebog - Kapitel 8
description: 
published: true
date: 2023-11-8T20:15:14Z
tags: bible, bible—2 chronicles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/2_Chronicles/7">
          <span class="mdi mdi-arrow-left-drop-circle"></span><span class="pl-2">Anden Krønikebog - Kapitel 7</span>
        </a>
        </td>
        <td>
        <a href="/da/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Chronicles/9">
          <span class="pr-2">Anden Krønikebog - Kapitel 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Da de tyve År var omme, i hvilke Salomo havde bygget på HERRENs Hus og sit Palads - </p>
<p id="v2"><sup><small>2</small></sup>  også de Byer, Huram afstod til Salomo, befæstede Salomo og lod Israeliterne bosætte sig i dem - </p>
<p id="v3"><sup><small>3</small></sup>  drog Salomo til Hamat-Zoba og indtog det. </p>
<p id="v4"><sup><small>4</small></sup>  Han befæstede også Tadmor i Ørkenen og alle de Forrådsbyer, han byggede i Hamat; </p>
<p id="v5"><sup><small>5</small></sup>  ligeledes genopbyggedehan Øvre og Nedre-Bet-Horon, så de blev Fæstninger med Mure, Porte og Portslåer, </p>
<p id="v6"><sup><small>6</small></sup>  ligeledes Ba'alat og alle Salomos Forrådsbyer, Vognbyerne og Rytterbyerne, og alt andet, som Salomo fik Lyst til at bygge i Jerusalem, i Libanon og i hele sit Rige. </p>
<p id="v7"><sup><small>7</small></sup>  Alt, hvad der var tilbage af Hetiterne, Amoriterne, Perizziterne, Hivviterne og Jebusiterne, og som ikke hørte til Israeliterne, </p>
<p id="v8"><sup><small>8</small></sup>  deres Efterkommere, som var tilbage efter dem i Landet, og som Israeliterne ikke havde tilintetgjort. dem udskrev Salomo til Hoveriarbejde, som det er den Dag i Dag. </p>
<p id="v9"><sup><small>9</small></sup>  Af Israeliterne derimod gjorde Salomo ingen til Arbejdstrælle for sig, men de var Krigsfolk, Hærførere og Vognkæmpere hos ham og Førere for hans Stridsvogne og Rytteri. </p>
<p id="v10"><sup><small>10</small></sup>  Tallet på Kong Salomos Overfogeder var 250; de havde Tilsyn med Folkene. </p>
<p id="v11"><sup><small>11</small></sup>  Faraos Datter flyttede Salomo fra Davidsbyen ind i det Hus, han havde bygget til hende; thi han tænkte: "Jeg vil ikke have en Kvinde boende i Kong David af Israels Palads, thi bellige er de Steder, hvor HERRENs Ark kommer." </p>
<p id="v12"><sup><small>12</small></sup>  Nu ofrede Salomo Brændofre til HERREN på HERRENs Alter, som han Havde bygget foran Forhallen, </p>
<p id="v13"><sup><small>13</small></sup>  idet han ofrede, som det efter Moses's Bud hørte sig til hver enkelt Dag, på Sabbaterne, Nymånedagene og Højtiderne tre Gange om Året, de usyrede Brøds Højtid, Ugernes Højtid og Løvhytternes Højtid. </p>
<p id="v14"><sup><small>14</small></sup>  Og efter den Ordning, hans Fader David havde truffet, satte han Præsternes Skifter til deres Arbejde og Leviterne til deres Tjeneste, til at synge Lovsangen og gå Præsterne til Hånde efter hver Dags Behov, ligeledes Dørvogterne efter deres Skifter til at holde Vagt ved de enkelte Porte; thi således var den Guds Mand Davids Bud. </p>
<p id="v15"><sup><small>15</small></sup>  Og man fraveg ikke i mindste Måde Kongens Bud vedrørende Præsterne og Leviterne og Skatkamrene. </p>
<p id="v16"><sup><small>16</small></sup>  Således fuldendtes hele Salomos Værk, fra den Dag Grundvolden lagdes til HERRENs Hus, til Salomo var færdig med HERRENs Hus. </p>
<p id="v17"><sup><small>17</small></sup>  Ved den Tid drog Salomo til Ezjongeber og Elot ved Edoms Kyst; </p>
<p id="v18"><sup><small>18</small></sup>  og Huram sendte ham Folk med Skibe og befarne Søfolk, der sammen med Salomos Folk sejlede til Ofir, hvor de hentede 450 Talenter Guld, som de bragte Kong Salomo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/2_Chronicles/7">
          <span class="mdi mdi-arrow-left-drop-circle"></span><span class="pl-2">Anden Krønikebog - Kapitel 7</span>
        </a>
        </td>
        <td>
        <a href="/da/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Chronicles/9">
          <span class="pr-2">Anden Krønikebog - Kapitel 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
