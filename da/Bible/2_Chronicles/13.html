<!--
title: Anden Krønikebog - Kapitel 13
description: 
published: true
date: 2022-10-6T9:45:27Z
tags: bible, bible—2 chronicles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/12">Anden Krønikebog - Kapitel 12</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/14">Anden Krønikebog - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Kong Jerobeams attende Regeringsår blev Abija Konge over Juda. </p>
<p id="v2"><sup><small>2</small></sup>  Tre År herskede han i Jerusalem. Hans Moder hed Mikaja og var Datter af Uriel fra Gibea. Abija og Jeroboam lå i Krig med hinanden. </p>
<p id="v3"><sup><small>3</small></sup>  Abija åbnede Krigen med en krigsdygtig Hær, 400.000 udsøgte Mænd, og Jeroboam mødte ham med 800.000 udsøgte Mænd, dygtige Krigere, </p>
<p id="v4"><sup><small>4</small></sup>  Da stillede Abija sig på Bjerget Zemarajim, der hører til Efraims Bjerge, og sagde: "Hør mig, Jeroboam og hele Israel! </p>
<p id="v5"><sup><small>5</small></sup>  Burde I ikke vide, at HERREN, Israels Gud, har givet David og hans Efterkommere Kongemagten over Israel til evig Tid ved en Saltpagt? </p>
<p id="v6"><sup><small>6</small></sup>  Men Jeroboam, Nebats Søn, Davids Søn Salomos Træl, rejste sig og gjorde Oprør mod sin Herre, </p>
<p id="v7"><sup><small>7</small></sup>  og dårlige Folk, Niddinger, samlede sig om ham og bød Rehabeam, Salomos Søn, Trods; og Rebabeam var ung og veg og kunde ikke hævde sig over for dem. </p>
<p id="v8"><sup><small>8</small></sup>  Og nu mener I at kunne hævde eder over for HERRENs Kongedømme i Davids Efterkommeres Hånd, fordi I er en stor Hob og på eders Side har de Guldkalve, Jeroboam lod lave eder til Guder! </p>
<p id="v9"><sup><small>9</small></sup>  Har I ikke drevet HERRENs Præster, Arons Sønner, og Leviterne bort og skaffet eder Præster på samme Måde som Hedningefolkene? Enhver, der kommer med en ung Tyr og syv Vædre for at indsættes, bliver Præst for Guder, der ikke er Guder! </p>
<p id="v10"><sup><small>10</small></sup>  Men vor Gud er HERREN, og vi har ikke forladt ham; de Præster, der tjener HERREN, er Arons Sønner og Leviterne udfører den øvrige Tjeneste; </p>
<p id="v11"><sup><small>11</small></sup>  de antænder hver Morgen og Aften Brændofre til HERREN og vellugtende Røgelse, lægger Skuebrødene til Rette på Guldbordet og tænder Guldlysestagen og dens Lamper Aften efter Aften, thi vi holder HERREN vor Guds Forskrifter, men l har forladt ham! </p>
<p id="v12"><sup><small>12</small></sup>  Se, med os, i Spidsen for os er Gud og hans Præster og Alarmtrompeterne, med hvilke der skal blæses til Kamp imod eder! Israeliter, indlad eder ikke i Kamp med HERREN, eders Fædres Gud, thi I får ikke Lykken med eder!" </p>
<p id="v13"><sup><small>13</small></sup>  Jeroboam lod imidlertid Bagholdet gøre en omgående Bevægelse for at komme i Ryggen på dem, og således havde Judæerne Hæren foran sig og Bagholdet i Ryggen. </p>
<p id="v14"><sup><small>14</small></sup>  Da Judæerne vendte sig om og så, at Angreb truede dem både forfra og bagfra, råbte de til HERREN, medens Præsterne blæste i Trompeterne. </p>
<p id="v15"><sup><small>15</small></sup>  Så udstødte Judæerne Krigsskriget, og da Judæerne udstødte Krigsskriget, slog Gud Jeroboam og hele Israel foran Abija og Juda. </p>
<p id="v16"><sup><small>16</small></sup>  Israeliterne flygtede for Judæerne, og Gud gav dem i deres Hånd; </p>
<p id="v17"><sup><small>17</small></sup>  og Abija og hans Folk tilføjede dem et stort Nederlag, så der af Israeliterne faldt 500.000 udsøgte Krigere. </p>
<p id="v18"><sup><small>18</small></sup>  Således ydmygedes Israeliterne den Gang, men Judæerne styrkedes, fordi de støttede sig til HERREN, deres Fædres Gud. </p>
<p id="v19"><sup><small>19</small></sup>  Og Abija forfulgte Jeroboam og fratog ham flere Byer, Betel med Småbyer, Jesjana med Småbyer og Efrajin med Småbyer. </p>
<p id="v20"><sup><small>20</small></sup>  Jeroboam kom ikke til Kræfter mere, så længe Abija levede; og HERREN slog ham, så han døde. </p>
<p id="v21"><sup><small>21</small></sup>  Men Abijas Magt voksede. Han ægtede fjorten Hustruer og avlede to og tyve Sønner og seksten Døtre. </p>
<p id="v22"><sup><small>22</small></sup>  Hvad der ellers er at fortælle om Abija, hans Færd og Ord, står jo optegnet i Profeten Iddos Udlægning". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/12">Anden Krønikebog - Kapitel 12</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/14">Anden Krønikebog - Kapitel 14</a></td>
      </tr>
    </tbody>
  </table>
</figure>
