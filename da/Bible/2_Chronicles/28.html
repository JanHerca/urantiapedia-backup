<!--
title: Anden Krønikebog - Kapitel 28
description: 
published: true
date: 2023-11-8T20:15:14Z
tags: bible, bible—2 chronicles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/2_Chronicles/27">
          <span class="mdi mdi-arrow-left-drop-circle"></span><span class="pl-2">Anden Krønikebog - Kapitel 27</span>
        </a>
        </td>
        <td>
        <a href="/da/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Chronicles/29">
          <span class="pr-2">Anden Krønikebog - Kapitel 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Akaza var tyve År gammel da han blev Konge, og han herskede seksten År i Jerusalem. Han gjorde ikke, hvad der var ret i HERRENs Øjne, som hans Fader David, </p>
<p id="v2"><sup><small>2</small></sup>  men vandrede i Israels Kongers Spor Ja, han lod lave støbte Billeder til Ba'alerne; </p>
<p id="v3"><sup><small>3</small></sup>  han tændte selv Offerild i Hinnoms Søns Dal og lod sine Sønner gå igennem Ilden efter de Folks vederstyggelige Skik, som HERREN havde drevet bort foran Israeliterne. </p>
<p id="v4"><sup><small>4</small></sup>  Han ofrede og tændte Offerild på Offerhøjene og de høje Steder og under alle grønne Træer. </p>
<p id="v5"><sup><small>5</small></sup>  Derfor gav HERREN hans Gud ham i Arams Konges Hånd, og de slog ham og tog mange af hans Folk til Fange og førte dem til Darmaskus. Ligeledes blev han givet i Israels Konges Hånd, og denne tilføjede ham et stort Nederlag. </p>
<p id="v6"><sup><small>6</small></sup>  Peka, Remaljas Søn, dræbte i Juda 120.000 Mennesker på een Dag, lutter dygtige Krigsfolk, fordi de havde forladt HERREN, deres Fædres Gud. </p>
<p id="v7"><sup><small>7</small></sup>  Den efraimitiske Helt Zikri dræbte Kongesønnen Ma'aseja, Paladsøversten Azrikam og Elkana, den ypperste næst Kongen. </p>
<p id="v8"><sup><small>8</small></sup>  Israeliterne bortførte fra deres Brødre 200.000 Hustruer, Sønner og Døtre som Fanger og fratog dem et stort Bytte, som de førte til Samaria. </p>
<p id="v9"><sup><small>9</small></sup>  Her boede en HERRENs Profet ved Navn Oded; han gik Hæren i Møde, da den kom til Samaria, og sagde til dem: "Fordi HERREN, eders Fædres Gud, var vred på Juda, gav han dem i eders Hånd; men I har anrettet et Blodbad iblandt dem med et Raseri, der når til Himmelen! </p>
<p id="v10"><sup><small>10</small></sup>  Og nu tænker I på at få Magten over Folkene fra Juda og Jerusalem og gøre dem til eders Trælle og Trælkvinder! Har l da ikke også selv nok på Samvittigheden over for HERREN eders Gud! </p>
<p id="v11"><sup><small>11</small></sup>  Lyd derfor mig og send de Fanger tilbage, som I har gjort blandt eders Brødre, thi HERRENs glødende Vrede er over eder!" </p>
<p id="v12"><sup><small>12</small></sup>  Da trådte nogle af Efraimiternes Overhoveder, Azarja, Johanans Søn, Berekja, Mesjillemots Søn, Hizkija, Sjallums Søn, og Amasa, Hadlajs Søn, frem for de hjemvendte Krigere </p>
<p id="v13"><sup><small>13</small></sup>  og sagde til dem: "I må ikke bringe Fangerne herhen! Thi I har i Sinde at øge vote Synder og vor Skyld ud over den Skyld, vi har over for HERREN; thi stor er vor Skyld, og glødende Vrede er over Israel!" </p>
<p id="v14"><sup><small>14</small></sup>  Da gav de væbnede Slip på Fangerne og Byttet i Øversternes og hele Forsamlingens Påsyn; </p>
<p id="v15"><sup><small>15</small></sup>  og de ovenfor nævnte Mænd stod op og tog sig af Fangerne, gav alle de nøgne iblandt dem Klæder af Byttet, forsynede dem med Klæder og Sko, gav dem Mad og Drikke, salvede dem, lod dem, der ikke kunde gå, ride på Æsler og bragte dem til Jeriko, Palmestaden, hen i Nærheden af deres Brødre; derpå vendte de tilbage til Samaria. </p>
<p id="v16"><sup><small>16</small></sup>  På den Tid sendte Kong Akaz Assyrerkongen Bud om Hjælp. </p>
<p id="v17"><sup><small>17</small></sup>  Tilmed trængte Edomiterne ind og slog Judæerne og slæbte Krigsfanger bort. </p>
<p id="v18"><sup><small>18</small></sup>  Og Filisterne faldt ind i Lavlandets Byer og den judæiske Del af Sydlandet og indtog Bet-Sjemesj, Ajjalon, Gederot, Soko med Småbyer, Timna med Småbyer og Gimzo med Småbyer og bosatte sig der. </p>
<p id="v19"><sup><small>19</small></sup>  Thi HERREN ydmygede Juda for Kong Akaz af Judas Skyld, fordi han havde ladet Tøjlesløshed opkomme i Juda og været troløs mod HERREN. </p>
<p id="v20"><sup><small>20</small></sup>  Men Assyrerkongen Tillegat-Pilneser drog imod ham og bragte ham i Nød i Stedet for at hjælpe ham; </p>
<p id="v21"><sup><small>21</small></sup>  thi Akaz plyndrede HERRENs Hus, og Kongens Palads og Øversternes Palads og gav det til Assyrerkongen, men det hjalp ham intet. </p>
<p id="v22"><sup><small>22</small></sup>  Og selv da Assyrerkongen bragte ham i Nød, var Kong Akaz på ny troløs mod HERREN; </p>
<p id="v23"><sup><small>23</small></sup>  han ofrede til Darmaskus's Guder, som havde slået ham, idet han sagde: "Aramæerkongernes Guder har jo hjulpet dem; til dem vil jeg ofre, at de også må hjælpe mig!" Men de blev ham og hele Israel til Fald. </p>
<p id="v24"><sup><small>24</small></sup>  Også samlede Akaz Karrene i Guds Hus og slog dem i Stykker; og han lukkede HERRENs Hus's Porte og lavede sig Altre ved hvert et Hjørne i Jerusalem; </p>
<p id="v25"><sup><small>25</small></sup>  og i hver eneste By i Juda indrettede han Offerhøje for at tænde Offerild for fremmede Guder; således krænkede han HERREN, sine Fædres Gud. </p>
<p id="v26"><sup><small>26</small></sup>  Hvad der ellers er at fortælle om ham og hele hans Færd fra først til sidst, står jo optegnet i Bogen om Judas og Israels Konger. </p>
<p id="v27"><sup><small>27</small></sup>  Så lagde Akaz sig til Hvile bos sine Fædre, og man jordede ham i Jerusalem, inde i Byen, thi man vilde ikke jorde ham i Israels Kongegrave; og hans Søn Ezekias blev Konge i hans Sted. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/2_Chronicles/27">
          <span class="mdi mdi-arrow-left-drop-circle"></span><span class="pl-2">Anden Krønikebog - Kapitel 27</span>
        </a>
        </td>
        <td>
        <a href="/da/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Chronicles/29">
          <span class="pr-2">Anden Krønikebog - Kapitel 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
