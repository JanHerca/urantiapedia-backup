<!--
title: Anden Krønikebog - Kapitel 16
description: 
published: true
date: 2022-10-6T9:45:27Z
tags: bible, bible—2 chronicles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/15">Anden Krønikebog - Kapitel 15</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/17">Anden Krønikebog - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men i Asas seks og tredivte Regeringsår drog Kong Ba'sja af Israel op imod Juda og befæstede Rama for at hindre, at nogen af Kong Asa af Judas Folk drog ud og ind. </p>
<p id="v2"><sup><small>2</small></sup>  Da tog Asa Sølv og Guld ud af Skatkamrene i HERRENs Hus og i Kongens Palads og sendte det til Kong Benhadad af Aram, som boede i Darmaskus, idet han lod sige: </p>
<p id="v3"><sup><small>3</small></sup>  "Der består en Pagt mellem mig og dig og mellem min Fader og din Fader; her sender jeg dig en Gave af Sølv og Guld; bryd derfor din Pagt med Kong Ba'sja af Israel, så at han nødes til at drage bort fra mig!" </p>
<p id="v4"><sup><small>4</small></sup>  Benhadad gik ind på Kong Asas Forslag og sendte sine Hærførere mod Israels Byer og indtog Ijjon, Dan, Abel-Majim og Forrådshusene i Naftalis Byer. </p>
<p id="v5"><sup><small>5</small></sup>  Da Ba'sja hørte det, opgav han at befæste Rama og standsede Arbejdet. </p>
<p id="v6"><sup><small>6</small></sup>  Men Kong Asa tog hele Juda til at føre Stenene og Træværket, som Ba'sja havde brugt ved Befæstningen af Rama, bort, og han befæstede dermed Geba og Mizpa. </p>
<p id="v7"><sup><small>7</small></sup>  På den Tid kom Seeren Hanani til Kong Asa af Juda og sagde til ham: "Fordi du søgte Støtte hos Aramæerkongen og ikke hos HERREN din Gud, skal Aramæerkongens Hær slippe dig af Hænde! </p>
<p id="v8"><sup><small>8</small></sup>  Var ikke Kusjiterne og Libyerne en vældig Hær med en vældig Mængde Vogne og Ryttere? Men da du søgte Støtte hos HERREN, gav han dem i din Hånd! </p>
<p id="v9"><sup><small>9</small></sup>  Thi HERRENs Øjne skuer omkring på hele Jorden, og han viser sig stærk til at hjælpe dem, hvis Hjerte er helt med ham. I denne Sag har du handlet som en Dåre; thi fra nu af skal du altid ligge i Krig!" </p>
<p id="v10"><sup><small>10</small></sup>  Men Asa blev fortørnet på Seeren og satte ham i Huset med Blokken, thi han var blevet vred på ham derfor. Asa for også hårdt frem mod nogle af Folket på den Tid. </p>
<p id="v11"><sup><small>11</small></sup>  Asas Historie fra først til sidst står jo optegnet i Bogen om Judas og Israels Konger. </p>
<p id="v12"><sup><small>12</small></sup>  I sit ni og tredivte Regeringsår fik Asa en Sygdom i Fødderne, og Sygdommen blev meget alvorlig. Heller ikke under sin Sygdom søgte han dog HERREN, men Lægerne. </p>
<p id="v13"><sup><small>13</small></sup>  Så lagde Asa sig til Hvile bos sine Fædre og døde i sit een og fyrretyvende Regerings,år. </p>
<p id="v14"><sup><small>14</small></sup>  Man jordede ham i en Grav, han havde ladet sig udhugge i Davidsbyen, og lagde ham på et Leje, som man havde fyldt med vellugtende Urter og Stoffer, tillavet som Salve, og tændte et vældigt Bål til hans Ære. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/15">Anden Krønikebog - Kapitel 15</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/17">Anden Krønikebog - Kapitel 17</a></td>
      </tr>
    </tbody>
  </table>
</figure>
