<!--
title: Anden Krønikebog - Kapitel 3
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/2">Anden Krønikebog - Kapitel 2</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/4">Anden Krønikebog - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå tog Salomo fat på at bygge HERRENs Hus i Jerusalem på Morija Bjerg, hvor HERREN havde ladet sig til Syne for hans Fader David, på det Sted, David havde beredt, på Jebusiten Ornans Tærskeplads. </p>
<p id="v2"><sup><small>2</small></sup>  Han tog fat på Byggearbejdet i den anden Måned i sit fjerde Regeringsår. </p>
<p id="v3"><sup><small>3</small></sup>  Målene på Grunden, som Salomo lagde ved Opførelsen af Guds Hus, var følgende: Længden var tresindstyve Alen efter gammelt Mål, Bredden tyve. </p>
<p id="v4"><sup><small>4</small></sup>  Forhallen foran Templets Hellige var tyve Alen lang, svarende til Templets Bredde, og tyve Alen høj; og han overtrak den indvendig med purt Guld. </p>
<p id="v5"><sup><small>5</small></sup>  Den store Hal dækkede han med Cyprestræ og overtrak den desuden med ægte Guld og prydede den med Palmer og Kranse. </p>
<p id="v6"><sup><small>6</small></sup>  Han smykkede Hallen med Ædelsten; og Guldet var Parvajimguld; </p>
<p id="v7"><sup><small>7</small></sup>  han overtrak Templet, Bjælkerne, Dørtærsklerne, Væggene og Dørfløjene med Guld og lod indgravere Keruber på Væggene. </p>
<p id="v8"><sup><small>8</small></sup>  Han byggede fremdeles det Allerhelligste; dets Længde på tværs af Templet var tyve Alen, dets Bredde tyve; og han overtrak det med ægte Guld til en Vægt af 600 Talenter. </p>
<p id="v9"><sup><small>9</small></sup>  Naglerne havde en Vægt af halvtredsindstyve Guldsekel; og Rummene på Taget overtrak han med Guld. </p>
<p id="v10"><sup><small>10</small></sup>  I det Allerhelligste satte han to Keruber i Billedskærerarbejde, og han overtrak dem med Guld. </p>
<p id="v11"><sup><small>11</small></sup>  Kerubernes Vinger målte tilsammen tyve Alen i Længden; den enes ene Vinge, fem Alen lang, rørte Hallens ene Væg, medens den anden, fem Alen lang, rørte den andens Vinge; </p>
<p id="v12"><sup><small>12</small></sup>  og den anden Kerubs ene Vinge, fem Alen lang, rørte Hallens modsatte Væg, medens den anden, fem Alen lang, nåede til den førsfe Kerubs Vinge. </p>
<p id="v13"><sup><small>13</small></sup>  Disse Kerubers Vinger mnålte i deres fulde Udstrækning tyve Alen og de stod oprejst med Ansigtet indad. </p>
<p id="v14"><sup><small>14</small></sup>  Tillige lavede han Forhænget af violet og rødt Purpur, karmoisinfarvet Stof og fint Linned og prvdede det med Keruber. </p>
<p id="v15"><sup><small>15</small></sup>  Foran Templet lavede han to Søjler. De var fem og tredive Alen høje, og Søjlehovedet oven på dem var fem Alen. </p>
<p id="v16"><sup><small>16</small></sup>  Så lavede han Kranse som en Halskæde og anbragte dem øverst på Søjlerne, og fremdeles lavede han l00 Granatæbler og satte dem på Kransene. </p>
<p id="v17"><sup><small>17</small></sup>  Disse Søjler rejste han foran Helligdommen, en til højre og en til venstre: den højre kaldte han Jakin, den venstre Boaz. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/2">Anden Krønikebog - Kapitel 2</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/4">Anden Krønikebog - Kapitel 4</a></td>
      </tr>
    </tbody>
  </table>
</figure>
