<!--
title: Anden Krønikebog - Kapitel 11
description: 
published: true
date: 2022-10-6T9:45:27Z
tags: bible, bible—2 chronicles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/10">Anden Krønikebog - Kapitel 10</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/12">Anden Krønikebog - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da Rehabeam var kommet til Jerusalem, samlede han hele Judas og Benjamins Hus, 180.000 udsøgte Folk, øvede Krigere, til at føre Krig med Israel og vinde Kongedømmet tilbage til Rehabeam. </p>
<p id="v2"><sup><small>2</small></sup>  Men da kom HERRENs Ord til den Guds Mand Sjemaja således: </p>
<p id="v3"><sup><small>3</small></sup>  "Sig til Judas Konge Rehabeam, Salomos Søn, og til hele Israel i Juda og Benjamin: </p>
<p id="v4"><sup><small>4</small></sup>  Så siger HERREN: I må ikke drage op og kæmpe med eders Brødre; vend hjem hver til sit, thi hvad her er sket, har jeg tilskikket!" Da adlød de HERRENs Ord og vendte tilbage og drog ikke mod Jeroboam. </p>
<p id="v5"><sup><small>5</small></sup>  Rehabeam boede så i Jerusalem, og han befæstede flere Byer i Juda. </p>
<p id="v6"><sup><small>6</small></sup>  Således befæstede han Betlehem, Etam, Tekoa, </p>
<p id="v7"><sup><small>7</small></sup>  Bet-Zur, Soko, Adullam, </p>
<p id="v8"><sup><small>8</small></sup>  Gat, Maresj a, Zif, </p>
<p id="v9"><sup><small>9</small></sup>  Adorajim, Lakisj, Azeka, </p>
<p id="v10"><sup><small>10</small></sup>  Zor'a, Ajjalon og Hebron, alle i Juda og Benjamin; </p>
<p id="v11"><sup><small>11</small></sup>  og han gjorde Fæstningerne stærke, indsatte Befalingsmænd i dem og forsynede dem med Forråd af Levnedsmidler, Olie og Vin </p>
<p id="v12"><sup><small>12</small></sup>  og hver enkelt By med Skjolde og Spyd og gjorde dem således meget stærke. </p>
<p id="v13"><sup><small>13</small></sup>  Præsterne og Leviterne i hele Israel kom alle Vegne fra, hvor de boede, og stillede sig til hans Tjeneste; </p>
<p id="v14"><sup><small>14</small></sup>  thi Leviterne forlod deres Græsmarker og Ejendom og begav sig til Juda og Jerusalem, fordi Jeroboam og hans Sønner afsatte dem fra Stillingen som HERRENs Præster, </p>
<p id="v15"><sup><small>15</small></sup>  idet han indsatte sig Præster for Offerhøjene og Bukketroldene og Tyrekalvene, som han, havde ladet lave. </p>
<p id="v16"><sup><small>16</small></sup>  Og i Følge med Leviterne kom fra alle Israels Stammer de, hvis Hjerte var vendt til at søge HERREN, Israels Gud, til Jerusalem for at ofre til HERREN, deres Fædres Gud; </p>
<p id="v17"><sup><small>17</small></sup>  og de styrkede Juda Rige og hævdede Rehabeams, Salomos Søns, Magt i et Tidsrum af tre År. Thi i tre År fulgte han Davids og Salomos Veje. </p>
<p id="v18"><sup><small>18</small></sup>  Rehabeam ægtede Mahalat; en Datter af Davids Søn Jerimot og Abihajil, en Datter af Eliab, Isajs Søn. </p>
<p id="v19"><sup><small>19</small></sup>  Hun fødte ham Sønnerne Je'usj, Sjemarja og Zaham. </p>
<p id="v20"><sup><small>20</small></sup>  Senere ægtede han Absaloms Datter Ma'aka, som fødte ham Abija, Attaj, Ziza og Sjelomit. </p>
<p id="v21"><sup><small>21</small></sup>  Rehabeam elskede Absaloms Datter Ma'aka højere end sine andre Hustruer og Medhustruer; han havde nemlig atten Hustruer og tresindstyve Medhustruer og avlede otte og tyve Sønner og tresindstyve Døtre. </p>
<p id="v22"><sup><small>22</small></sup>  Og Rehabeam satte Ma'akas Søn Abija til Overhoved, til Fyrste blandt hans Brødre; thi han havde i Sinde at gøre, ham til Konge; </p>
<p id="v23"><sup><small>23</small></sup>  og han fordelte klogelig alle sine Sønner rundt i alle Judas og Benjamins Landsdele og i alle de befæstede Byer og gav dem rigeligt Underhold og skaffede dem Hustruer. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/10">Anden Krønikebog - Kapitel 10</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/12">Anden Krønikebog - Kapitel 12</a></td>
      </tr>
    </tbody>
  </table>
</figure>
