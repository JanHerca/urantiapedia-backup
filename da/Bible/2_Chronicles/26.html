<!--
title: Anden Krønikebog - Kapitel 26
description: 
published: true
date: 2022-10-6T9:45:27Z
tags: bible, bible—2 chronicles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/25">Anden Krønikebog - Kapitel 25</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/27">Anden Krønikebog - Kapitel 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Alt Folket i Juda tog så Uzzija, der da var seksten År gammel, og gjorde ham til Konge i hans Fader Amazjas Sted. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Det var ham, der befæstede Elot og atter forenede det med Juda efter at Kongen havde lagt sig til Hvile hos sine Fædre. </p>
<p id="v3"><sup><small>3</small></sup>  Uzzija var seksten År gammel da han blev Konge, og han herskede to og halvtredsindstyve År i Jerusalem. Hans Moder hed Jekolja og var fra Jerusalem. </p>
<p id="v4"><sup><small>4</small></sup>  Han gjorde, hvad der var ret i HERRENs Øjne, ganske som hans Fader Amazja; </p>
<p id="v5"><sup><small>5</small></sup>  og han blev ved med at søge Gud, så længe Zekarja, der havde undervist ham i Gudsfrygt, levede. Og så længe han søgte HERREN, gav Gud ham Lykke. </p>
<p id="v6"><sup><small>6</small></sup>  Han gjorde et Krigstog mod Filisterne og nedrev Bymurene i Gat, Jabne og Asdod og byggede Byer i Asdods Område og Filisterlandet. </p>
<p id="v7"><sup><small>7</small></sup>  Gud hjalp ham mod Filisterne og Araberne, der boede i Gur-Ba'al og mod Me'uniterne. </p>
<p id="v8"><sup><small>8</small></sup>  Atnmoniterne svarede Uzzija Skat, og hans Ry nåede til Ægypten, thi han blev overmåde mægtig. </p>
<p id="v9"><sup><small>9</small></sup>  Og Uzzija byggede Tårne i Jerusalem ved Hjørneporten, Dalporten og Murhjørnet og befæstede </p>
<p id="v10"><sup><small>10</small></sup>  Fremdeles byggede han Tårne i Ørkenen og lod mange Cisterner udhugge, thi han havde store Hjorde både i Lavlandet og på Højsletten, der hos Agerdyrkere og Vingårdsmænd på Bjergene og i Frugtlandet, thi han var ivrig Landmand. </p>
<p id="v11"><sup><small>11</small></sup>  Og Uzzija havde en øvet Krigshær, der drog i Krig Deling for Deling i det Tal, der fremgik af Mønstringen, som Statsskriveren Je'uel og Retsskriveren Ma'aseja foretog under Tilsyn af Hananja, en at Kongens Øverster. </p>
<p id="v12"><sup><small>12</small></sup>  Det fulde Tal på de dygtige Krigere, som var Overhoveder for Fædrenehusene, var 2600. </p>
<p id="v13"><sup><small>13</small></sup>  Under deres Befaling stod en Hærstyrke på 307500 krigsvante Folk i deres fulde Kraft til at hjælpe Kongen mod Fjenden. </p>
<p id="v14"><sup><small>14</small></sup>  Uzzija udrustede hele Hæren med Skjolde, Spyd, Hjelme, Brynjer, Buer og Slyngesten. </p>
<p id="v15"><sup><small>15</small></sup>  Ligeledes lod han i Jerusalem lave snildt udtænkte Krigsmaskiner, der opstilledes på Tårnene og Murtinderne til at udslynge Pile og store Sten. Og hans Ry nåede viden om, thi på underfuld Måde blev han hjulpet til stor Magt. </p>
<p id="v16"><sup><small>16</small></sup>  Men da han var blevet mægtig, blev hans Hjerte overmodigt, så han gjorde, hvad fordærveligt var; han handlede troløst mod HERREN sin Gud, idet han gik ind i HERRENs Helligdom for at brænde Røgelse på Røgelsealteret. </p>
<p id="v17"><sup><small>17</small></sup>  Præsten Azarja fulgte efter ham, ledsaget af firsindstyve af HERRENs Præster, modige Mænd; </p>
<p id="v18"><sup><small>18</small></sup>  og de trådte frem for Kong Uzzija og sagde til ham: "At ofre HERREN Røgelse tilkommer ikke dig, Uzzija, men Arons Sønner, Præsterne, som er helliget til at ofre Røgelse; gå ud af Helligdommen, thi du har handlet troløst, og det tjener dig ikke til Ære for HERREN din Gud!" </p>
<p id="v19"><sup><small>19</small></sup>  Uzzija, der holdt Røgelsekarret i Hånden for at brænde Røgelse, blev rasende; men som han rasede mod Præsterne, slog Spedalskhed ud på hans Pande, medens han stod der over for Præsterne foran Røgelsealteret i HERRENs Hus; </p>
<p id="v20"><sup><small>20</small></sup>  og da Ypperstepræsten Azarja og alle Præsterne vendte sig imod ham, se, da var han spedalsk i Panden. Så førte de ham hastigt bort derfra, og selv fik han travlt med at komme ud, fordi HERREN havde ramt ham. </p>
<p id="v21"><sup><small>21</small></sup>  Så var Kong Uzzija spedalsk til sin Dødedag; og skønt spedalsk fik han Lov at blive boende i sit Hus, men var udelukket fra HERRENs Hus, medens hans Søn Jotam rådede i Kongens Palads og dømte Folket i Landet. </p>
<p id="v22"><sup><small>22</small></sup>  Hvad der ellers er at fortælle om Uzzija fra først til sidst, har Profeten Esajas, Amoz's Søn, optegnet. </p>
<p id="v23"><sup><small>23</small></sup>  Så lagde han sig til Hvile hos sine Fædre, og man jordede ham hos hans Fædre på den Mark, hor Kongegravene var, under Hensyn til at han havde været spedalsk; og hans Søn Jotam blev Konge i hans Sted. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/25">Anden Krønikebog - Kapitel 25</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/27">Anden Krønikebog - Kapitel 27</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 26:1 <i>Uzzija gjort til konge</i>: <a href="/da/The_Urantia_Book/97#p9_22">UB 97:9.22</a>. </li>
</ol>
</div>
