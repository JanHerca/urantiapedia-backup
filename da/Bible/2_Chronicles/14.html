<!--
title: Anden Krønikebog - Kapitel 14
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/13">Anden Krønikebog - Kapitel 13</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/15">Anden Krønikebog - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så lagde Abija sig til Hvile hos sine Fædre, og man jordede ham i Davidsbyen; og hans Søn Asa blev Konge i hans Sted. På hans Tid havde Landet Fred i ti År. </p>
<p id="v2"><sup><small>2</small></sup>  Asa gjorde, hvad der var godt og ret i HERREN hans Guds Øjne. </p>
<p id="v3"><sup><small>3</small></sup>  Han fjernede de fremmede Altre og Offerhøjene, sønderbrød Stenstøtterne og omhuggede Asjerastøtterne </p>
<p id="v4"><sup><small>4</small></sup>  og bød Judæerne søge HERREN, deres Fædres Gud, og holde Loven og Budet, </p>
<p id="v5"><sup><small>5</small></sup>  og han fjernede Offerhøjene og Solstøtterne fra alle Judas Byer, og Landet havde Fred, så længe han levede. </p>
<p id="v6"><sup><small>6</small></sup>  Han byggede Fæstninger i Juda, thi Landet havde Fred, og han havde ingen Krig i de År, thi HERREN lod ham have Ro. </p>
<p id="v7"><sup><small>7</small></sup>  Han sagde da til Judæerne: "Lad os befæste disse Byer og omgive dem med Mure og Tårne, Porte og Portslåer, medens vi endnu har Landet i vor Magt, thi vi har søgt HERREN vor Gud; vi har søgt ham, og han har ladet os have Ro til alle Sider!" Så byggede de, og Lykken stod dem bi. </p>
<p id="v8"><sup><small>8</small></sup>  Asa havde en Hær, af Juda 300.000 væbnet med Skjold og Spyd, og af Benjamin 280.000, der har Småskjolde og spændte Buer, alle sammen dygtige Krigere. </p>
<p id="v9"><sup><small>9</small></sup>  Men Kusjiten Zera drog ud imod dem med en Hær på 1.000.000 Mand og 300 Stridsvogne. Da han havde nået Maresja, </p>
<p id="v10"><sup><small>10</small></sup>  rykkede Asa ud imod ham, og de stillede sig op til Kamp i Zefatadalen ved Maresja. </p>
<p id="v11"><sup><small>11</small></sup>  Da råbte Asa til HERREN sin Gud: "HERRE, hos dig er der ingen Forskel på at hjælpe den, der har megen Kraft, og den, der ingen har; hjælp os, HERRE vor Gud, thi til dig støtter vi os, og i dit Navn er vi draget mod denne Menneskemængde, HERRE, du er vor Gud, mod dig kan intet Menneske holde Stand." </p>
<p id="v12"><sup><small>12</small></sup>  Da slog HERREN Kusjiterne foran Asa og Judæerne, og Kusjiterne tog Flugten. </p>
<p id="v13"><sup><small>13</small></sup>  Asa og hans Folk forfulgte dem til Gerar, og alle Kusjiterne faldt, ingen reddede Livet, thi de knustes foran HERREN og hans Hær. Judæerne gjorde et umådeligt Bytte </p>
<p id="v14"><sup><small>14</small></sup>  og indtog alle Byerne i Omegnen af Gerar, thi en HERRENs Rædsel var kommet over dem, og de plyndrede alle Byerne, thi der var et stort Bytte i dem; </p>
<p id="v15"><sup><small>15</small></sup>  også indtog de Teltene til Kvæget og slæbte en Mængde Småkvæg og Kameler med sig; så vendte de tilbage til Jerusalem. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Chronicles/13">Anden Krønikebog - Kapitel 13</a></td>
        <td><a href="/da/Bible/2_Chronicles/Index">Indeks</a></td>
        <td><a href="/da/Bible/2_Chronicles/15">Anden Krønikebog - Kapitel 15</a></td>
      </tr>
    </tbody>
  </table>
</figure>
