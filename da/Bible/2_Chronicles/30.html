<!--
title: Anden Krønikebog - Kapitel 30
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/2_Chronicles/29">Anden Krønikebog - Kapitel 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/2_Chronicles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/2_Chronicles/31">Anden Krønikebog - Kapitel 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå sendte Ezekias Bud til hele Israel og Juda og skrev desuden Breve til Efraim og Manasse om at komme til HERRENs Hus i Jerusalem for at fejre Påsken for HERREN, Israels Gud. </p>
<p id="v2"><sup><small>2</small></sup>  Og Kongen, hans Øverster og hele Forsamlingen i Jerusalem rådslog om at fejre Påsken i den anden Måned; </p>
<p id="v3"><sup><small>3</small></sup>  thi de kunde ikke fejre den med det samme, da Præsterne ikke havde helliget sig i tilstrækkeligt Tal, og Folket ikke var samlet i Jerusalem. </p>
<p id="v4"><sup><small>4</small></sup>  Kongen og hele Forsamlingen fandt det rigtigt; </p>
<p id="v5"><sup><small>5</small></sup>  derfor vedtog de at lade et Opråb udgå i hele Israel fra Be'ersjeba til Dan om at komme og fejre Påsken i Jerusalem for HERREN, Israels Gud, thi man havde ikke fejret den så fuldtalligt som foreskrevet. </p>
<p id="v6"><sup><small>6</small></sup>  Så gik Ilbudene ud i hele Israel og Juda med Breve fra Kongens og hans Øversters Hånd og sagde efter Kongens Befaling: "Israeliter! Vend tilbage til HERREN, Abrahams, Isaks og Israels Gud, at han må vende sig til den Levnin: af eder, der er undsluppet Assyrerkongernes Hånd. </p>
<p id="v7"><sup><small>7</small></sup>  Vær ikke som eders Fædre og Brødre, der var troløse mod HERREN, deres Fædres Gud, hvorfor han gjorde dem til Rædsel, som I selv kan se. </p>
<p id="v8"><sup><small>8</small></sup>  Vær nu ikke halsstarrige som eders Fædre, men ræk HERREN Hånden og kom til hans Helligdom, som han har helliget til evig Tid, og tjen HERREN eders Gud, at hans glødende Vrede må vende sig fra eder. </p>
<p id="v9"><sup><small>9</small></sup>  Thi når I omvender eder til HERREN, skal eders Brødre og Sønner finde Barmhjertighed hos dem, der førte dem bort, og vende tilbage til dette Land. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Og Ilbudene gik fra By til By i Efraims og Manasses Land og lige til Zebulon, men man lo dem ud og hånede dem. </p>
<p id="v11"><sup><small>11</small></sup>  Dog var der nogle i Aser, Manasse og Zebulon, der ydmygede sig og kom til Jerusalem; </p>
<p id="v12"><sup><small>12</small></sup>  også i Juda virkede Guds Hånd, så at han gav dem et endrægtigt Hjerte til at udføre, hvad Kongen og Øversterne havde påbudt i Kraft af HERRENs Ord. </p>
<p id="v13"><sup><small>13</small></sup>  Så samlede der sig i Jerusalem en Mængde Mennesker for at fejre de usyrede Brøds Højtid i den anden Måned, en vældig Forsamling. </p>
<p id="v14"><sup><small>14</small></sup>  De gav sig til at fjerne de Altre, der var i Jerusalem; ligeledes fjernede de alle Røgelsekarrene og kastede dem ned i Kedrons Dal. </p>
<p id="v15"><sup><small>15</small></sup>  Derpå slagtede de Påskelammet på den fjortende Dag i den anden Måned. </p>
<p id="v16"><sup><small>16</small></sup>  og de stillede sig på deres Plads, som deres Pligt var efter den Guds Mand Moses's Lov; Præsterne sprængte Blodet, som de modtog af Leviterne. </p>
<p id="v17"><sup><small>17</small></sup>  Thi mange i Forsamlingen havde ikke helliget sig; derfor slagtede Leviterne Påskelammene for alle dem, der ikke var rene, for således at hellige HERREN dem. </p>
<p id="v18"><sup><small>18</small></sup>  Thi de flesfe af Folket, især mange fra Efraim, Manasse, Issakar og Zebulon, havde ikke renset sig, men spiste Påskelammet anderledes end foreskrevet. Men Ezekias giki Forbøn for dem og sagde: "HERREN, den gode, tilgive <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  enhver, som har vendt sit Hjerte til at søge Gud HERREN, hans Fædres Gud, selv om han ikke er ren, som Helligdommen kræver det!" </p>
<p id="v20"><sup><small>20</small></sup>  Og HERREN bønhørte Ezekias og lod Folket uskadt. </p>
<p id="v21"><sup><small>21</small></sup>  Så fejrede de Israeliter, der var til Stede i Jerusalem, de usyrede Brøds Højtid med stor Glæde i syv Dage; og Leviterne og Præsterne sang af alle Kræfter dagligt Lovsange for HERREN. </p>
<p id="v22"><sup><small>22</small></sup>  Og Ezekias talte venlige Ord til alle de Leviter, der havde udvist særlig Dygtighed i HERRENs Tjeneste; og de fejrede Højtiden til Ende de syv Dage, idet de ofrede Takofre og lovpriste HERREN, deres Pædres Gud. </p>
<p id="v23"><sup><small>23</small></sup>  Men derefter vedtog hele Forsamlingen at holde Højtid syv Dage til, og det gjorde de så med Glæde, </p>
<p id="v24"><sup><small>24</small></sup>  thi Kong Ezekias af Juda gav Forsamlingen en Ydelse af 1.000 Tyre og 7.000 Stykker Småkvæg, og Øversterne gav Forsamlingen 1.000 Tyre og 10.000 Stykker Småkvæg; og en Mængde Præster helligede sig. </p>
<p id="v25"><sup><small>25</small></sup>  Da frydede hele Judas Forsamling sig, ligeledes Præsterne og Leviterne og hele den Forsamling, der var kommet fra Israel, og de fremmede, der var kommet fra Israels Land eller boede i Juda; </p>
<p id="v26"><sup><small>26</small></sup>  og der var stor Glæde i Jerusalem, thi siden Davids Søns, Kong Salomo af Israels, Dage var sligt ikke sket i Jerusalem; </p>
<p id="v27"><sup><small>27</small></sup>  og Præsterne og Leviterne stod op og velsignede Folket, og deres Røst hørtes, og deres Bøn nåede Himmelen, hans hellige Bolig. <sup id="cite2"><a href="#fn2">[2]</a></sup></p>
<h2>Referencer</h2>
<div>
<ol>
  <li id="fn1"><a href="#cite1">↑</a> 30:9 <i>Albarmhjertig</i>: <a href="/da/The_Urantia_Book/142#p3_7">UB 142:3.7</a>.  <i>Barmhjertighed</i>: <a href="/da/The_Urantia_Book/131#p10_6">UB 131:10.6</a>.  <i>Barmhjertighedstjeneste</i>: <a href="/da/The_Urantia_Book/6#p3_2">UB 6:3.2</a>.  <i>Gud er barmhjertig</i>: <a href="/da/The_Urantia_Book/2#p5_7">UB 2:5.7</a>.  <i>Gud glæder sig over barmhjertighed</i>: <a href="/da/The_Urantia_Book/143#p1_6">UB 143:1.6</a>. </li>
  <li id="fn2"><a href="#cite2">↑</a> 30:27 <i>Bøn fra en retfærdig mand</i>: <a href="/da/The_Urantia_Book/89#p8_7">UB 89:8.7</a>. </li>
  <li id="fn3"><a href="#cite3">↑</a> 30:18-19 <i>Gud søger</i>: <a href="/da/The_Urantia_Book/1#p2_3">UB 1:2.3</a>. </li>
</ol>
</div>
