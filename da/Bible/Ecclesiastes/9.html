<!--
title: Prædikerens Bog - Kapitel 9
description: 
published: true
date: 2023-11-8T20:15:14Z
tags: bible, bible—ecclesiastes
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ecclesiastes/8">
          <span class="mdi mdi-arrow-left-drop-circle"></span><span class="pl-2">Prædikerens Bog - Kapitel 8</span>
        </a>
        </td>
        <td>
        <a href="/da/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ecclesiastes/10">
          <span class="pr-2">Prædikerens Bog - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja, alt dette lagde jeg mig på Sinde, og mit hjerte indså det alt sammen: at de retfærdige og de vise og deres Gerninger er i Guds Hånd. Hverken om Kærlighed eller Had kan Menneskene vide noget; alt, hvad der er dem for Øje, er Tomhed. </p>
<p id="v2"><sup><small>2</small></sup>  Thi alle får en og samme Skæbne, retfærdig og gudløs, god og ond, ren og uren, den, som ofrer, og den, som ikke ofrer; det går den gode som Synderen, den sværgende som den, der skyr at sværge. </p>
<p id="v3"><sup><small>3</small></sup>  Det er det, der er Fejlen ved alt, hvad der sker under Solen, at alle får en og samme Skæbne; derfor er også Menneskebørnenes Hjerte fuldt af ondt, og der er Dårskab i deres Hjerte Livet igennem, og tilsidst må de ned til de døde. </p>
<p id="v4"><sup><small>4</small></sup>  Kun for den, der hører til de levendes Flok, er der Håb; thi levende Hund er bedre faren end død Løve. </p>
<p id="v5"><sup><small>5</small></sup>  Thi de levende ved dog, at de skal dø, men de døde ved ingenting, og Løn har de ikke mere i Vente; thi Mindet om dem slettes ud. </p>
<p id="v6"><sup><small>6</small></sup>  Både deres Kærlighed og deres Had og deres Misundelse er forlængst borte, og de får ingen Sinde mere Lod og Del i noget af det, som sker under Solen. </p>
<p id="v7"><sup><small>7</small></sup>  Så spis da dit Brød med Glæde, drik vel til Mode din Vin; thi din Id har Gud for længst kendt god. </p>
<p id="v8"><sup><small>8</small></sup>  Dine Klæder være altid hvide, lad Olie ikke savnes på dit Hoved! </p>
<p id="v9"><sup><small>9</small></sup>  Nyd Livet med den Kvinde, du elsker, alle dine tomme Levedage, som gives dig under Solen; thi det er din Lod og Del af Livet og af den Flid, du gør dig under Solen. </p>
<p id="v10"><sup><small>10</small></sup>  Gør efter Evne alt, hvad din Hånd finder Styrke til; thi der er hverken Virke eller Tanke eller Kundskab eller Visdom i Dødsriget, hvor du stævner hen. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Og atter så jeg under Solen, at Hurtigløberen ikke er Herre over Løbet eller Heltene over Kampen, ej heller de vise over Brødet, ej heller de kløgtige over Rigdom, ej heller de kloge over Yndest, men alle er de bundet af Tid og Tilfælde. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Thi et Menneske kender lige så lidt sin Tid som Fisk, der fanges i det slemme Garn, eller Fugle, der hildes i Snaren; ligesom disse fanges Menneskens Børn i Ulykkens Stund, når den brat falder over dem. </p>
<p id="v13"><sup><small>13</small></sup>  Også dette Tilfælde af Visdom så jeg under Solen, og det gjorde dybt Indtryk på mig: </p>
<p id="v14"><sup><small>14</small></sup>  Der var en lille By med få Indbyggere, og mod den kom en stor Konge; han omringede den og byggede høje Volde imod den; </p>
<p id="v15"><sup><small>15</small></sup>  men der fandtes i Byen en fattig Mand, som var viis, og han frelste den ved sin Visdom. Men ingen mindedes den fattige Mand. </p>
<p id="v16"><sup><small>16</small></sup>  Da sagde jeg: "Visdom er bedre end Styrke, men den fattiges Visdom agtes ringe, og hans Ord høres ikke." </p>
<p id="v17"><sup><small>17</small></sup>  Vismænds Ord, der høres i Ro, er bedre end en Herskers Råb iblandt Dårer. </p>
<p id="v18"><sup><small>18</small></sup>  Visdom er bedre end Våben, men en eneste Synder kan ødelægge meget godt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Ecclesiastes/8">
          <span class="mdi mdi-arrow-left-drop-circle"></span><span class="pl-2">Prædikerens Bog - Kapitel 8</span>
        </a>
        </td>
        <td>
        <a href="/da/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Ecclesiastes/10">
          <span class="pr-2">Prædikerens Bog - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:10 <i>Gør med al din kraft</i>: <a href="/da/The_Urantia_Book/133#p8_3">UB 133:8.3</a>. </li>
  <li id="fn2"><a href="#cite2">↑</a> 9:11-12 <i>Race ikke til den hurtige</i>: <a href="/da/The_Urantia_Book/86#p1_6">UB 86:1.6</a>. </li>
</ol>
</div>
