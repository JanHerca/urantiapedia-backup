<!--
title: Prædikerens Bog - Kapitel 1
description: 
published: true
date: 2022-10-6T9:45:27Z
tags: bible, bible—ecclesiastes
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Ecclesiastes/Index">Indeks</a></td>
        <td><a href="/da/Bible/Ecclesiastes/2">Prædikerens Bog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ord af Prædikeren, Davids Søn, Konge i Jerusalem. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Endeløs Tomhed, sagde Prædikeren, endeløs Tomhed, alt er Tomhed! </p>
<p id="v3"><sup><small>3</small></sup>  Hvad Vinding har Mennesket af al den Flid, han gør sig under Solen? </p>
<p id="v4"><sup><small>4</small></sup>  Slægt går, og Slægt kommer, men Jorden står til evig Tid. </p>
<p id="v5"><sup><small>5</small></sup>  Sol står op, og Sol går ned og haster igen til sin Opgangs Sted. </p>
<p id="v6"><sup><small>6</small></sup>  Vinden går mod Syd og drejer mod Nord, den drejer atter og atter og vender tilbage til samme Kredsløb. </p>
<p id="v7"><sup><small>7</small></sup>  Alle Bække løber i Havet, men Havet bliver ikke fuldt; det Sted, til hvilket Bækkene løber, did bliver de ved at løbe. </p>
<p id="v8"><sup><small>8</small></sup>  Alting slider sig træt; Mand hører ikke op med at tale, Øjet bliver ikke mæt af at se, Øret ej fuldt af at høre. </p>
<p id="v9"><sup><small>9</small></sup>  Det, der kommer, er det, der var, det, der sker, er det, der skete; der er slet intet nyt under Solen. </p>
<p id="v10"><sup><small>10</small></sup>  Kommer der noget, om hvilket man siger: "Se, her er da noget nyt!"det har dog for længst været til i Tiderne forud for os </p>
<p id="v11"><sup><small>11</small></sup>  Ej mindes de svundne Slægter, og de ny, som kommer engang, skal ej heller mindes af dem, som kommer senere hen. </p>
<p id="v12"><sup><small>12</small></sup>  Jeg, Prædikeren, var Konge over Israel i Jerusalem. </p>
<p id="v13"><sup><small>13</small></sup>  Jeg vendte min Hu til at ransage og med Visdom udgranske alt, hvad der sker under Himmelen; det er et ondt Slid, som Gud har givet Menneskens Børn at slide med. </p>
<p id="v14"><sup><small>14</small></sup>  Jeg så alt, hvad der sker under Solen, og se, det er alt sammen Tomhed og Jag efter Vind. </p>
<p id="v15"><sup><small>15</small></sup>  Kroget kan ej blive lige, og halvt kan ej blive helt. </p>
<p id="v16"><sup><small>16</small></sup>  Jeg tænkte ved mig selv: "Se, jeg har vundet større og rigere Visdom end alle de, der før mig var over Jerusalem, og mit Hjerte har skuet Visdom og Kundskab i Fylde." </p>
<p id="v17"><sup><small>17</small></sup>  Jeg vendte min Hu til at fatte, hvad der er Visdom og Kundskab, og hvad der er Dårskab og Tåbelighed; jeg skønnede, at også det er Jag efter Vind. </p>
<p id="v18"><sup><small>18</small></sup>  Thi megen Visdom megen Græmmelse, øget Kundskab øget Smerte. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Ecclesiastes/Index">Indeks</a></td>
        <td><a href="/da/Bible/Ecclesiastes/2">Prædikerens Bog - Kapitel 2</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 1:1-8 <i>Døden er uundgåelig, fortvivl ikke</i>: <a href="/da/The_Urantia_Book/102#p0_1">UB 102:0.1</a>. </li>
  <li id="fn2"><a href="#cite2">↑</a> 1:1-18 <i>Prædikeren er pessimistisk</i>: <a href="/da/The_Urantia_Book/97#p8_2">UB 97:8.2</a>. </li>
</ol>
</div>
