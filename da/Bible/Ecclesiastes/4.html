<!--
title: Prædikerens Bog - Kapitel 4
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Ecclesiastes/3">Prædikerens Bog - Kapitel 3</a></td>
        <td><a href="/da/Bible/Ecclesiastes/Index">Indeks</a></td>
        <td><a href="/da/Bible/Ecclesiastes/5">Prædikerens Bog - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fremdeles så jeg al den Undertrykkelse, som sker under Solen; jeg så de undertryktes tårer og ingen trøstede dem; de led Vold af deres Undertrykkeres Hånd, og ingen trøstede dem. </p>
<p id="v2"><sup><small>2</small></sup>  Da priste jeg de døde, som allerede er døde, lykkeligere end de levende, som endnu er i Live; </p>
<p id="v3"><sup><small>3</small></sup>  men lykkeligere end begge den, som slet ikke er til, som ikke har set det onde, der sker under Solen. </p>
<p id="v4"><sup><small>4</small></sup>  Og jeg så, at al Flid og alt dygtigt Arbejde udspringer af den enes Misundelse mod den anden. Også det er Tomhed og Jag efter Vind. </p>
<p id="v5"><sup><small>5</small></sup>  Dåren lægger Hænderne i Skødet og æder sig selv op </p>
<p id="v6"><sup><small>6</small></sup>  Bedre en Håndfuld Hvile end Hænderne fulde af Flid og Jag efter Vind. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Og mere Tomhed så jeg under Solen. </p>
<p id="v8"><sup><small>8</small></sup>  Mangen står alene og har ikke nogen ved sin Side, hverken Søn eller Broder, og dog er der ingen Ende på al hans Flid og hans Øje bliver ikke mæt af Rigdom. Men, for hvis Skyld gør jeg mig Flid og nægter mig enhver Nydelse? Også det, er Tomhed og ondt Slid. </p>
<p id="v9"><sup><small>9</small></sup>  To er bedre faren end een, thi de får god Løn for deres Flid; </p>
<p id="v10"><sup><small>10</small></sup>  hvis den ene falder, kan den anden rejse sin Fælle op. Men ve den ensomme! Thi falder han, er der ingen til at rejse ham op. </p>
<p id="v11"><sup><small>11</small></sup>  Og når to ligger sammen, bliver de varme; men hvorledes kan den ensomme blive varm? </p>
<p id="v12"><sup><small>12</small></sup>  Og når nogen kan overvælde den ensomme, så kan to stå sig imod ham; tretvundet Snor brister ikke i Hast. </p>
<p id="v13"><sup><small>13</small></sup>  Bedre faren er en fattig Yngling, som er viis, end en gammel Konge, som er en Tåbe og ikke mere har Forstand til at lade sig råde. </p>
<p id="v14"><sup><small>14</small></sup>  Thi hin gik ud af Fængselet for at blive Konge, skønt han var født i Fattigdom under den andens Regering. </p>
<p id="v15"><sup><small>15</small></sup>  Jeg så alle, som levede og færdedes under Solen, stille sig ved den Ynglings Side, som skulde træde i Kongens Sted; </p>
<p id="v16"><sup><small>16</small></sup>  der var ikke Tal på alle de Mennesker, han stod i Spidsen for; men heller ikke over ham glæder de senere Slægter sig; nej, også det er Tomhed og Jag efter Vind. </p>
<p id="v17"><sup><small>17</small></sup>  Var din fod, når du går til Guds Hus! At komme for at høre er bedre, end at Dårer bringer Slagtoffer, thi de har ikke Forstand til andet end at gøre ondt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Ecclesiastes/3">Prædikerens Bog - Kapitel 3</a></td>
        <td><a href="/da/Bible/Ecclesiastes/Index">Indeks</a></td>
        <td><a href="/da/Bible/Ecclesiastes/5">Prædikerens Bog - Kapitel 5</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:6 <i>Bedre er nogle med ro</i>: <a href="/da/The_Urantia_Book/149#p5_2">UB 149:5.2</a>. </li>
</ol>
</div>
