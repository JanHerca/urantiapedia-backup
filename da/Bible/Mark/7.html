<!--
title: Markusevangeliet - Kapitel 7
description: 
published: true
date: 2023-11-8T20:15:14Z
tags: bible, bible—mark
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Mark/6">
          <span class="mdi mdi-arrow-left-drop-circle"></span><span class="pl-2">Markusevangeliet - Kapitel 6</span>
        </a>
        </td>
        <td>
        <a href="/da/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Mark/8">
          <span class="pr-2">Markusevangeliet - Kapitel 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Og Farisæerne og nogle af de skriftkloge, som vare komne fra Jerusalem, samle sig om ham. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Og da de så nogle af hans Disciple holde Måltid med vanhellige, det er utoede, Hænder </p>
<p id="v3"><sup><small>3</small></sup>  thi Farisæerne og alle Jøderne spise ikke uden at to Hænderne omhyggeligt, idet de fastholde de gamles Overlevering; </p>
<p id="v4"><sup><small>4</small></sup>  og når de komme fra Torvet, spise de ikke uden først at tvætte sig; og der er mange andre Ting, som de have vedtaget at holde, Tvætninger af Bægere og Krus og Kobberkar og Bænke, </p>
<p id="v5"><sup><small>5</small></sup>  så spurgte Farisæerne og de skriftkloge ham ad: "Hvorfor vandre dine Disciple ikke efter de gamles Overlevering, men holde Måltid med vanhellige Hænder?" </p>
<p id="v6"><sup><small>6</small></sup>  Men han sagde til dem: "Rettelig profeterede Esajas om eder, I Hyklere! som der er skrevet: "Dette Folk ærer mig med Læberne, men deres Hjerte er langt borte fra mig. </p>
<p id="v7"><sup><small>7</small></sup>  Men de dyrke mig forgæves, idet de lære Lærdomme, som ere Menneskers Bud." </p>
<p id="v8"><sup><small>8</small></sup>  I forlade Guds Bud og holde Menneskers Overlevering." </p>
<p id="v9"><sup><small>9</small></sup>  Og han sagde til dem: "Smukt ophæve I Guds Bud, for at I kunne holde eders Overlevering. </p>
<p id="v10"><sup><small>10</small></sup>  Thi Moses har sagt: "Ær din Fader og din Moder"; og:"Den, som hader Fader eller Moder, skal visselig dø". </p>
<p id="v11"><sup><small>11</small></sup>  Men I sige: Når en Mand siger til sin Fader eller sin Moder: "Det, hvormed du skulde være hjulpen af mig, skal være Korban (det er: Tempelgave)," </p>
<p id="v12"><sup><small>12</small></sup>  da tilstede I ham ikke mere at gøre noget for sin Fader eller Moder, </p>
<p id="v13"><sup><small>13</small></sup>  idet I ophæve Guds Ord ved eders Overlevering, som I have overleveret; og mange lignende Ting gøre I." </p>
<p id="v14"><sup><small>14</small></sup>  Og han kaldte atter Folkeskaren til sig og sagde til dem: "Hører mig alle, og forstår! <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Der er intet uden for Mennesket, som, når det går ind i ham, kan gøre ham uren; men hvad der går ud af Mennesket, det er det, som gør Mennesket urent. </p>
<p id="v16"><sup><small>16</small></sup>  Dersom nogen har Øren at høre med, han høre!" </p>
<p id="v17"><sup><small>17</small></sup>  Og da han var gået ind i Huset og var borte fra Skaren, spurgte hans Disciple ham om Lignelsen. </p>
<p id="v18"><sup><small>18</small></sup>  Og han siger til dem: "Ere også I så uforstandige? Forstå I ikke, at intet, som udefra går ind i Mennesket, kan gøre ham uren? </p>
<p id="v19"><sup><small>19</small></sup>  Thi det går ikke ind i hans Hjerte men i hans Bug og går ud ad den naturlige Vej, og således renses al Maden." </p>
<p id="v20"><sup><small>20</small></sup>  Men han sagde: "Det, som går ud af Mennesket, dette gør Mennesket urent. </p>
<p id="v21"><sup><small>21</small></sup>  Thi indvortes fra, fra Menneskenes Hjerte, udgå de onde Tanker, Utugt, Tyveri, Mord, </p>
<p id="v22"><sup><small>22</small></sup>  Hor, Havesyge, Ondskab, Svig, Uterlighed, et ondt Øje, Forhånelse, Hovmod, Fremfusenhed; <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  alle disse onde Ting udgå indvortes fra og gøre Mennesket urent." </p>
<p id="v24"><sup><small>24</small></sup>  Og han stod op og gik bort derfra til Tyrus's og Sidons Egne. Og han gik ind i et Hus og vilde ikke, at nogen skulde vide det. Og han kunde dog ikke være skjult; <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  men en Kvinde, hvis lille Datter havde en uren Ånd, havde hørt om ham og kom straks ind og faldt ned for hans Fødder; <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v26"><sup><small>26</small></sup>  (men Kvinden var græsk, af Herkomst en Syrofønikerinde), og hun bad ham om, at han vilde uddrive den onde Ånd af hendes Datter. <sup id="cite9"><a href="#fn9">[9]</a></sup></p>
<p id="v27"><sup><small>27</small></sup>  Og han sagde til hende: "Lad først Børnene mættes; thi det er ikke smukt at tage Børnenes Brød og kaste det for de små Hunde." <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  Men hun svarede og siger til ham: "Jo, Herre! også de små Hunde æde under Bordet af Børnenes Smuler." </p>
<p id="v29"><sup><small>29</small></sup>  Og han sagde til hende: "For dette Ords Skyld gå bort; den onde Ånd er udfaren af din Datter" <sup id="cite11"><a href="#fn11">[11]</a></sup></p>
<p id="v30"><sup><small>30</small></sup>  Og hun gik bort til sit Hus og fandt Barnet liggende på Sengen og den onde Ånd udfaren. </p>
<p id="v31"><sup><small>31</small></sup>  Og da han gik bort igen fra Tyrus's Egne, kom han over Sidon midt igennem Dekapolis's Egne til Galilæas Sø. </p>
<p id="v32"><sup><small>32</small></sup>  Og de bringe ham en døv, som også vanskeligt kunde tale, og bede ham om, at han vilde lægge Hånden på ham. </p>
<p id="v33"><sup><small>33</small></sup>  Og han tog ham afsides fra Skaren og lagde sine Fingre i hans Øren og spyttede og rørte ved hans Tunge </p>
<p id="v34"><sup><small>34</small></sup>  og så op til Himmelen, sukkede og sagde til ham: "Effata!" det er: lad dig op! </p>
<p id="v35"><sup><small>35</small></sup>  Og hans Øren åbnedes, og straks løstes hans Tunges Bånd, og han talte ret. </p>
<p id="v36"><sup><small>36</small></sup>  Og han bød dem, at de ikke måtte sige det til nogen; men jo mere han bød dem, desto mere kundgjorde de det. <sup id="cite12"><a href="#fn12">[12]</a></sup></p>
<p id="v37"><sup><small>37</small></sup>  Og de bleve over al Måde slagne af Forundring og sagde: "Han har gjort alle Ting vel; både gør han, at de døve høre, og at målløse tale." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Mark/6">
          <span class="mdi mdi-arrow-left-drop-circle"></span><span class="pl-2">Markusevangeliet - Kapitel 6</span>
        </a>
        </td>
        <td>
        <a href="/da/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Mark/8">
          <span class="pr-2">Markusevangeliet - Kapitel 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-6 <i>Apostlene vaskede ikke hænder</i>: <a href="/da/The_Urantia_Book/169#p0_6">UB 169:0.6</a>. </li>
  <li id="fn2"><a href="#cite2">↑</a> 7:1-13 <i>Ceremoniel håndvask</i>: <a href="/da/The_Urantia_Book/153#p3_3">UB 153:3.3</a>. </li>
  <li id="fn3"><a href="#cite3">↑</a> 7:14-23 <i>Besmittelse udgår fra hjertet</i>: <a href="/da/The_Urantia_Book/153#p3_5">UB 153:3.5</a>.  <i>Rene hjerter</i>: <a href="/da/The_Urantia_Book/149#p2_11">UB 149:2.11</a>. </li>
  <li id="fn4"><a href="#cite4">↑</a> 7:22 <i>Ondskabens øje</i>: <a href="/da/The_Urantia_Book/87#p5_4">UB 87:5.4</a>. </li>
  <li id="fn5"><a href="#cite5">↑</a> 7:24 <i>Fortæl det ikke til nogen, Jesus hviler</i>: <a href="/da/The_Urantia_Book/156#p1_2">UB 156:1.2</a>. </li>
  <li id="fn6"><a href="#cite6">↑</a> 7:24a <i>Ankommer til området omkring Sidon</i>: <a href="/da/The_Urantia_Book/156#p0_1">UB 156:0.1</a>. </li>
  <li id="fn7"><a href="#cite7">↑</a> 7:25-26a <i>syrisk kvinde</i>: <a href="/da/The_Urantia_Book/156#p1_1">UB 156:1.1</a>. </li>
  <li id="fn8"><a href="#cite8">↑</a> 7:25-30 <i>Helbredt ved tro</i>: <a href="/da/The_Urantia_Book/175#p1_1">UB 175:1.1</a>. </li>
  <li id="fn9"><a href="#cite9">↑</a> 7:26b <i>Hun beder om helbredelse af datter</i>: <a href="/da/The_Urantia_Book/156#p1_3">UB 156:1.3</a>. </li>
  <li id="fn10"><a href="#cite10">↑</a> 7:27-28 <i>Selv hunde spiser krummer</i>: <a href="/da/The_Urantia_Book/156#p1_5">UB 156:1.5</a>.  <i>Ikkejødiske hunde</i>: <a href="/da/The_Urantia_Book/164#p1_2">UB 164:1.2</a>. </li>
  <li id="fn11"><a href="#cite11">↑</a> 7:29-30 <i>Datter helbredt</i>: <a href="/da/The_Urantia_Book/156#p1_7">UB 156:1.7</a>. </li>
  <li id="fn12"><a href="#cite12">↑</a> 7:36 <i>Fortæl ingen om tidsforkortelse</i>: <a href="/da/The_Urantia_Book/136#p8_1">UB 136:8.1</a>.  <i>Fortæl det ikke til nogen</i>: <a href="/da/The_Urantia_Book/149#p1_2">UB 149:1.2</a>. </li>
</ol>
</div>
