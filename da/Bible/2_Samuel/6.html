<!--
title: Anden Samuelsbog - Kapitel 6
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Samuel/5">Anden Samuelsbog - Kapitel 5</a></td>
        <td><a href="/da/Bible/2_Samuel/Index">Indeks</a></td>
        <td><a href="/da/Bible/2_Samuel/7">Anden Samuelsbog - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  David samlede alt udsøgt Mandskab i Israel, 30000 Mand. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Derpå brød David op med alle sine Krigere og drog til Ba'al i Juda for der at hente Guds Ark, over hvilken Hærskarers HERREs Navn er nævnet, han, som troner over Keruberne. </p>
<p id="v3"><sup><small>3</small></sup>  De satte da Guds Ark på en ny Vogn og førte den bort fra Abinadabs Hus på Højen, og Abinadabs Sønner Uzza og Ajo kørte Vognen, </p>
<p id="v4"><sup><small>4</small></sup>  således at Uzza gik ved Siden af og Ajo foran Guds Ark. </p>
<p id="v5"><sup><small>5</small></sup>  David og hele Israel legede af alle Kræfter for HERRENs Åsyn til Sang og til Citre, Harper, Pauker, Bjælder og Cymbler. </p>
<p id="v6"><sup><small>6</small></sup>  Men da de kom til Nakons Tærskeplads, rakte Uzza Hånden ud og greb fat i Guds Ark, fordi Okserne snublede. </p>
<p id="v7"><sup><small>7</small></sup>  Da blussede HERRENS Vrede op mod Uzza, og Gud slog ham der, fordi han rakte Hånden ud mod Arken, og han døde på Stedet ved Siden af Guds Ark. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Men David græmmede sig over, at HERREN havde tilføjet Uzza et Brud. Derfor kaldte man Stedet Perez-Uzza, som det hedder den Dag i Dag. </p>
<p id="v9"><sup><small>9</small></sup>  Og David grebes den Dag af Frygt for HERREN og sagde: "Hvor kan da HERRENs Ark komme hen hos mig!" </p>
<p id="v10"><sup><small>10</small></sup>  Og David vilde ikke flytte HERRENs Ark hen hos sig i Davidsbyen, men lod den sætte ind i Gatiten Obed-Edoms Hus. </p>
<p id="v11"><sup><small>11</small></sup>  HERRENs Ark blev så i Gatiten Obed-Edoms Hus tre Måneder, og HERREN velsignede Obed-Edom og hele hans Hus. </p>
<p id="v12"><sup><small>12</small></sup>  Da nu Kong David fik Underretning om, at HERREN for Guds Arks Skyld havde velsignet Obed-Edoms Hus og alt, hvad hans var, gik han hen og lod under Festglæde Guds Ark bringe op fra Obed-Edoms Hus til Davidsbyen. </p>
<p id="v13"><sup><small>13</small></sup>  Og da de, som bar HERRENs Ark, havde gået seks Skridt, ofrede han en Okse og en Fedekalv. </p>
<p id="v14"><sup><small>14</small></sup>  Og David dansede af alle Kræfter for HERRENs Åsyn, iført en linned Efod. </p>
<p id="v15"><sup><small>15</small></sup>  Således bragte David og hele Israel HERRENs Ark op under Festjubel og Hornblæsning. </p>
<p id="v16"><sup><small>16</small></sup>  Men da HERRENs Ark kom til Davidsbyen, så Sauls Datter Mikal ud af Vinduet; og da hun så Kong David springe og danse for HERRENs Åsyn, ringeagtede hun ham i sit Hjerte. </p>
<p id="v17"><sup><small>17</small></sup>  De førte så HERRENs Ark ind og stillede den på Plads midt i det Telt, David havde rejst den, og David ofrede Brændofre og Takofre for HERRENs Åsyn. </p>
<p id="v18"><sup><small>18</small></sup>  Og da David var færdig med Brændofrene og Takofrene, velsignede han Folket i Hærskarers HERREs Navn </p>
<p id="v19"><sup><small>19</small></sup>  og uddelte til alt Folket, til hver enkelt af hele Israels Mængde, både Mand og Kvinde, et Brød, et Stykke Kød og en Rosinkage; derpå gik alt Folket hver til sit. </p>
<p id="v20"><sup><small>20</small></sup>  Men da David vendte hjem for at velsigne sit Hus, gik Sauls Datter Mikal ham i Møde og sagde: "Hvor ærbart Israels Konge opførte sig i Dag, da han blottede sig for sine Undersåtters Trælkvinders Øjne, som letfærdige Mennesker plejer at gøre!" </p>
<p id="v21"><sup><small>21</small></sup>  David svarede Mikal: "For HERRENs Åsyn vil jeg lege, så sandt HERREN lever, som udvalgte mig fremfor din Fader og hele hans Hus, så han satte mig til Fyrste over HERRENs Folk Israel; jeg vil lege for HERRENs Åsyn, </p>
<p id="v22"><sup><small>22</small></sup>  selv om jeg derved nedværdiges og synker endnu dybere i dine Øjne; men hos Trælkvinderne, du talte om, skal jeg vinde Ære!" </p>
<p id="v23"><sup><small>23</small></sup>  Og Sauls Datter Mikal fik til sin Dødedag intet Barn. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Samuel/5">Anden Samuelsbog - Kapitel 5</a></td>
        <td><a href="/da/Bible/2_Samuel/Index">Indeks</a></td>
        <td><a href="/da/Bible/2_Samuel/7">Anden Samuelsbog - Kapitel 7</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 6:1-17 <i>Jahves Ark</i>: <a href="/da/The_Urantia_Book/97#p9_14">UB 97:9.14</a>. </li>
  <li id="fn2"><a href="#cite2">↑</a> 6:7 <i>Gud sagde, at han skulle være vred</i>: <a href="/da/The_Urantia_Book/4#p3_2">UB 4:3.2</a>. </li>
</ol>
</div>
