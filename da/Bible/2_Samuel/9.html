<!--
title: Anden Samuelsbog - Kapitel 9
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Samuel/8">Anden Samuelsbog - Kapitel 8</a></td>
        <td><a href="/da/Bible/2_Samuel/Index">Indeks</a></td>
        <td><a href="/da/Bible/2_Samuel/10">Anden Samuelsbog - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  David sagde: "Er der endnu nogen tilbage af Sauls Hus? Så vil jeg vise Godhed imod ham for Jonatans Skyld!" </p>
<p id="v2"><sup><small>2</small></sup>  Nu var der i Sauls Hus en Træl ved Navn Ziba; han blev kaldt op til David, og Kongen sagde til ham:"Er du Ziba?" Han svarede: "Ja, det er din Træl!" </p>
<p id="v3"><sup><small>3</small></sup>  Da sagde Kongen: "Er der ingen tilbage af Sauls Hus? Så vil jeg vise Guds Godhed imod ham." Ziba svarede Kongen: "Der lever endnu en Søn af Jonatan; han er lam i Fødderne." </p>
<p id="v4"><sup><small>4</small></sup>  Da spurgte Kongen: "Hvor er han?" Og Ziba svarede Kongen: "Han er i Makirs, Ammiels Søns, Hus i Lodebar." </p>
<p id="v5"><sup><small>5</small></sup>  Så lod Kong David ham hente i Makirs, Ammiels Søns, Hus i Lodebar. </p>
<p id="v6"><sup><small>6</small></sup>  Da Mefibosjet, Sauls Søn Jonatans Søn, kom ind til David, faldt han på sit Ansigt og bøjede sig. David sagde: "Mefibosjet!" Han svarede: "Ja, her er din Træl!" </p>
<p id="v7"><sup><small>7</small></sup>  David sagde til ham: "Frygt ikke! Jeg vil vise dig Godhed for din Fader Jonatans Skyld og give dig hele din Fader Sauls Jordegods tilbage; og du skal altid spise ved mit Bord." </p>
<p id="v8"><sup><small>8</small></sup>  Da bøjede han sig og sagde: "Hvad er din Træl, siden du tager Hensyn til en død Hund som mig?" </p>
<p id="v9"><sup><small>9</small></sup>  Derpå lod Kongen Sauls Tjener Ziba kalde og sagde til ham: "Alt, hvad der tilhørte Saul og hele hans Hus, har jeg givet din Herres Søn; </p>
<p id="v10"><sup><small>10</small></sup>  men du tillige med dine Sønner og Trælle skal dyrke Jorden og indhøste Afgrøden, for at din Herres Hus kan have sit Underhold deraf; men din Herres Søn Mefibosjet skal altid spise ved mit Bord." Ziba havde femten Sønner og tyve Trælle. </p>
<p id="v11"><sup><small>11</small></sup>  Da sagde Ziba til Kongen: "Din Træl vil gøre, ganske som min Herre Kongen byder!" Mefibosjet spiste så ved Davids Bord, som var han en af Kongens Sønner. </p>
<p id="v12"><sup><small>12</small></sup>  Mefibosjet havde en lille Søn ved Navn Mika. Hele Zibas Husstand var Mefibosjets Trælle. </p>
<p id="v13"><sup><small>13</small></sup>  Og Mefibosjet boede i Jerusalem, thi han spiste altid ved Kongens Bord. Og han var lam i begge Fødder. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Samuel/8">Anden Samuelsbog - Kapitel 8</a></td>
        <td><a href="/da/Bible/2_Samuel/Index">Indeks</a></td>
        <td><a href="/da/Bible/2_Samuel/10">Anden Samuelsbog - Kapitel 10</a></td>
      </tr>
    </tbody>
  </table>
</figure>
