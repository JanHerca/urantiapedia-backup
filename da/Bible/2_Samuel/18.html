<!--
title: Anden Samuelsbog - Kapitel 18
description: 
published: true
date: 2022-10-6T9:45:27Z
tags: bible, bible—2 samuel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Samuel/17">Anden Samuelsbog - Kapitel 17</a></td>
        <td><a href="/da/Bible/2_Samuel/Index">Indeks</a></td>
        <td><a href="/da/Bible/2_Samuel/19">Anden Samuelsbog - Kapitel 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå holdt David Mønstring over sit Mandskab og satte Tusindførere og Hundredførere over dem; </p>
<p id="v2"><sup><small>2</small></sup>  og David delte Mandskabet i tre Dele; den ene Tredjedel stillede han under Joab, den anden under Abisjaj, Zerujas Søn og Joabs Broder, og den sidste Tredjedel under Gatiten Ittaj. Kongen sagde så til Folkene: "Jeg vil selv drage med i Kampen!" </p>
<p id="v3"><sup><small>3</small></sup>  Men de svarede: "Du må ikke drage med; thi om vi flygter, ænser man ikke os; ja, selv om Halvdelen af os falder, ænser man ikke os, men du gælder lige så meget som ti Tusinde af os; derfor er det bedst, at du holder dig rede til at ile os til Hjælp fra Byen." </p>
<p id="v4"><sup><small>4</small></sup>  Kongen svarede: "Jeg gør, hvad I finder bedst!" Derpå stillede Kongen sig ved Porten, medens hele Mandskabet drog ud, hundredvis og tusindvis. </p>
<p id="v5"><sup><small>5</small></sup>  Men Kongen gav Joab, Abisjajog Ittaj den Befaling: "Far nu lempeligt med den unge Absalon!" Og hele Mandskabet hørte, hvorledes Kongen gav alle Øversterne Befaling om Absalon. </p>
<p id="v6"><sup><small>6</small></sup>  Derpå rykkede Krigerne i Marken mod Israel, og Slaget kom til at stå i Efraims Skov. </p>
<p id="v7"><sup><small>7</small></sup>  Der blev Israels Hær slået af Davids Folk, og der fandt et stort Mandefald Sted den Dag; der faldt 200000 Mand. </p>
<p id="v8"><sup><small>8</small></sup>  Kampen bredte sig over hele Egnen, og Skoven fortærede den Dag flere Folk end Sværdet. </p>
<p id="v9"><sup><small>9</small></sup>  Absalon selv stødte på nogle af Davids Folk; Absalon red på sit Muldyr, og da Muldyret kom ind under en stor Terebintes tætte Grene, blev hans Hoved hængende i Terebinten, så han hang mellem Himmel og Jord, medens Muldyret, han sad på, løb bort. </p>
<p id="v10"><sup><small>10</small></sup>  En Mand, der så det meldte det til Joab og sagde: "Jeg så Absalon hænge i en Terebinte." </p>
<p id="v11"><sup><small>11</small></sup>  Da sagde Joab til Manden, der havde meldt ham det: "Når du så det, hvorfor slog du ham da ikke til Jorden med det samme? Så havde jeg givet dig ti Sekel Sølv og et Bælte!" </p>
<p id="v12"><sup><small>12</small></sup>  Men Manden svarede Joab: "Om jeg så havde fået tilvejet tusind Sekel, havde jeg ikke lagt Hånd på Kongens Søn; thi vi hørte jo selv, hvorledes Kongen bød dig, Abisjaj og Ittaj: Vogt vel på den unge Absalon! </p>
<p id="v13"><sup><small>13</small></sup>  Dersom jeg havde handlet svigefuldt imod ham -intet bliver jo skjult for Kongen - vilde du have ladet mig i Stikken!" </p>
<p id="v14"><sup><small>14</small></sup>  Da sagde Joab: "Så gør jeg det for dig!" Dermed greb han tre Spyd og stødte dem i Brystet på Absalon, som endnu levede og hang mellem Terebintens Grene. </p>
<p id="v15"><sup><small>15</small></sup>  Derpå trådte ti unge Mænd, der var Joabs Våbendragere, til og gav Absalon Dødsstødet. </p>
<p id="v16"><sup><small>16</small></sup>  Joab lod nu støde i Hornet, og Hæren opgav at forfølge Israel, thi Joab bød Folkene standse. </p>
<p id="v17"><sup><small>17</small></sup>  Derpå tog de og kastede Absalon i en stor Grube i Skoven og ophobede en mægtig Stendynge over ham. Og hele Israel flygtede hver til sit. </p>
<p id="v18"><sup><small>18</small></sup>  Men medens Absalon endnu levede, havde han taget og rejst sig den Stenstøtte, som står i Kongedalen; thi han sagde: "Jeg har ingen Søn til at bevare Mindet om mit Navn." Han havde opkaldt Stenstøtten efter sig selv, og endnu den Dag i Dag kaldes den "Absalons Minde". </p>
<p id="v19"><sup><small>19</small></sup>  Da sagde Ahima'az, Zadoks Søn: "Lad mig løbe hen og bringe Kongen den gode Tidende, at HERREN har skaffet ham Ret over for hans Fjender!" </p>
<p id="v20"><sup><small>20</small></sup>  Men Joab svarede ham: "Du skal ikke være den, der bringer Bud i Dag; en anden Gang kan du bringe Bud, men i bag skal du ikke gøre det, da Kongens Søn er død!" </p>
<p id="v21"><sup><small>21</small></sup>  Og Joab sagde til Etiopieren: "Gå du hen og meld Kongen, hvad du har set!" Da kastede Etiopieren sig til Jorden for Joab og ilede af Sted. </p>
<p id="v22"><sup><small>22</small></sup>  Men Ahima'az, Zadoks Søn, sagde atter til Joab: "Ske, hvad der vil! Lad også mig løbe bag efter Etiopieren!" Da sagde Joab: "Hvorfor vil du det, min Søn? For dig er der ingen Budløn at hente!" </p>
<p id="v23"><sup><small>23</small></sup>  Men han blev ved: "Ske, hvad der vil! Jeg løber!" Så sagde han: "Løb da!" Og Ahima'az løb ad Vejen gennem Jordanegnen og nåede frem før Etiopieren. </p>
<p id="v24"><sup><small>24</small></sup>  David sad just mellem de to Porte, og Vægteren steg op på Porttaget ved Muren; da han så ud, se, da kom en Mand løbende alene. </p>
<p id="v25"><sup><small>25</small></sup>  Vægteren råbte og meldte det til Kongen, og Kongen sagde: "Er han alene, har han Bud at bringe!" Men medens Manden fortsatte sit Løb og kom nærmere, </p>
<p id="v26"><sup><small>26</small></sup>  så Vægteren en anden Mand komme løbende og råbte ned i Porten: "Der kommer een Mand til løbende alene!" Kongen sagde: "Også han har Bud at bringe!" </p>
<p id="v27"><sup><small>27</small></sup>  Da råbte Vægteren: "Den forreste løber således, at det ser ud til at være Ahima'az, Zadoks Søn!" Kongen sagde: "Det er en god Mand, han kommer med godt Bud!" </p>
<p id="v28"><sup><small>28</small></sup>  Imidlertid var Ahima'az kommet nærmere og råbte til Kongen: "Hil dig!" Så kastede han sig ned på Jorden for Kongen og sagde: "Lovet være HERREN din Gud, som gav dem, der løftede Hånd mod min Herre Kongen, i din Hånd!" </p>
<p id="v29"><sup><small>29</small></sup>  Kongen spurgte: "Er den unge Absalon uskadt?" Ahima'az svarede: "Jeg så, at der var stor Tummel, da Kongens Træl Joab sendte din Træl af Sted, men jeg ved ikke, hvad det var." </p>
<p id="v30"><sup><small>30</small></sup>  Kongen sagde da: "Træd til Side og stil dig der!" Og han trådte til Side og blev stående. </p>
<p id="v31"><sup><small>31</small></sup>  I det samme kom Etiopieren; og Etiopieren sagde: "Der er Bud til min Herre Kongen: HERREN har i Dag skaffet dig Ret over for alle dine Modstandere!" </p>
<p id="v32"><sup><small>32</small></sup>  Kongen spurgte Etiopieren: "Er den unge Absalon uskadt?" Og han svarede: "Det gå min Herre Kongens Fjender og alle dine Modstandere som den unge Mand!" </p>
<p id="v33"><sup><small>33</small></sup>  Da blev Kongen dybt rystet, og han gik op i Stuen på Taget over Porten og græd; og han gik frem og tilbage og klagede: Min Søn Absalon, min Søn, min Søn Absalon! Var jeg blot død i dit Sted! Absalon, min Søn, min Søn!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Samuel/17">Anden Samuelsbog - Kapitel 17</a></td>
        <td><a href="/da/Bible/2_Samuel/Index">Indeks</a></td>
        <td><a href="/da/Bible/2_Samuel/19">Anden Samuelsbog - Kapitel 19</a></td>
      </tr>
    </tbody>
  </table>
</figure>
