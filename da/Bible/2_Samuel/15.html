<!--
title: Anden Samuelsbog - Kapitel 15
description: 
published: true
date: 2023-11-8T20:15:14Z
tags: bible, bible—2 samuel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/2_Samuel/14">
          <span class="mdi mdi-arrow-left-drop-circle"></span><span class="pl-2">Anden Samuelsbog - Kapitel 14</span>
        </a>
        </td>
        <td>
        <a href="/da/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Samuel/16">
          <span class="pr-2">Anden Samuelsbog - Kapitel 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men nogen tid efter skaffede Absalon sige Vogn og Heste og halvtredsindstyve Forløbere; </p>
<p id="v2"><sup><small>2</small></sup>  og om Morgenen stillede han sig ved Portvejen, og når nogen gik til Kongen for af få en Retssag afgjort, kaldte Absalon ham til sig og spurgte ham: "Hvilken By er du fra?" Når han da svarede: "Din Træl er fra den eller den af Israels Stammer!" <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  så sagde Absalon til ham: "Ja, din Sag er god og retfærdig; men hos Kongen finder du ikke Øre!" </p>
<p id="v4"><sup><small>4</small></sup>  Og Absalon tilføjede: "Vilde man blot sætte mig til Dommer i Landet! Da måtte enhver, der har en Retssag eller Retstrætte, komme til mig, og jeg vilde hjælpe ham til hans Ret." </p>
<p id="v5"><sup><small>5</small></sup>  Og når nogen nærmede sig for at kaste sig ned for ham, rakte han Hånden ud og holdt ham fast og kyssede ham. </p>
<p id="v6"><sup><small>6</small></sup>  Således gjorde Absalon over for alle Israeliterne, som kom til Kongen for at få deres Sager afgjort, og Absalon stjal Israels Mænds Hjerte. </p>
<p id="v7"><sup><small>7</small></sup>  Da der var gået fire År, sagde Absalon til Kongen: "Lad mig få Lov at gå til Hebron og indfri et Løfte, jeg har aflagt HERREN; </p>
<p id="v8"><sup><small>8</small></sup>  thi medens din Træl boede i Gesjur i Aram, aflagde jeg det Løfte: Hvis HERREN lader mig komme tilbage til Jerusalem, vil jeg ære HERREN i Hebron!" </p>
<p id="v9"><sup><small>9</small></sup>  Kongen svarede ham: "Gå med Fred!" Og han begav sig til Hebron. </p>
<p id="v10"><sup><small>10</small></sup>  Men Absalon havde i al Hemmelighed sendt Bud ud i alle Israels Stammer og ladet sige: "Når I hører, der stødes i Horn, så skal I råbe: Absalon er blevet Konge i Hebron!" </p>
<p id="v11"><sup><small>11</small></sup>  Og med Absalon fulgte fra Jerusalem 200 Mænd, som han havde indbudt, og som drog med i god Tro uden at vide af noget. </p>
<p id="v12"><sup><small>12</small></sup>  Og da Absalon ofrede, Slagtofre, lod han Giloniten Akitofel, Davids Rådgiver, hente i hans By Gilo. Og Sammensværgelsen vandt i Styrke, idet flere og flere af Folket gik over til Absalon. </p>
<p id="v13"><sup><small>13</small></sup>  Da kom en og meldte David det og sagde: "Israels Hu har vendt sig til Absalon!" </p>
<p id="v14"><sup><small>14</small></sup>  Og David sagde til alle sine folk, som var hos ham i Jerusalem: "Kom, lad os flygte; ellers kan vi ikke undslippe Absalon; skynd jer af Sted, at han ikke skal skynde sig og nå os, bringe ulykke over os og nedhugge Byens Indbyggere med Sværdet!" </p>
<p id="v15"><sup><small>15</small></sup>  Kongens Folk svarede: "Dine Trælle er rede til at gøre alt, hvad du finder rigtigt, Herre Konge!" </p>
<p id="v16"><sup><small>16</small></sup>  Så drog Kongen ud, fulgt af hele sit Hus; dog lod Kongen ti Medhustruer blive tilbage for at se efter Huset. </p>
<p id="v17"><sup><small>17</small></sup>  Så drog Kongen ud, fulgt af alle sine Folk. Ved det sidste Hus gjorde de Holdt, </p>
<p id="v18"><sup><small>18</small></sup>  og alle Krigerne gik forbi ham, ligeledes alle Kreterne og Pleterne; også alle Gatiten Ittajs Mænd, 600 Mand, som havde fulgt ham fra Gat, gik forbi Kongen. </p>
<p id="v19"><sup><small>19</small></sup>  Da sagde Kongen til Gatiten Ittaj: "Hvorfor går også du med? Vend om og bliv hos Kongen; thi du er Udlænding og er vandret ud fra din Hjemstavn; </p>
<p id="v20"><sup><small>20</small></sup>  i Går kom du, og i Dag skulde jeg tage dig med på vor Omflakken, jeg, som går uden at vide hvorhen! Vend tilbage og tag dine Landsmænd med; HERREN vise dig Miskundhed og Trofasthed!" </p>
<p id="v21"><sup><small>21</small></sup>  Men Ittaj svarede Kongen: "Så sandt HERREN lever, og så sandt du, Herre Konge, lever: Hvor du, Herre Konge, er, der vil din Træl være, hvad enten det bliver Liv eller Død!" </p>
<p id="v22"><sup><small>22</small></sup>  Da sagde David til Ittaj: "Vel, så drag forbi!" Så drog Gatiten Ittaj forbi med alle sine Mænd og hele sit Følge af Kvinder og Børn. </p>
<p id="v23"><sup><small>23</small></sup>  Hele Landet græd højt, medens alle Krigerne gik forbi; og Kongen stod i Kedrons Dal, medens alle Krigerne gik forbi ham ad Vejen til Oliventræet i Ørkenen. </p>
<p id="v24"><sup><small>24</small></sup>  Også Zadok og Ebjatar, som bar Guds Pagts Ark, kom til Stede; de satte Guds Ark ned og lod den stå, indtil alle Krigerne fra Byen var gået forbi. </p>
<p id="v25"><sup><small>25</small></sup>  Da sagde Kongen til Zadok: "Bring Guds Ark tilbage til Byen! Hvis jeg finder Nåde for HERRENs Øjne, fører han mig tilbage og lader mig stedes for ham og hans Bolig; </p>
<p id="v26"><sup><small>26</small></sup>  siger han derimod: Jeg har ikke Behag i dig! se, da er jeg rede; han gøre med mig, hvad ham tykkes godt!" </p>
<p id="v27"><sup><small>27</small></sup>  Og Kongen sagde til Præsten Zadok: "Se, du og Ebjatar skal med Fred vende tilbage til Byen tillige med eders to Sønner, din Søn Ahima'az og Ebjatars Søn Jonatan! <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Se, jeg bier ved Vadestederne på Jordansletten, indtil jeg får Bud fra eder med Efterretning." </p>
<p id="v29"><sup><small>29</small></sup>  Zadok og Ebjatar bragte da Guds Ark tilbage til Jerusalem, og de blev der. </p>
<p id="v30"><sup><small>30</small></sup>  Men David gik grædende op ad Oliebjerget med tilhyllet Hoved og bare Fødder, og alle Krigerne, som fulgte ham, havde tilhyllet deres Hoveder og gik grædende opefter. </p>
<p id="v31"><sup><small>31</small></sup>  Da David fik at vide, at Akitofel var iblandt de sammensvorne, som holdt med Absalon, sagde han: "Gør Akitofels Råd til Skamme, HERRE!" </p>
<p id="v32"><sup><small>32</small></sup>  Da David var kommet til Bjergets Top, hvor man plejede at tilbede Gud, kom Arkiten Husjaj, Davids Ven, ham i Møde med sønderrevet Kjortel og Jord på Hovedet. </p>
<p id="v33"><sup><small>33</small></sup>  Da sagde David til ham: "Hvis du drager med, bliver du mig til Byrde; </p>
<p id="v34"><sup><small>34</small></sup>  men vender du tilbage til Byen og siger til Absalon: Jeg vil være din Træl, Konge; din Faders Træl var jeg fordum, men nu vil jeg være din Træl! så kan du gøre mig Akitofels Råd til Skamme. </p>
<p id="v35"><sup><small>35</small></sup>  Der har du jo Præsterne Zadokog Ebjatar; alt, hvad du hører fra Kongens Palads, må du give Præsterne Zadok og Ebjatar Nys om. </p>
<p id="v36"><sup><small>36</small></sup>  Se, de har der deres to Sønner hos sig, Zadoks Søn Ahima'az og Ebjatars Søn Jonatan; send mig gennem dem Bud om alt, hvad I hører." </p>
<p id="v37"><sup><small>37</small></sup>  Så kom Husjaj, Davids Ven, til Byen, og samtidig kom Absalon til Jerusalem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/2_Samuel/14">
          <span class="mdi mdi-arrow-left-drop-circle"></span><span class="pl-2">Anden Samuelsbog - Kapitel 14</span>
        </a>
        </td>
        <td>
        <a href="/da/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Samuel/16">
          <span class="pr-2">Anden Samuelsbog - Kapitel 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 15:2-6 <i>Absaloms udfordring af tronen</i>: <a href="/da/The_Urantia_Book/97#p9_15">UB 97:9.15</a>. </li>
  <li id="fn2"><a href="#cite2">↑</a> 15:27 <i>Seere</i>: <a href="/da/The_Urantia_Book/90#p1_1">UB 90:1.1</a>. </li>
</ol>
</div>
