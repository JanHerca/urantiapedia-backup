<!--
title: Anden Samuelsbog - Kapitel 21
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/2_Samuel/20">Anden Samuelsbog - Kapitel 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/2_Samuel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/2_Samuel/22">Anden Samuelsbog - Kapitel 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Under Davids Regering blev der Hungersnød tre År i Træk. Da søgte David HERRENs Åsyn; og HERREN sagde: "Der hviler Blodskyld på Saul og hans Hus, fordi han dræbte Gibeoniterne!" <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kongen lod derfor Gibeoniterne kalde og sagde til dem - Gibeoniterne hørte ikke til Israeliterne, men til Levningerne af Amoriterne; og skønt Israeliterne havde givet dem endeligt Tilsagn, havde Saul i sin Iver for Israeliterne og Juda søgt at udrydde dem - </p>
<p id="v3"><sup><small>3</small></sup>  David sagde til Gibeoniterne: "Hvad kan jeg gøre for eder, og hvorledes skal jeg skaffe Soning, så at I kan velsigne HERRENs Arvelod?" <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Gibeoniterne svarede: "Det er ikke Sølv eller Guld, der er os og Saul og hans Hus imellem, og vi har ikke Lov at dræbe nogen Mand i Israel!" Han sagde da: "Hvad I forlanger, vil jeg gøre for eder!" </p>
<p id="v5"><sup><small>5</small></sup>  Så sagde de til Kongen: "Den Mand, som bragte Ødelæggelse over os og tænkte på at udrydde os, så vi ikke skulde kunne være nogetsteds inden for Israels Landemærke. </p>
<p id="v6"><sup><small>6</small></sup>  lad syv Mænd af hans Efterkommere blive udleveret os, for at vi kan hænge dem op for HERREN i Gibeon på HERRENs Bjerg!" Kongen sagde: "Jeg vil udlevere dem!" </p>
<p id="v7"><sup><small>7</small></sup>  Men Kongen skånede Mefibosjet, en Søn af Sauls Søn Jonatan, af Hensyn til den Ed ved HERREN, som var imellem David og Sauls Søn Jonatan. </p>
<p id="v8"><sup><small>8</small></sup>  Derimod tog Kongen de to Sønnner, som Rizpa, Ajjas Datter, havde født Saul, Armoni og Mefibosjet, og de fem Sønner, som Merab, Sauls Datter, havde født Adriel, en Søn af Barzillaj fra Mehola, </p>
<p id="v9"><sup><small>9</small></sup>  og udleverede dem til Gibeoniterne, som hængte dem op på Bjerget for HERRENs Åsyn. Således omkom alle syv på een Gang, og de blev dræbt først på Høsten, i Byghøstens Begyndelse. </p>
<p id="v10"><sup><small>10</small></sup>  Men Rizpa, Ajjas Datter, tog sit Sørgeklæde, bredte det ud på Klippen og sad der fra Høstens Begyndelse, indtil der atter strømmede Vand fra Himmelen ned over dem; og hun tillod ikke Himmelens Fugle at kaste sig over dem om Da- gen eller Markens Dyr om Natten. </p>
<p id="v11"><sup><small>11</small></sup>  Da David fik at vide, hvad Rizpa, Ajjas Datter, Sauls Medhustru, havde gjort, </p>
<p id="v12"><sup><small>12</small></sup>  drog han hen og hentede Sauls og hans Søn Jonatans Ben hos Borgerne i Jabesj i Gilead, som havde stjålet dem på Torvet i Bet-Sjan, hvor Filisterne havde hængt dem op, dengang de slog Saul på Gilboa. </p>
<p id="v13"><sup><small>13</small></sup>  Og da han havde hentet Sauls og hans Søn Jonatans Ben der, samlede man Benene af de hængte </p>
<p id="v14"><sup><small>14</small></sup>  og jordede dem sammen med Sauls og hans Søn Jonatans Ben i Zela i Benjamins Land i hans Fader Kisj's Grav. Alt, hvad Kongen havde påbudt, blev gjort; derefter forbarmede Gud sig over Landet. </p>
<p id="v15"><sup><small>15</small></sup>  Da det atter kom til Kamp mellem Filisterne og Israel, drog David med sine Folk ned og kastede sig ind i Gob og kæmpede med Filisterne. </p>
<p id="v16"><sup><small>16</small></sup>  Da fremstod Dod, som var af Rafaslægten, og hvis Spyd vejede 300 Sekel Kobber; han var iført en ny Rustning, og han havde i Sinde at slå David ihjel. </p>
<p id="v17"><sup><small>17</small></sup>  Men Abisjaj, Zerujas Søn, kom ham til Hjælp og huggede Filisteren ned. Da besvor Davids Mænd ham og sagde: "Du må ikke mere drage i Kamp med os, for at du ikke skal slukke Israels Lampe!" </p>
<p id="v18"><sup><small>18</small></sup>  Siden hen kom det atter til Kamp med Filisterne i Gob. </p>
<p id="v19"><sup><small>19</small></sup>  Atter kom det til Kamp med Filisterne i Gob, Beflehemiten Elhanan, Ja'irs Søn, nedhuggede da Gatiten Goliat, hvis Spydstage var som en Væverbom. </p>
<p id="v20"><sup><small>20</small></sup>  Atter kom det til Kamp i Gat. Da var der en kæmpestor Mand med seks Fingre på hver Hånd og seks Tæer på hver Fod, i alt fire og tyve; han var også af Rafaslægten. </p>
<p id="v21"><sup><small>21</small></sup>  Han hånede Israel, og derfor huggede Jonatan, en Søn af Davids Broder Sjim'a, ham ned. </p>
<p id="v22"><sup><small>22</small></sup>  Disse fire var af Rafaslægten i Gat; de faldt for Davids og hans Mænds Hånd. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 21:1-2 <i>Saul brød traktat</i>: <a href="/da/The_Urantia_Book/97#p9_13">UB 97:9.13</a>. </li>
  <li id="fn2"><a href="#cite2">↑</a> 21:3-9 <i>Sauls efterkommere hængt</i>: <a href="/da/The_Urantia_Book/97#p9_13">UB 97:9.13</a>. </li>
</ol>
</div>
