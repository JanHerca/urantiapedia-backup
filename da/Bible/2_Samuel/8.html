<!--
title: Anden Samuelsbog - Kapitel 8
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/2_Samuel/7">Anden Samuelsbog - Kapitel 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/2_Samuel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/2_Samuel/9">Anden Samuelsbog - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nogen Tid efter slog David Filisterne og undertvang dem, og David fratog Filisterne Meteg-Ha'amma. </p>
<p id="v2"><sup><small>2</small></sup>  Fremdeles slog han Moabiterne, og han målte dem med en Snor, idet han lod dem lægge sig ned på Jorden og afmålte to Snorlængder, der skulde dræbes, og een, der skulde blive i Live. </p>
<p id="v3"><sup><small>3</small></sup>  Ligeledes slog David Rehobs Søn, Kong Hadad'ezer af Zoba, da han var draget ud for at genoprette sit Herredømme ved Floden. </p>
<p id="v4"><sup><small>4</small></sup>  David fratog ham 1700 Ryttere og 20000 Mand Fodfolk og lod alle Stridshestene lamme på hundrede nær, som han skånede. </p>
<p id="v5"><sup><small>5</small></sup>  Og da Aramæerne fra Damaskus kom Hadad'ezer af Zoba til Hjælp, slog David 22000 Mand af Aramæerne. </p>
<p id="v6"><sup><small>6</small></sup>  Derpå indsatte David Fogeder i det damaskenske Aram, og Aramæerne blev Davids skatskyldige Undersåtter. Således, gav HERREN David Sejr, overalt hvor han drog frem. </p>
<p id="v7"><sup><small>7</small></sup>  Og David tog de Guldskjolde, Hadad'ezers Folk havde båret, og bragte dem til Jerusalem; </p>
<p id="v8"><sup><small>8</small></sup>  og fra Hadad'ezers Byer Teba og Berotaj bortførte Kong David Kobber i store Mængder. </p>
<p id="v9"><sup><small>9</small></sup>  Men da Kong To'i af Hamat hørte, at David havde slået hele Hadad'ezers Stridsmagt, </p>
<p id="v10"><sup><small>10</small></sup>  sendte han sin Søn Hadoram til Kong David for at hilse på ham og lykønske ham til, at han havde kæmpet med Hadad'ezer og slået ham - Hadad'ezer havde nemlig ligget i Krig med To'i - og han medbragte Sølv-, Guld- og Kobber-sager. </p>
<p id="v11"><sup><small>11</small></sup>  Også dem helligede Kong David HERREN tillige med det Sølv og Guld, han havde helliget af Byttet fra alle de undertvungne Folk, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Edom, Moab Ammoniterne, Filisterne, Amalek, og af det Bytte, han havde taget fra Rehobs Søn, Kong Hadad'ezer af Zoba. </p>
<p id="v13"><sup><small>13</small></sup>  Og David vandt sig et Navn. Da han vendte tilbage fra Sejren over Aram, slog han Edom i Saltdalen, 18000 Mand; </p>
<p id="v14"><sup><small>14</small></sup>  derpå indsatte han Fogeder i Edom; i hele Edom indsatte han Fogeder, og alle Edomiterne blev Davids Undersåtter, Således gav HERREN David Sejr, overalt hvor han drog frem. </p>
<p id="v15"><sup><small>15</small></sup>  Og David var Konge over hele Israel, og han øvede Ret og Retfærdighed mod hele sit Folk. </p>
<p id="v16"><sup><small>16</small></sup>  Joab, Zerujas Søn, var sat over Hæren; Josjafat, Ahiluds Søn, var Kansler; </p>
<p id="v17"><sup><small>17</small></sup>  Zadok, Abitubs Søn, og Ebjatar, Ahimeleks Søn, var Præster; Seraja var Statsskriver; </p>
<p id="v18"><sup><small>18</small></sup>  Benaja, Jojadas Søn, var sat over Kreterne og Pleterne, og Davids Sønner var Præster. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 8:11-12 <i>Tung tribut på naboer</i>: <a href="/da/The_Urantia_Book/97#p9_14">UB 97:9.14</a>. </li>
</ol>
</div>
