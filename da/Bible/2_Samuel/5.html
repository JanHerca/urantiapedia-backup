<!--
title: Anden Samuelsbog - Kapitel 5
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/2_Samuel/4">Anden Samuelsbog - Kapitel 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/2_Samuel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/2_Samuel/6">Anden Samuelsbog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå kom alle Israels Stammer til David i Hebron og sagde: "Vi er jo dit Kød og Blod! </p>
<p id="v2"><sup><small>2</small></sup>  Allerede før i Tiden, da Saul var Konge over os, var det dig,som førte Israel ud i Kamp og hjem igen; og HERREN sagde til dig: Du skal vogte mit Folk Israel og være Hersker over Israel!" </p>
<p id="v3"><sup><small>3</small></sup>  Og alle Israels Ældste kom til Kongen i Hebron, og Kong David sluttede i Hebron Pagt med dem for HERRENs Åsyn, og de salvede David til Konge over Israel. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  David var tredive År, da han blev Konge, og han herskede fyrretyve År. </p>
<p id="v5"><sup><small>5</small></sup>  I Hebron herskede han over Juda syv År og seks Måneder, og i Jerusalem herskede han tre og tredive År over hele Israel og Juda. </p>
<p id="v6"><sup><small>6</small></sup>  Derpå drog Kongen med sine Mænd til Jerusalem mod Jebusiterne, som boede deri Landet. Man sagde til Kongen: "Her kan du ikke trænge ind, thi blinde og lamme vil slå dig tilbage!" Dermed vilde de sige: "David kommer ikke herind!" <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Men David indtog Klippeborgen Zion, det er Davidsbyen. </p>
<p id="v8"><sup><small>8</small></sup>  På den Dag sagde David: "Enhver, som trænger frem til Vandledningen og slår en Jebusit, de halte og blinde, som Davids Sjæl hader, skal være Øverste og Hærfører". Derfor siger man: "En blind og en lam kommer ikke ind i Huset!" </p>
<p id="v9"><sup><small>9</small></sup>  Så tog David Bolig i Klippeborgen og kaldte den Davidsbyen; og han befæstede Byen rundt om fra Millo og indefter. </p>
<p id="v10"><sup><small>10</small></sup>  Og David blev mægtigere og mægtigere; HERREN, Hærskarers Gud, var med ham. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Kong Hiram af Tyrus sendte Sendebud til David med Cedertræer og tillige Tømmermænd og Stenhuggere, som byggede ham et Hus. </p>
<p id="v12"><sup><small>12</small></sup>  Da skønnede David, at HERREN havde sikret hans Kongemagt over Israel og højnet hans Kongedømme for sit Folk Israels Skyld. </p>
<p id="v13"><sup><small>13</small></sup>  David tog i Jerusalem endnu flere Medhustruer og Hustruer, efter at han var kommet dertil fra Hebron, og der fødtes ham flere Sønner og Døtre. </p>
<p id="v14"><sup><small>14</small></sup>  Navnene på dem, som fødtes ham i Jerusalem, er følgende: Sjammua, Sjobab, Natan, Salomo, </p>
<p id="v15"><sup><small>15</small></sup>  Jibhar, Elisjua, Nefeg, Jafia, </p>
<p id="v16"><sup><small>16</small></sup>  Elisjama, Ba'aljada og Elifelet. </p>
<p id="v17"><sup><small>17</small></sup>  Men da Filisterne hørte, at David var salvet til Konge over Israel, rykkede de alle ud for at søge efter ham. Ved Efterretningen herom drog David ned til Klippeborgen, <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  medens Filisterne kom og bredte sig i Refaimdalen. </p>
<p id="v19"><sup><small>19</small></sup>  David rådspurgte da HERREN: "Skal jeg drage op mod Filisterne? Vil du give dem i min Hånd?" Og HERREN svarede David: "Drag op, thi jeg vil give Filisterne i din Hånd!" </p>
<p id="v20"><sup><small>20</small></sup>  Så drog David til Ba'al-Perazim, og der slog han dem. Da sagde han: "HERREN har brudt igennem mine Fjender foran mig, som Vand bryder igennem!" Derfor kalder man Stedet Ba'al-Perazim. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  Og de lod deres Guder i Stikken der, og David og hans Mænd tog dem. </p>
<p id="v22"><sup><small>22</small></sup>  Men Filisterne bredte sig på ny i Refaimdalen. </p>
<p id="v23"><sup><small>23</small></sup>  Da David rådspurgte HERREN, svarede han: "Drag ikke imod dem, men omgå dem og fald dem i Ryggen ud for Bakabuskene. </p>
<p id="v24"><sup><small>24</small></sup>  Når du da hører Lyden af Skridt i Bakabuskenes Toppe, skal du skynde dig, thi så er HERREN draget ud foran dig for at slå Filisternes Hær!" <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  David gjorde, som HERREN bød,og slog Filisterne fra Gibeon til hen imod Gezer. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 5:3 <i>Den salvede konge af Israel</i>: <a href="/da/The_Urantia_Book/97#p9_11">UB 97:9.11</a>. </li>
  <li id="fn2"><a href="#cite2">↑</a> 5:6-9 <i>David's sejr</i>: <a href="/da/The_Urantia_Book/97#p9_11">UB 97:9.11</a>.  <i>Jerusalem</i>: <a href="/da/The_Urantia_Book/97#p9_11">UB 97:9.11</a>. </li>
  <li id="fn3"><a href="#cite3">↑</a> 5:10 <i>Hærskarers Gud</i>: <a href="/da/The_Urantia_Book/38#p6_2">UB 38:6.2</a>.  <i>Herren, Hærskarers Gud</i>: <a href="/da/The_Urantia_Book/97#p9_11">UB 97:9.11</a>.  <i>Ikke længere Hærskarers Herre</i>: <a href="/da/The_Urantia_Book/194#p3_11">UB 194:3.11</a>. </li>
  <li id="fn4"><a href="#cite4">↑</a> 5:17-25 <i>filistinske angreb</i>: <a href="/da/The_Urantia_Book/97#p9_11">UB 97:9.11</a>. </li>
  <li id="fn5"><a href="#cite5">↑</a> 5:20 <i>Jahve knuste fjender</i>: <a href="/da/The_Urantia_Book/97#p9_12">UB 97:9.12</a>. </li>
  <li id="fn6"><a href="#cite6">↑</a> 5:24 <i>Når du hører lyden af vinden</i>: <a href="/da/The_Urantia_Book/90#p2_5">UB 90:2.5</a>. </li>
</ol>
</div>
