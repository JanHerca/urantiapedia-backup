<!--
title: Anden Samuelsbog - Kapitel 22
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/2_Samuel/21">Anden Samuelsbog - Kapitel 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/2_Samuel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/2_Samuel/23">Anden Samuelsbog - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  David sang HERREN denne Sang, dengang HERREN havde frelst ham af alle hans Fjenders og af Sauls Hånd. </p>
<p id="v2"><sup><small>2</small></sup>  Han sang: "HERRE, min Klippe, min Borg, min Befrier, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  min Gud, mit Bjerg, hvortil jeg tyr, mit Skjold, mit Frelseshorn, mit Værn, min Tilflugt, min Frelser, som frelser mig fra Vold! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Jeg påkalder HERREN, den Højlovede, og frelses fra mine Fjender. </p>
<p id="v5"><sup><small>5</small></sup>  Dødens Brændinger omsluttede mig, Ødelæggelsens Strømme forfærdede mig, </p>
<p id="v6"><sup><small>6</small></sup>  Dødsrigets Reb omspændte mig, Dødens Snarer faldt over mig; </p>
<p id="v7"><sup><small>7</small></sup>  i min Vånde påkaldte jeg HERREN og råbte til min Gud. Han hørte min Røst fra sin Helligdom, mit Råb fandt ind til hans Ører! </p>
<p id="v8"><sup><small>8</small></sup>  Da rystede Jorden og skjalv, Himlens Grundvolde bæved og rysted, thi hans Vrede blussede op. </p>
<p id="v9"><sup><small>9</small></sup>  Røg for ud af hans Næse, fortærende Ild af hans Mund, Gløder gnistrede fra ham. </p>
<p id="v10"><sup><small>10</small></sup>  Han sænkede Himlen, steg ned med Skymulm under sine Fødder; </p>
<p id="v11"><sup><small>11</small></sup>  båret af Keruber fløj han, svæved på Vindens Vinger; </p>
<p id="v12"><sup><small>12</small></sup>  han omgav sig med Mulm som en Bolig, mørke Vandmasser, vandfyldte Skyer. </p>
<p id="v13"><sup><small>13</small></sup>  Fra Glansen foran ham for der Hagl og Ildgløder ud. </p>
<p id="v14"><sup><small>14</small></sup>  HERREN tordned fra Himlen, den Højeste lod høre sin Røst; <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  han udslynged Pile, adsplittede dem, lod Lynene funkle og skræmmede dem. </p>
<p id="v16"><sup><small>16</small></sup>  Havets Bund kom til Syne, Jordens Grundvolde blottedes ved HERRENs Trusel, for hans Vredes Pust. </p>
<p id="v17"><sup><small>17</small></sup>  Han udrakte Hånden fra det høje og greb mig, drog mig op af de vældige Vande, </p>
<p id="v18"><sup><small>18</small></sup>  frelste mig fra mine mægtige Fjender, fra mine Avindsmænd; de var mig for stærke. </p>
<p id="v19"><sup><small>19</small></sup>  På min Ulykkes Dag faldt de over mig, men HERREN blev mig et Værn. </p>
<p id="v20"><sup><small>20</small></sup>  Han førte mig ud i åbent Land, han frelste mig, thi han havde Behag i mig. </p>
<p id="v21"><sup><small>21</small></sup>  HERREN gengældte mig efter min Retfærd, lønned mig efter mine Hænders Uskyld; </p>
<p id="v22"><sup><small>22</small></sup>  thi jeg holdt mig til HERRENs Veje, svigted i Gudløshed ikke min Gud; </p>
<p id="v23"><sup><small>23</small></sup>  hans Bud stod mig alle for Øje, jeg veg ikke fra hans Love. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Ustraffelig var jeg for ham og vogtede mig for Brøde. </p>
<p id="v25"><sup><small>25</small></sup>  HERREN lønned mig efter min Retfærd, mine Hænders Uskyld, som var ham for Øje! </p>
<p id="v26"><sup><small>26</small></sup>  Du viser dig from mod den fromme, retsindig mod den retsindige, <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  du viser dig ren mod den rene og vrang mod den svigefulde. </p>
<p id="v28"><sup><small>28</small></sup>  De arme giver du Frelse, hovmodiges Øjne Skam! </p>
<p id="v29"><sup><small>29</small></sup>  Ja, du er min Lampe, HERRE! HERREN opklarer mit Mørke. </p>
<p id="v30"><sup><small>30</small></sup>  Thi ved din Hjælp søndrer jeg Mure, ved min Guds Hjælp springer jeg over Volde. </p>
<p id="v31"><sup><small>31</small></sup>  Fuldkommen er Guds Vej, lutret er HERRENs Ord. Han er et Skjold for alle, der sætter deres Lid til ham. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Ja, hvem er Gud uden HERREN, hvem er en Klippe uden vor Gud, </p>
<p id="v33"><sup><small>33</small></sup>  den Gud, der omgjorded mig med Kraft, jævnede Vejen for mig, <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  gjorde mine Fødder som Hindens og gav mig Fodfæste på Højne, </p>
<p id="v35"><sup><small>35</small></sup>  oplærte min Hånd til Krig, så mine Arme spændte Kobberbuen? </p>
<p id="v36"><sup><small>36</small></sup>  Du gav mig din Frelses Skjold, din Nedladelse gjorde mig stor; </p>
<p id="v37"><sup><small>37</small></sup>  du skaffede Plads for mine Skridt, mine Ankler vaklede ikke. </p>
<p id="v38"><sup><small>38</small></sup>  Jeg jog mine Fjender, indhentede dem, vendte først om, da de var gjort til intet, </p>
<p id="v39"><sup><small>39</small></sup>  slog dem ned, så de ej kunde rejse sig, men lå faldne under min Fod. </p>
<p id="v40"><sup><small>40</small></sup>  Du omgjorded mig med Kraft til Kampen, mine Modstandere tvang du i Knæ for mig; </p>
<p id="v41"><sup><small>41</small></sup>  du slog mine Fjender på Flugt mine Avindsmænd ryddede jeg af Vejen. </p>
<p id="v42"><sup><small>42</small></sup>  De råbte, men ingen hjalp, til HERREN, han svared dem ikke. </p>
<p id="v43"><sup><small>43</small></sup>  Jeg knuste dem som Jordens Støv, som Gadeskarn tramped jeg på dem. </p>
<p id="v44"><sup><small>44</small></sup>  Udlandets Sønner vansmægter, kommer skælvende frem af deres Skjul. </p>
<p id="v45"><sup><small>45</small></sup>  Udlandets Sønner kryber for mig; blot de hører om mig, lyder de mig: </p>
<p id="v46"><sup><small>46</small></sup>  Du friede mig af Folkekampe, du satte mig til Folkeslags Høvding; nu tjener mig ukendte Folk; </p>
<p id="v47"><sup><small>47</small></sup>  HERREN lever, højlovet min Klippe, ophøjet være min Frelses Gud, </p>
<p id="v48"><sup><small>48</small></sup>  den Gud, som giver mig Hævn, lægger Folkeslag under min Fod </p>
<p id="v49"><sup><small>49</small></sup>  og frier mig fra mine Fjender! Du ophøjer mig over mine Modstandere, fra Voldsmænd frelser du mig. </p>
<p id="v50"><sup><small>50</small></sup>  HERRE, derfor priser jeg dig blandt Folkene og lovsynger dit Navn, </p>
<p id="v51"><sup><small>51</small></sup>  du, som kraftig hjælper din Konge og viser din Salvede Miskundhed. David og hans Æt evindelig. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 22:2 <i>Verdens befrier</i>: <a href="/da/The_Urantia_Book/128#p1_10">UB 128:1.10</a>. </li>
  <li id="fn2"><a href="#cite2">↑</a> 22:3,47 <i>Frelsens Gud</i>: <a href="/da/The_Urantia_Book/2#p6_3">UB 2:6.3</a>. </li>
  <li id="fn3"><a href="#cite3">↑</a> 22:14 <i>Most Highs</i>: <a href="/da/The_Urantia_Book/43#p3_1">UB 43:3.1</a>.  <i>Gud den Højeste</i>: <a href="/da/The_Urantia_Book/93#p2_3">UB 93:2.3</a>.  <i>Den Højeste</i>: <a href="/da/The_Urantia_Book/93#p3_2">UB 93:3.2</a>. </li>
  <li id="fn4"><a href="#cite4">↑</a> 22:14-15 <i>Thunder</i>: <a href="/da/The_Urantia_Book/85#p4_3">UB 85:4.3</a>. </li>
  <li id="fn5"><a href="#cite5">↑</a> 22:23 <i>Gud for dom</i>: <a href="/da/The_Urantia_Book/96#p6_3">UB 96:6.3</a>. </li>
  <li id="fn6"><a href="#cite6">↑</a> 22:26 <i>Del 3: Barmhjertighed til barmhjertig</i>: <a href="/da/The_Urantia_Book/97#p1_8">UB 97:1.8</a>. </li>
  <li id="fn7"><a href="#cite7">↑</a> 22:31 <i>Ingen fejltagelser</i>: <a href="/da/The_Urantia_Book/2#p1_2">UB 2:1.2</a>. </li>
  <li id="fn8"><a href="#cite8">↑</a> 22:33 <i>Gud er almægtig</i>: <a href="/da/The_Urantia_Book/131#p10_3">UB 131:10.3</a>.  <i>Guds kraft</i>: <a href="/da/The_Urantia_Book/1#p1_4">UB 1:1.4</a>.  <i>almægtig</i>: <a href="/da/The_Urantia_Book/142#p3_7">UB 142:3.7</a>.  <i>Kraften</i>: <a href="/da/The_Urantia_Book/131#p10_6">UB 131:10.6</a>. </li>
</ol>
</div>
