<!--
title: Hebræerbrevet - Kapitel 11
description: 
published: true
date: 2022-10-6T9:45:28Z
tags: bible, bible—hebrews
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Hebrews/10">Hebræerbrevet - Kapitel 10</a></td>
        <td><a href="/da/Bible/Hebrews/Index">Indeks</a></td>
        <td><a href="/da/Bible/Hebrews/12">Hebræerbrevet - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Tro er en Fortrøstning til det, som håbes, en Overbevisning om Ting, som ikke ses. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ved den fik jo de gamle godt Vidnesbyrd. </p>
<p id="v3"><sup><small>3</small></sup>  Ved Tro fatte vi, at Verden er bleven skabt ved Guds Ord, så det ikke er af synlige Ting, at det, som ses, er blevet til. </p>
<p id="v4"><sup><small>4</small></sup>  Ved Tro ofrede Abel Gud et bedre Offer end Kain, og ved den fik han det Vidnesbyrd, at han var retfærdig, idet Gud bevidnede sit Velbehag i hans Gaver; og ved den taler han endnu efter sin Død. </p>
<p id="v5"><sup><small>5</small></sup>  Ved Tro blev Enok borttagen, for at han ikke skulde se Døden, og han blev ikke funden, efterdi Gud havde taget ham bort; thi før Borttagelsen har han fået det Vidnesbyrd, at han har behaget Gud. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Men uden Tro er det umuligt at behage ham; thi den, som kommer frem for Gud, bør tro, at han er til, og at han bliver deres Belønner, som søge ham. </p>
<p id="v7"><sup><small>7</small></sup>  Ved Tro var det, at Noa, advaret af Gud om det, som endnu ikke sås, i Gudsfrygt indrettede en Ark til Frelse for sit Hus; ved den domfældte han Verden og blev Arving til Retfærdigheden ifølge Tro. </p>
<p id="v8"><sup><small>8</small></sup>  Ved Tro adlød Abraham, da han blev kaldet, så han gik ud til et Sted, som han skulde tage til Arv; og han gik ud, skønt han ikke vidste, hvor han kom hen. </p>
<p id="v9"><sup><small>9</small></sup>  Ved Tro blev han Udlænding i Forjættelsens Land som i et fremmed og boede i Telte med Isak og Jakob, som vare Medarvinger til samme Forjættelse; </p>
<p id="v10"><sup><small>10</small></sup>  thi han forventede den Stad, som har fast Grundvold, hvis Bygmester og Grundlægger er Gud. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ved Tro fik endog Sara selv Kraft til at undfange endog ud over sin Alders Tid; thi hun holdt ham for trofast, som havde forjættet det. </p>
<p id="v12"><sup><small>12</small></sup>  Derfor avledes der også af en, og det en udlevet, som Himmelens Stjerner i Mangfoldighed og som Sandet ved Havets Bred, det, som ikke kan tælles. </p>
<p id="v13"><sup><small>13</small></sup>  I Tro døde alle disse uden at have opnået Forjættelserne; men de så dem langt borte og hilsede dem og bekendte, at de vare fremmede og Udlændinge på Jorden. </p>
<p id="v14"><sup><small>14</small></sup>  De, som sige sådant, give jo klarlig til Kende, at de søge et Fædreland. </p>
<p id="v15"><sup><small>15</small></sup>  Og dersom de havde haft det, hvorfra de vare udgåede, i Tanker, havde de vel haft Tid til at vende tilbage; </p>
<p id="v16"><sup><small>16</small></sup>  men nu hige de efter et bedre, det er et himmelsk; derfor skammer Gud sig ikke ved dem, ved at kaldes deres Gud; thi han har betedt dem en, Stad. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Ved Tro har Abraham ofret Isak, da han blev prøvet, ja, den. </p>
<p id="v18"><sup><small>18</small></sup>  til hvem der var sagt: "I Isak skal en Sæd få Navn efter dig; " </p>
<p id="v19"><sup><small>19</small></sup>  thi han betænkte, at Gud var mægtig endog til at oprejse fra de døde, hvorfra han jo også lignelsesvis fik ham tilbage. </p>
<p id="v20"><sup><small>20</small></sup>  Ved Tro udtalte Isak Velsignelse over Jakob og Esau angående kommende Ting. </p>
<p id="v21"><sup><small>21</small></sup>  Ved Tro velsignede Jakob døende hver af Josefs Sønner og tilbad, lænende sig over sin Stav. </p>
<p id="v22"><sup><small>22</small></sup>  Ved Tro talte Josef på sit yderste om Israels Børns Udgang og gav Befaling om sine Ben. </p>
<p id="v23"><sup><small>23</small></sup>  Ved Tro blev Moses, da han var født, skjult i tre Måneder af sine Forældre, fordi de så, at Barnet var dejligt, og de frygtede ikke for Kongens Befaling. </p>
<p id="v24"><sup><small>24</small></sup>  Ved Tro nægtede Moses, da han var bleven stor, at kaldes Søn af Faraos Datter </p>
<p id="v25"><sup><small>25</small></sup>  og valgte hellere at lide ondt med Guds Folk end at have en kortvarig Nydelse af Synd, </p>
<p id="v26"><sup><small>26</small></sup>  idet han agtede Kristi Forsmædelse for større Rigdom end Ægyptens Skatte; thi han så hen til Belønningen. </p>
<p id="v27"><sup><small>27</small></sup>  Ved Tro forlod han Ægypten uden at frygte for Kongens Vrede; thi som om han så den usynlige, holdt han ud. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Ved Tro har han indstiftet Påsken og Påstrygelsen af Blodet, for at den, som ødelagde de førstefødte, ikke skulde røre dem. </p>
<p id="v29"><sup><small>29</small></sup>  Ved Tro gik de igennem det røde Hav som over tørt Land, medens Ægypterne druknede under Forsøget derpå. </p>
<p id="v30"><sup><small>30</small></sup>  Ved Tro faldt Jerikos Mure, efter at de vare omgåede i syv Dage. </p>
<p id="v31"><sup><small>31</small></sup>  Ved Tro undgik Skøgen Rahab at omkomme med de genstridige; thi hun modtog Spejderne med Fred. </p>
<p id="v32"><sup><small>32</small></sup>  Dog, hvorfor skal jeg tale mere? Tiden vil jo fattes mig, hvis jeg skal fortælle om Gideon, Barak, Samson, Jefta, David og Samuel og Profeterne, </p>
<p id="v33"><sup><small>33</small></sup>  som ved Tro overvandt Riger, øvede Retfærdighed, opnåede Forjættelser, stoppede Løvers Mund, </p>
<p id="v34"><sup><small>34</small></sup>  slukkede Ilds Kraft, undslap Sværds Od, bleve stærke efter Svaghed, bleve vældige i Krig, bragte fremmedes Hære til at vige. </p>
<p id="v35"><sup><small>35</small></sup>  Kvinder fik deres døde igen ved Opstandelse. Andre bleve lagte på Pinebænk og toge ikke imod Befrielse, for at de måtte opnå en bedre Opstandelse. </p>
<p id="v36"><sup><small>36</small></sup>  Andre måtte friste Forhånelser og Hudstrygelser, tilmed Lænker og Fængsel; </p>
<p id="v37"><sup><small>37</small></sup>  de bleve stenede, gennemsavede, fristede, dræbte med Sværd, gik omkring i Fåre- og Gedeskind, lidende Mangel, betrængte, mishandlede </p>
<p id="v38"><sup><small>38</small></sup>  (dem var Verden ikke værd), omvankende i Ørkener og på Bjerge og i Huler og Jordens Kløfter. </p>
<p id="v39"><sup><small>39</small></sup>  Og alle disse, skønt de havde Vidnesbyrd for deres Tro, opnåede ikke Forjættelsen, </p>
<p id="v40"><sup><small>40</small></sup>  efterdi Gud forud havde udset noget bedre for os, for at de ikke skulde fuldkommes uden os. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Hebrews/10">Hebræerbrevet - Kapitel 10</a></td>
        <td><a href="/da/Bible/Hebrews/Index">Indeks</a></td>
        <td><a href="/da/Bible/Hebrews/12">Hebræerbrevet - Kapitel 12</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 11:1 <i>Tro defineret</i>: <a href="/da/The_Urantia_Book/99#p5_8">UB 99:5.8</a>. </li>
  <li id="fn2"><a href="#cite2">↑</a> 11:5 <i>Enoks oversættelse</i>: <a href="/da/The_Urantia_Book/45#p4_13">UB 45:4.13</a>.  <i>Oversættelse til morontia-status</i>: <a href="/da/The_Urantia_Book/55#p2_1">UB 55:2.1</a>. </li>
  <li id="fn3"><a href="#cite3">↑</a> 11:10 <i>Gud er bygherre og skaber</i>: <a href="/da/The_Urantia_Book/44#p3_1">UB 44:3.1</a>.  <i>Byer bygget af Gud</i>: <a href="/da/The_Urantia_Book/178#p3_4">UB 178:3.4</a>.  <i>Guds by</i>: <a href="/da/The_Urantia_Book/133#p4_6">UB 133:4.6</a>.  <i>By: bygmester, skaber, er Gud</i>: <a href="/da/The_Urantia_Book/48#p1_7">UB 48:1.7</a>. </li>
  <li id="fn4"><a href="#cite4">↑</a> 11:16 <i>Kysten af en bedre verden</i>: <a href="/da/The_Urantia_Book/112#p7_2">UB 112:7.2</a>.  <i>Himlens borgere</i>: <a href="/da/The_Urantia_Book/140#p3_1">UB 140:3.1</a>.  <i>Bedre -himmelsk - land</i>: <a href="/da/The_Urantia_Book/48#p1_7">UB 48:1.7</a>. </li>
  <li id="fn5"><a href="#cite5">↑</a> 11:27 <i>Lev som om du ser en usynlig</i>: <a href="/da/The_Urantia_Book/102#p2_8">UB 102:2.8</a>.  <i>Den usynlige Gud manifesteret</i>: <a href="/da/The_Urantia_Book/32#p4_7">UB 32:4.7</a>.  <i>At se ham, der er usynlig</i>: <a href="/da/The_Urantia_Book/127#p3_15">UB 127:3.15</a>. </li>
</ol>
</div>
