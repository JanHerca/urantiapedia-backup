<!--
title: Hebræerbrevet - Kapitel 6
description: 
published: true
date: 2022-10-6T9:45:28Z
tags: bible, bible—hebrews
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Hebrews/5">Hebræerbrevet - Kapitel 5</a></td>
        <td><a href="/da/Bible/Hebrews/Index">Indeks</a></td>
        <td><a href="/da/Bible/Hebrews/7">Hebræerbrevet - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Lader os derfor forbigå Begyndelsesordet om Kristus og skride frem til Fuldkommenhed uden atter at lægge Grundvold med Omvendelse fra døde Gerninger og med Tro på Gud, </p>
<p id="v2"><sup><small>2</small></sup>  med Lære om Døbelser og Håndspålæggelse og dødes Opstandelse og evig Dom. </p>
<p id="v3"><sup><small>3</small></sup>  Ja, dette ville vi gøre, såfremt Gud tilsteder det. </p>
<p id="v4"><sup><small>4</small></sup>  Thi dem, som een Gang ere blevne oplyste og have smagt den himmelske Gave og ere blevne delagtige i den Helligånd </p>
<p id="v5"><sup><small>5</small></sup>  og have smagt Guds gode Ord og den kommende Verdens Kræfter, og som ere faldne fra, - dem er det umuligt atter at forny til Omvendelse </p>
<p id="v6"><sup><small>6</small></sup>  da de igen korsfæste sig Guds Søn og stille ham til Spot. </p>
<p id="v7"><sup><small>7</small></sup>  Thi Jorden, som drikker den ofte derpå faldende Regn og frembringer Vækster, tjenlige for dem, for hvis Skyld den også dyrkes, får Velsignelse fra Gud; </p>
<p id="v8"><sup><small>8</small></sup>  men når den bærer Torne og Tidsler, er den ubrugbar og Forbandelse nær; Enden med den er at brændes. </p>
<p id="v9"><sup><small>9</small></sup>  Dog, i Henseende til eder, I elskede! ere vi overbeviste om det bedre og det, som bringer Frelse, selv om vi tale således. </p>
<p id="v10"><sup><small>10</small></sup>  Thi Gud er ikke uretfærdig, så at han skulde glemme eders Gerning og den Kærlighed, som I have udvist imod hans Navn, idet I have tjent og tjene de hellige. </p>
<p id="v11"><sup><small>11</small></sup>  Men vi ønske, at enhver af eder må udvise den samme Iver efter den fulde Vished i Håbet indtil Enden, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  for at I ikke skulle blive sløve, men efterfølge dem, som ved Tro og Tålmodighed arve Forjættelserne. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Thi da Gud gav Abraham Forjættelsen, svor han ved sig selv, fordi han ingen større havde at sværge ved, og sagde: </p>
<p id="v14"><sup><small>14</small></sup>  "Sandelig, jeg vil rigeligt velsigne dig og rigeligt mangfoldiggøre dig." </p>
<p id="v15"><sup><small>15</small></sup>  Og således opnåede han Forjættelsen ved at vente tålmodigt. </p>
<p id="v16"><sup><small>16</small></sup>  Mennesker sværge jo ved en større, og Eden er dem en Ende på al Modsigelse til Stadfæstelse. </p>
<p id="v17"><sup><small>17</small></sup>  Derfor, da Gud ydermere vilde vise Forjættelsens Arvinger sit Råds Uforanderlighed, føjede han en Ed dertil, <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  for at vi ved to uforanderlige Ting, i hvilke det var umuligt, at Gud kunde lyve, skulde have en kraftig Opmuntring, vi, som ere flyede hen for at holde fast ved det Håb, som ligger foran os, </p>
<p id="v19"><sup><small>19</small></sup>  hvilket vi have som et Sjælens Anker, der er sikkert og fast og går ind inden for Forhænget, </p>
<p id="v20"><sup><small>20</small></sup>  hvor Jesus som Forløber gik ind for os, idet han efter Melkisedeks Vis blev Ypperstepræst til evig Tid. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Hebrews/5">Hebræerbrevet - Kapitel 5</a></td>
        <td><a href="/da/Bible/Hebrews/Index">Indeks</a></td>
        <td><a href="/da/Bible/Hebrews/7">Hebræerbrevet - Kapitel 7</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 6:11 <i>dyb forvisning</i>: <a href="/da/The_Urantia_Book/5#p4_2">UB 5:4.2</a>. </li>
  <li id="fn2"><a href="#cite2">↑</a> 6:12 <i>Gud glæder sig over barmhjertighed</i>: <a href="/da/The_Urantia_Book/143#p1_6">UB 143:1.6</a>. </li>
  <li id="fn3"><a href="#cite3">↑</a> 6:17 <i>Gud er uforanderlig, ufejlbarlig</i>: <a href="/da/The_Urantia_Book/2#p2_2">UB 2:2.2</a>. </li>
  <li id="fn4"><a href="#cite4">↑</a> 6:20 <i>Melchizedek</i>: <a href="/da/The_Urantia_Book/51#p3_9">UB 51:3.9</a>.  <i>Melkisedeks orden</i>: <a href="/da/The_Urantia_Book/119#p1_5">UB 119:1.5</a>.  <i>Machiventa Melchizedek</i>: <a href="/da/The_Urantia_Book/45#p4_16">UB 45:4.16</a>.  <i>Præst for evigt, som Melkisedek</i>: <a href="/da/The_Urantia_Book/93#p3_7">UB 93:3.7</a>.  <i>En minister for evigt</i>: <a href="/da/The_Urantia_Book/93#p9_11">UB 93:9.11</a>.  <i>Melkisedek, konge af Salem</i>: <a href="/da/The_Urantia_Book/43#p5_17">UB 43:5.17</a>. </li>
</ol>
</div>
