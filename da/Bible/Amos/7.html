<!--
title: Amos' Bog - Kapitel 7
description: 
published: true
date: 2022-10-6T9:45:27Z
tags: bible, bible—amos
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Amos/6">Amos' Bog - Kapitel 6</a></td>
        <td><a href="/da/Bible/Amos/Index">Indeks</a></td>
        <td><a href="/da/Bible/Amos/8">Amos' Bog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Således lod den Herre Herren mig skue: Se, græshopper kom til syne, da Efterslætten var ved at gro frem, Efterslætten efter Kongens Høst. </p>
<p id="v2"><sup><small>2</small></sup>  Og da de var ved helt at afæde Jordens Urter, sagde jeg: "Herre, HERRE, tilgiv dog! Hvorledes skal Jakob stå det igennem, så lille han er?" </p>
<p id="v3"><sup><small>3</small></sup>  Og HERREN angrede. "Det skal ej ske!" sagde HERREN. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Således lod den Herre HERREN mig skue: Se, den Herre HERREN kaldte Ild frem til Straf, og den fortærede det store Verdensdyb; men da den vilde til at fortære Agerlandet, </p>
<p id="v5"><sup><small>5</small></sup>  sagde jeg: "Herre, HERRE, hold inde! Hvorledes skal Jakob stå det igennem, så lille han er?" </p>
<p id="v6"><sup><small>6</small></sup>  Og HERREN angrede. "Ej heller det skal ske!" sagde den Herre HERREN. </p>
<p id="v7"><sup><small>7</small></sup>  Således lod han mig skue: Se, Herren stod på en Mur med et Blylod i Hånden. </p>
<p id="v8"><sup><small>8</small></sup>  Og HERREN sagde til mig:"Hvad ser du, Amos?" Jeg svarede: "Et Blylod!" Da sagde Herren: "Se, jeg sænker Loddet i mit Folk Israel: jeg vil ikke spare det længer. </p>
<p id="v9"><sup><small>9</small></sup>  Isaks Høje bliver øde, Israels Helligdomme styrtes, med Sværd står jeg op mod Jeroboams Hus." </p>
<p id="v10"><sup><small>10</small></sup>  Men Amazja, Betels Præst sendte Bud til Kong Jeroboam af Israel og lod sige: "Amos stifter en Sammensværgelse imod dig midt i Israels Hus; Landet kan ikke bære alle hans Ord. </p>
<p id="v11"><sup><small>11</small></sup>  Thi således siger Amos: For Sværdet skal Jeroboam dø, og Israel skal bortføres fra sin Jord." </p>
<p id="v12"><sup><small>12</small></sup>  Og Amazja sagde til Amos: "Seer, gå din Vej og se at komme til Judas Land! Der kan du tjene dit Brød og profetere. </p>
<p id="v13"><sup><small>13</small></sup>  Men i Betel må du ikke profetere længer, thi det er kongens Helligdom og Rigets Tempel." </p>
<p id="v14"><sup><small>14</small></sup>  Amos svarede Amazja: "Jeg er hverken Profet eller Profetlærling: jeg er Fårehyrde og avler Morbærfigen; </p>
<p id="v15"><sup><small>15</small></sup>  men HERREN tog mig fra Hjorden og sagde til mig: Gå hen og profeter for mit Folk Israel! </p>
<p id="v16"><sup><small>16</small></sup>  Så hør nu HERRENs Ord! Du siger: Du må ikke profetere mod Israel, ej prædike mod Israels Hus! </p>
<p id="v17"><sup><small>17</small></sup>  Derfor, så siger HERREN: Din Hustru bliver Skøge i Byen, dine Sønner og Døtre skal falde for Sværd; din Jord skal udskiftes med Snor, og selv skal du dø på uren Jord. Og bort fra sin Jord skal Israel føres." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Amos/6">Amos' Bog - Kapitel 6</a></td>
        <td><a href="/da/Bible/Amos/Index">Indeks</a></td>
        <td><a href="/da/Bible/Amos/8">Amos' Bog - Kapitel 8</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:3,6 <i>Gud siges at angre</i>: <a href="/da/The_Urantia_Book/2#p2_2">UB 2:2.2</a>.  <i>Gud siges at angre</i>: <a href="/da/The_Urantia_Book/4#p3_4">UB 4:3.4</a>. </li>
</ol>
</div>
