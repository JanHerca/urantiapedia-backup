<!--
title: Amos' Bog - Kapitel 2
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Amos/1">Amos' Bog - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Amos/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Amos/3">Amos' Bog - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så siger HERREN: for tre overtrædelser af Moab, ja fire jeg går ikke fra det, de brændte Edoms Konges Ben til kalk </p>
<p id="v2"><sup><small>2</small></sup>  så sender jeg Ild mod Moab, den skal æde Herijots Borge; og Moab skal dø under kampgny, Krigsskrig og Hornets Klang. </p>
<p id="v3"><sup><small>3</small></sup>  Af hans Midte udrydder jeg Hersker og dræber alle hans Fyrster, siger HERREN. </p>
<p id="v4"><sup><small>4</small></sup>  Så siger HERREN: For tre Overtrædelser af Juda, ja fire, jeg går ikke fra det: de ringeagted HERRENs Lov og holdt ej hans Bud, ledet vild af deres Løgneguder, til hvilke deres Fædre holdt sig </p>
<p id="v5"><sup><small>5</small></sup>  så sender jeg Ild mod Juda, den skal æde Jerusalems Borge. </p>
<p id="v6"><sup><small>6</small></sup>  Så siger HERREN: For tre Overtrædelser af Israel, ja fire, jeg går ikke fra det: de sælger retfærdig for Sølv og Fattigmand for et Par Sko, </p>
<p id="v7"><sup><small>7</small></sup>  træder ringes Hoved i Støvet og trænger sagtmodige fra Vejen. Søn og Fader går sammen til Skøgen og søler således mit hellige Navn. </p>
<p id="v8"><sup><small>8</small></sup>  På pantede Kapper strækker de sig ved hvert et Alter, og i deres Guds Hus drikker de Vin, der er givet i Bøde. </p>
<p id="v9"><sup><small>9</small></sup>  Og dog var det mig, som udrydded Amoriterne foran eder, høje som Cedertræer, stærke som Egetræer, udrydded deres Frugt foroven som og deres Rødder forneden. </p>
<p id="v10"><sup><small>10</small></sup>  Det var mig, som førte jer op fra Ægypten og lod eder vandre i Ørken i fyrretyve År, så I tog Amoriternes Land. </p>
<p id="v11"><sup><small>11</small></sup>  Jeg tog blandt eders Sønner Profeter, Nasiræere blandt eders unge. Er det ej sandt, Israeliter? lyder det fra HERREN. </p>
<p id="v12"><sup><small>12</small></sup>  Men I gav Nasiræerne Vin, og Profeterne bød I ej at profetere. </p>
<p id="v13"><sup><small>13</small></sup>  Se, jeg lader Grunden vakle under jer, ligesom Vognen vakler, når den er fuld af Neg. </p>
<p id="v14"><sup><small>14</small></sup>  Den hurtige kan ikke undfly, den stærke ej bruge sin Kraft; ej redder Helten sit Liv, </p>
<p id="v15"><sup><small>15</small></sup>  ej holder Bueskytten Stand; ej undslipper rapfodet Mand, ej bjærger nogen Rytter sit Liv; </p>
<p id="v16"><sup><small>16</small></sup>  den kækkeste Mand iblandt Helte skal den dag våbenløs fly, så lyder det fra HERREN. </p>
