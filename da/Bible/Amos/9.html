<!--
title: Amos' Bog - Kapitel 9
description: 
published: true
date: 2022-10-6T9:45:27Z
tags: bible, bible—amos
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Amos/8">Amos' Bog - Kapitel 8</a></td>
        <td><a href="/da/Bible/Amos/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Herren så jeg; han stod ved alteret og sagde: Til Søjlehovedet slår jeg, så Dørens Tærskel ryster. Jeg rammer dem alle i Hovedet, de sidste dræber jeg med Sværd; ingen af dem skal undfly, ingen af dem skal reddes. </p>
<p id="v2"><sup><small>2</small></sup>  Bryder de ind i Dødsriget, min Hånd skal hente dem der; stiger de op til Himlen, jeg styrter dem ned derfra; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  skjuler de sig på Karmels Top, jeg finder og henter dem der; gemmer de sig for mig på Havsens Bund, jeg byder Slangen bide dem der; </p>
<p id="v4"><sup><small>4</small></sup>  vandrer de som Fanger for deres Fjender, jeg byder Sværdet dræbe dem der. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Herren, Hærskarers HERRE, som rører ved Jorden, så den skælver, så alle, som bor på den, sørger, så den stiger overalt som Nilen og synker som Ægyptens Flod, </p>
<p id="v6"><sup><small>6</small></sup>  han, som bygged sin Højsal i Himlen, som fæstned sit Hvælv på Jorden, kalder ad Havets Vande og gyder dem ud over Jorden, HERREN er hans Navn. </p>
<p id="v7"><sup><small>7</small></sup>  Er I mig ej som Ætiopiens Børn, Israeliter, lyder det fra HERREN; har jeg ikke ført Israel op fra Ægyptens Land, Filisterne fra Kaftor, Aram fra Kir? </p>
<p id="v8"><sup><small>8</small></sup>  Se, den Herre HERRENs Øjne er vendt mod det syndige Rige, og jeg udsletter det af Jorden. Dog vil jeg ikke helt udslette Jakobs Hus, lyder det fra HERREN; </p>
<p id="v9"><sup><small>9</small></sup>  thi se, jeg byder, at Israels Hus skal sigtes blandt alle Folkene, som man sigter med Sold, uden at et Korn falder til Jorden. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  For Sværdet skal alle Syndere i mit Folk dø, de, som siger: "Os når Ulykken ikke; den kommer ikke over os." </p>
<p id="v11"><sup><small>11</small></sup>  På hin dag rejser jeg Davids faldne Hytte; jeg tætter dens Revner, opfører, hvad der sank i Grus, og bygger den som i gamle Dage, </p>
<p id="v12"><sup><small>12</small></sup>  så de tager Edoms Rest i Eje og alle de Folk, over hvilke mit Navn er nævnt, lyder det fra HERREN, som fuldbyrder dette. </p>
<p id="v13"><sup><small>13</small></sup>  Se, Dage skal komme, lyder det fra HERREN, da Plovmand følger Høstmand i Hælene og Drueperser Sædemand, da Bjergene drypper med Most og alle Høje flyder. </p>
<p id="v14"><sup><small>14</small></sup>  Da vender jeg mit Folk Israels skæbne, og de skal bygge de ødelagte byer og bo deri, de skal plandte vingåre og drikke vinen, anlægge haver og spise frugten. </p>
<p id="v15"><sup><small>15</small></sup>  Jeg planter dem i deres jord, og de skal aldrig mere rykkes op af deres jord, som jeg gav dem, siger herren din Gud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Amos/8">Amos' Bog - Kapitel 8</a></td>
        <td><a href="/da/Bible/Amos/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:2 <i>Selvom de graver i helvede</i>: <a href="/da/The_Urantia_Book/97#p4_3">UB 97:4.3</a>. </li>
  <li id="fn2"><a href="#cite2">↑</a> 9:4 <i>Selv om de går i fangenskab</i>: <a href="/da/The_Urantia_Book/97#p4_3">UB 97:4.3</a>. </li>
  <li id="fn3"><a href="#cite3">↑</a> 9:9 <i>Jeg vil sigte Israels hus</i>: <a href="/da/The_Urantia_Book/97#p4_3">UB 97:4.3</a>. </li>
</ol>
</div>
