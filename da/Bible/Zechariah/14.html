<!--
title: Zakarias' Bog - Kapitel 14
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Zechariah/13">Zakarias' Bog - Kapitel 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Zechariah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Se, en Dag kommer, HERRENs Dag, da dit Bytte skal deles i dig. </p>
<p id="v2"><sup><small>2</small></sup>  Da samler jeg alle Folkene til Angreb på Jerusalem; Byen indtages, Husene plyndres, Kvinderne skændes, og Halvdelen af Byens Indbyggere vandrer i Landflygtighed; men Resten af Folket skal ikke udryddes af Byen. </p>
<p id="v3"><sup><small>3</small></sup>  Og HERREN drager ud og strider mod disse Folk, som han fordum stred på Kampens bag. </p>
<p id="v4"><sup><small>4</small></sup>  På hin Dag står hans Fødder på Oliebjerget østen for Jerusalem, og Oliebjerget skal revne midt over fra Øst til Vest og danne en vældig Dal, idet Bjergets ene Halvdel viger mod Nord, den anden mod Syd. </p>
<p id="v5"><sup><small>5</small></sup>  I skal flygte til mine Bjerges Dal, thi Bjergdalen når til Azal. I skal fly, som l flyede for Jordskælvet i Kong Uzzija af Judas Dage. Og HERREN min Gud kommer og alle de Hellige med ham. </p>
<p id="v6"><sup><small>6</small></sup>  På hin Dag skal der ikke være Hede eller Kulde og Frost. </p>
<p id="v7"><sup><small>7</small></sup>  Det skal være een eneste Dag - HERREN kender den - ikke Dag og Nat; det skal være lyst ved Aftentide. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  På hin Dag skal rindende Vand vælde frem fra Jerusalem; det halve løber ud i Havet mod Øst, det halve i Havet mod Vest, og det både Sommer og Vinter. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Og HERREN skal være Konge over hele Jorden. På hin Dag skal HERREN være een og hans Navn eet. </p>
<p id="v10"><sup><small>10</small></sup>  Og hele Landet bliver en Slette fra Geba til Rimmon i Sydlandet; men Jerusalem skal ligge højt på sit gamle Sted. Fra Benjaminsporten til den gamle Ports Sted, til Hjørneporten, og fra Hanan'eltårnet til de kongelige Vinperser skal det være beboet. </p>
<p id="v11"><sup><small>11</small></sup>  Der skal ikke mere lægges Band derpå, og Jerusalem skal ligge trygt. </p>
<p id="v12"><sup><small>12</small></sup>  Men dette skal være den Plage, HERREN lader ramme alle de Folkeslag, som drager i Leding mod Jerusalem: han lader Kødet rådne på dem i levende Live, Øjnene rådner i deres Øjenhuler og Tungen i deres Mund. </p>
<p id="v13"><sup><small>13</small></sup>  På hin Dag skal en vældig HERRENs Rædsel opstå iblandt dem, så de griber fat i og løfter Hånd mod hverandre. </p>
<p id="v14"><sup><small>14</small></sup>  Også Juda skal stride i Jerusalem. Og alle Folkenes Rigdom skal samles trindt om fra, Guld, Sølv og Klæder i såre store Måder. </p>
<p id="v15"><sup><small>15</small></sup>  Og samme Plage skal ramme Heste, Muldyr, Kameler, Æsler og alt Kvæg i Lejrene der. </p>
<p id="v16"><sup><small>16</small></sup>  Men alle de, der bliver tilbage af alle Folkene, som kommer imod Jerusalem, skal År efter År drage derop for at tilbede Kongen, Hærskarers HERRE, og fejre Løvhyttefest. </p>
<p id="v17"><sup><small>17</small></sup>  Og dersom nogen af Jordens Slægter ikke drager op til Jerusalem for at tilbede Kongen, Hærskarers HERRE, skal der ikke falde Regn hos dem. </p>
<p id="v18"><sup><small>18</small></sup>  Og dersom Ægyptens Slægt ikke drager derop og kommer derhen, så skal de rammes af den Plage, HERREN lader ramme Folkene. </p>
<p id="v19"><sup><small>19</small></sup>  Det er Straffen over Ægypterne og alle de Folk, som ikke drager op for at fejre Løvhyttefest. </p>
<p id="v20"><sup><small>20</small></sup>  På hin Dag skal der stå på Hestenes Bjælder "Helliget HERREN". Og Gryderne i HERRENs Hus skal være som Offerskålene for Alteret; </p>
<p id="v21"><sup><small>21</small></sup>  hver Gryde i Jerusalem og Juda skal være helliget Hærskarers HERRE, så alle de ofrende kan komme og tage af dem og koge deri. Og på hin Dag skal der ikke mere være nogen Kana'anæer i Hærskarers HERREs Hus. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 14:7 <i>Jøderne så Gud som konge over alt</i>: <a href="/da/The_Urantia_Book/141#p4_1">UB 141:4.1</a>.  <i>Jødernes synspunkter: overnaturlig oprindelse</i>: <a href="/da/The_Urantia_Book/170#p1_5">UB 170:1.5</a>. </li>
  <li id="fn2"><a href="#cite2">↑</a> 14:8 <i>Floder af levende vand</i>: <a href="/da/The_Urantia_Book/162#p6_1">UB 162:6.1</a>. </li>
</ol>
</div>
