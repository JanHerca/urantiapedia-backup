<!--
title: Zakarias' Bog - Kapitel 4
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Zechariah/3">Zakarias' Bog - Kapitel 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Zechariah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Zechariah/5">Zakarias' Bog - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Engelen, som talte med mig, vakte mig så atter, som man vækker et Menneske af hans Søvn, </p>
<p id="v2"><sup><small>2</small></sup>  og spurgte mig: "Hvad skuer du?" Jeg svarede: "Jeg, skuer, og se, der er en Lysestage, helt og holdent af Guld, og et Oliekar ovenpå og syv Lamper og syv Rør til Lamperne, </p>
<p id="v3"><sup><small>3</small></sup>  desuden to Olietræer ved Siden af den, et til højre, et andet tilvenstre for Oliekarret." </p>
<p id="v4"><sup><small>4</small></sup>  Og jeg spurgte Engelen, som talte med mig:"Hvad betyder disse Ting, Herre?" </p>
<p id="v5"><sup><small>5</small></sup>  Han svarede: "Ved du ikke, hvad de betyder?" Jeg sagde: "Nej. </p>
<p id="v6"><sup><small>6</small></sup>  Da svarede han og sagde til mig: Dette er HERRENs Ord til Zerubbabel: Ikke ved Magt og ikke ved Styrke, men ved min Ånd, siger Hærskarers HERRE. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Hvem er du, du store Bjerg? For Zerubbabel skal du blive Slette! Han skal hente Topstenen, medens der råbes: "Nåde, Nåde være med den!" </p>
<p id="v8"><sup><small>8</small></sup>  Og HERRENs Ord kom til mig således: </p>
<p id="v9"><sup><small>9</small></sup>  Zerubbabels Hænder har lagt Grunden til dette Hus, hans Hænder skal også fuldende det; og du skal kende, at Hærskarers HERRE har sendt mig til eder. </p>
<p id="v10"><sup><small>10</small></sup>  Thi den, der lod hånt om de ringe Begyndelsers Dag, skal glæde sig, når han ser Blystenen i Zerubbabels Hånd. Hine syv er HERRENs Øjne, som søger ud over hele Jorden. </p>
<p id="v11"><sup><small>11</small></sup>  Derpå spurgte jeg ham:"Hvad betyder de to Olietræer der til højre og venstre for Lysestagen?" </p>
<p id="v12"><sup><small>12</small></sup>  Og videre spurgte jeg: "Hvad betyder de to Oliegrene ved Siden af de to Guldrør, som leder den gyldne Olie ned derfra?" </p>
<p id="v13"><sup><small>13</small></sup>  Han svarede: "Ved du ikke, hvad de betyder?" Jeg sagde: "Nej, Herre!" </p>
<p id="v14"><sup><small>14</small></sup>  Så sagde han: "Det er de to med Olie salvede, som står for al Jordens Herre." </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:6 <i>Ikke i ord alene, men i kraft</i>: <a href="/da/The_Urantia_Book/34#p6_6">UB 34:6.6</a>. </li>
</ol>
</div>
