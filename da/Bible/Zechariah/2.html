<!--
title: Zakarias' Bog - Kapitel 2
description: 
published: true
date: 2022-10-6T9:45:27Z
tags: bible, bible—zechariah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Zechariah/1">Zakarias' Bog - Kapitel 1</a></td>
        <td><a href="/da/Bible/Zechariah/Index">Indeks</a></td>
        <td><a href="/da/Bible/Zechariah/3">Zakarias' Bog - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå løftede jeg mine Øjne og skuede, og se, der var fire Horn. </p>
<p id="v2"><sup><small>2</small></sup>  Jeg spurgte Engelen, som talte med mig: "Hvad betyder de?" Han svarede: "Det er de Horn, som har spredt Juda, Israel og Jerusalem." </p>
<p id="v3"><sup><small>3</small></sup>  Så lod HERREN mig se fire Smede. </p>
<p id="v4"><sup><small>4</small></sup>  Jeg spurgte: "Hvad kommer de for?" Og han svarede: "Hine er de Horn, som spredte Juda, så det ikke kunde løfte sit Hoved; og nu kommer disse for at hvæsse Økser til at slå Hornene til Jorden på de Hedninger, som løftede deres Horn mod Judas Land for at sprede det." </p>
<p id="v5"><sup><small>5</small></sup>  Derpå løftede jeg mine Øjne og skuede, og se, der var en Mand med en Målesnor i Hånden. </p>
<p id="v6"><sup><small>6</small></sup>  Jeg spurgte: "Hvor skal du hen?" Han svarede: "Hen at måle Jerusalem og se, hvor bredt og langt det er." </p>
<p id="v7"><sup><small>7</small></sup>  Og se, Engelen, som talte med mig, trådte frem, og en anden Engel trådte frem over for ham, </p>
<p id="v8"><sup><small>8</small></sup>  og han sagde til ham: "Løb ben og sig til den unge Mand der: Som åbent Land skal Jerusalem ligge, så mange Mennesker og Dyr skal der være i det. </p>
<p id="v9"><sup><small>9</small></sup>  Jeg vil selv, lyder det fra HERREN, være en Ildmur omkring det og herliggøre mig i det. </p>
<p id="v10"><sup><small>10</small></sup>  Op, op, fly bort fra Nordlandet, lyder det fra HERREN, thi fra Himmelens fire Vinde samler jeg eder, lyder det fra HERREN. </p>
<p id="v11"><sup><small>11</small></sup>  Op, red jer til Zion, I, som bor hos Babels Datter! </p>
<p id="v12"><sup><small>12</small></sup>  Thi så siger Hærskarers HERRE, hvis Herlighed sendte mig til Folkene, der hærger eder: Den, som rører eder, rører min Øjesten. </p>
<p id="v13"><sup><small>13</small></sup>  Thi se, jeg svinger min Hånd imod dem, og de skal blive til Bytte for dem, som nu er deres Trælle; og I skal kende, at Hærskarers HERRE har sendt mig. </p>
<p id="v14"><sup><small>14</small></sup>  Jubl og glæd dig, Zions Datter! Thi se, jeg kommer og fæster Bo i din Midte, lyder det fra HERREN." </p>
<p id="v15"><sup><small>15</small></sup>  Og mange Folk skal på hin Dag slutte sig til HERREN og være hans Folk og bo i din Midte, og du skal kende, at Hærskarers HERRE har sendt mig til dig. </p>
<p id="v16"><sup><small>16</small></sup>  Og HERREN tager Juda til Arvelod på den hellige Jord og udvælger atter Jerusalem. </p>
<p id="v17"><sup><small>17</small></sup>  Stille, alt Kød, for HERREN, thi han har rejst sig fra sin hellige Bolig. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Zechariah/1">Zakarias' Bog - Kapitel 1</a></td>
        <td><a href="/da/Bible/Zechariah/Index">Indeks</a></td>
        <td><a href="/da/Bible/Zechariah/3">Zakarias' Bog - Kapitel 3</a></td>
      </tr>
    </tbody>
  </table>
</figure>
