<!--
title: Zakarias' Bog - Kapitel 8
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Zechariah/7">Zakarias' Bog - Kapitel 7</a></td>
        <td><a href="/da/Bible/Zechariah/Index">Indeks</a></td>
        <td><a href="/da/Bible/Zechariah/9">Zakarias' Bog - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hærskarers HERREs Ord kom således: </p>
<p id="v2"><sup><small>2</small></sup>  Så siger Hærskarers HERRE: Jeg er fuld af Nidkærhed for Zion, ja i stor Vrede er jeg nidkær for det. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Så siger HERREN: Jeg vender tilbage til Zion og fæster Bo i Jerusalem; Jerusalem skal kaldes den trofaste By, og Hærskarers HERREs Bjerg det hellige Bjerg. </p>
<p id="v4"><sup><small>4</small></sup>  Så siger Hærskarers HERRE: Atter skal gamle Mænd og Kvinder sidde på Jerusalems Torve, alle med Stav i Hånd for deres Ældes Skyld, </p>
<p id="v5"><sup><small>5</small></sup>  og Byens Torve skal vrimle af legende Drenge og Piger. </p>
<p id="v6"><sup><small>6</small></sup>  Så siger Hærskarers HERRE: Fordi det i disse Dage synes det tiloversblevne af dette Folk umuligt, skulde det så også synes mig umuligt, lyder det fra Hærskarers HERRE. </p>
<p id="v7"><sup><small>7</small></sup>  Så siger Hærskarers HERRE: Se, jeg frelser mit Folk fra Østerleden og Vesterleden </p>
<p id="v8"><sup><small>8</small></sup>  og fører dem hjem, og de skal bo i Jerusalem og være mit Folk, og jeg vil være deres Gud i Trofasthed og Retfærd. </p>
<p id="v9"><sup><small>9</small></sup>  Så siger Hærskarers HERRE: Fat Mod, I, som i denne Tid hører disse Ord af Profeternes Mund, fra den dag Grunden lagdes til Hærskarers HERREs Hus, Helligdommen, som skulde bygges. </p>
<p id="v10"><sup><small>10</small></sup>  Thi før disse Dage gav hverken Menneskers eller Kvægs Arbejde Udbytte; de, som drog ud og ind, havde ikke Fred for Fjenden, og jeg slap alle Mennesker løs påhverandre. </p>
<p id="v11"><sup><small>11</small></sup>  Men nu er jeg ikke mod det tiloversblevne af dette Folk som i fordums Dage, lyder det fra Hærskarers HERRE; </p>
<p id="v12"><sup><small>12</small></sup>  jeg udsår Fred, Vinstokken skal give sin Frugt, Jorden sin Afgrøde og Himmelen sin Dug, og jeg giver det tiloversblevne af dette Folk det alt sammen i Eje. </p>
<p id="v13"><sup><small>13</small></sup>  Og som I, både Judas og Israels Hus, har været et Forbandelsens Tegn blandt Folkene, således skal I, når jeg har frelst eder,blive et Velsignelsens. Frygt ikke, fat Mod! </p>
<p id="v14"><sup><small>14</small></sup>  Thi så siger Hærskarers HERRE: Som jeg, da eders Fædre vakte min Vrede, satte mig for at handle ilde med eder og ikke angrede det, siger Hærskarers HERRE, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  således har jeg nu i disse Dage omvendt sat mig for at gøre vel mod Jerusalem og Judas Hus. Frygt ikke! </p>
<p id="v16"><sup><small>16</small></sup>  Men hvad I skal gøre, er dette; Tal Sandhed hver med sin Næste, fæld i eders Porte Domme, der hvier på Sandhed og fører til Fred, </p>
<p id="v17"><sup><small>17</small></sup>  tænk ikke i eders Hjerter ondt mod hverandre og elsk ikke falske Eder! Thi alt sligt hader jeg, lyder det fra HERREN. </p>
<p id="v18"><sup><small>18</small></sup>  Og Hærskarers HERREs Ord kom til mig således: </p>
<p id="v19"><sup><small>19</small></sup>  Så siger Hærskarers HERRE: Fasten i den fjerde, femte, syvende og tiende Måned skal blive Judas Hus til Fryd og Glæde og gode Højtidsdage. Elsk Sandhed og Fred! </p>
<p id="v20"><sup><small>20</small></sup>  Så siger Hærskarers HERRE: Endnu skal det ske, at Folkeslag og mange Byers Indbyggere skal komme, </p>
<p id="v21"><sup><small>21</small></sup>  og den ene Bys Indbyggere skal gå til den andens og sige: "Lad os vandre hen og bede HERREN om Nåde og søge Hærskarers HERRE; også jeg vil med." </p>
<p id="v22"><sup><small>22</small></sup>  Og mange Folkeslag og talrige Folk skal komme og søge Hærskarers HERRE i Jerusalem for at bede HERREN om Nåde. </p>
<p id="v23"><sup><small>23</small></sup>  Så siger Hærskarers HERRE: I hine Dage skal ti Mænd af alle Folks Tungemål gribe fat i en Jødes Kappeflig og sige: "Vi vil gå med eder; thi vi har hørt, at Gud er med eder." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Zechariah/7">Zakarias' Bog - Kapitel 7</a></td>
        <td><a href="/da/Bible/Zechariah/Index">Indeks</a></td>
        <td><a href="/da/Bible/Zechariah/9">Zakarias' Bog - Kapitel 9</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 8:2 <i>Gud sagde, at han skulle være jaloux på</i>: <a href="/da/The_Urantia_Book/4#p3_1">UB 4:3.1</a>.  <i>Jaloux for</i>: <a href="/da/The_Urantia_Book/96#p4_6">UB 96:4.6</a>. </li>
  <li id="fn2"><a href="#cite2">↑</a> 8:14 <i>Gud angrer ikke (efter eget valg)</i>: <a href="/da/The_Urantia_Book/2#p2_2">UB 2:2.2</a>.  <i>Gud angrer ikke (efter eget valg)</i>: <a href="/da/The_Urantia_Book/4#p3_4">UB 4:3.4</a>. </li>
</ol>
</div>
