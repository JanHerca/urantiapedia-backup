<!--
title: Zakarias' Bog - Kapitel 5
description: 
published: true
date: 2022-10-6T9:45:27Z
tags: bible, bible—zechariah
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Zechariah/4">Zakarias' Bog - Kapitel 4</a></td>
        <td><a href="/da/Bible/Zechariah/Index">Indeks</a></td>
        <td><a href="/da/Bible/Zechariah/6">Zakarias' Bog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå løftede jeg mine Øjne og skuede, og se, der var en flyvende Bogrulle. </p>
<p id="v2"><sup><small>2</small></sup>  Og han spurgte mig: "Hvad ser du?" Jeg svarede: "Jeg ser en flyvende Bogrulle, som er tyve Alen lang og ti Alen bred." </p>
<p id="v3"><sup><small>3</small></sup>  Da sagde han til mig: "Det er Forbandelsen, som udgår over hele Landet; thi alle, som stjæler, er nu længe nok gået fri, og alle, som sværger, er nu længe nok gået fri. </p>
<p id="v4"><sup><small>4</small></sup>  Jeg lader den udgå, lyder det fra Hærskarers HERRE, for at den skal komme i Tyvens Hus og dens Hus, som sværger falsk ved mit Navn, og sætte sig fast i deres Huse og tilintetgøre dem med Tømmer og Sten." </p>
<p id="v5"><sup><small>5</small></sup>  Derpå trådte Engelen, som talte med mig, frem og sagde til mig: "Løft dine Øjne og se, hvad det er, som kommer der!" </p>
<p id="v6"><sup><small>6</small></sup>  Jeg spurgte: "Hvad er det?" Og han svarede: "Det er Efaen, som kommer." Og han vedblev: "Det er deres Brøde i hele Landet." </p>
<p id="v7"><sup><small>7</small></sup>  Og se, et Blylåg løftedes, og se, i Efaen sad en Kvinde. </p>
<p id="v8"><sup><small>8</small></sup>  Og han sagde: "Det er Gudløsheden!" Så stødte han hende ned i Efaen og slog Blylåget i over Åbningen. </p>
<p id="v9"><sup><small>9</small></sup>  Og jeg løftede mine Øjne og skuede, og se, to Kvinder kom båret af Vinden, og deres Vinger var som Storkevinger; og de løftede Efaen op mellem Himmel og Jord. </p>
<p id="v10"><sup><small>10</small></sup>  Så spurgte jeg Engelen, som talte med mig: "Hvor bærer de Efaen hen?" </p>
<p id="v11"><sup><small>11</small></sup>  Han svarede: "Hen at bygge hende et Hus i Sinears Land, og når det er rejst, sætter de hende der, hvor hendes Sted er." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Zechariah/4">Zakarias' Bog - Kapitel 4</a></td>
        <td><a href="/da/Bible/Zechariah/Index">Indeks</a></td>
        <td><a href="/da/Bible/Zechariah/6">Zakarias' Bog - Kapitel 6</a></td>
      </tr>
    </tbody>
  </table>
</figure>
