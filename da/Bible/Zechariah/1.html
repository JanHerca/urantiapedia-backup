<!--
title: Zakarias' Bog - Kapitel 1
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Zechariah/Index">Indeks</a></td>
        <td><a href="/da/Bible/Zechariah/2">Zakarias' Bog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I den ottende Måned i Darius's andet Regeringsår kom HERRENs Ord til Profeten Zakarias, en Søn af Berekja, en Søn af Iddo, således: </p>
<p id="v2"><sup><small>2</small></sup>  HERREN var fuld af Harme imod eders Fædre. </p>
<p id="v3"><sup><small>3</small></sup>  Men sig til dem: Så siger Hærskarers HERRE: Vend om til mig, lyder det fra Hærskarers HERRE, så vil jeg vende om til eder, siger Hærskarers HERRE. </p>
<p id="v4"><sup><small>4</small></sup>  Vær ikke som eders Fædre, til hvem de tidligere Profeter talte således: Så siger Hærskarers HERRE: Vend om fra eders onde Veje og onde Gerninger! Men de hørte ikke og ænsede mig ikke, lyder det fra HERREN. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Eders Fædre, hvor er de? Og Profeterne, lever de evigt? </p>
<p id="v6"><sup><small>6</small></sup>  Men mine Ord og Bud, som jeg overgav mine Tjenere Profeterne, nåede de ikke eders Fædre, så de måtte vende om og sige: "Som Hærskarers HERRE havde sat sig for at gøre imod os for vore Vejes og Gerningers Skyld, således gjorde han." </p>
<p id="v7"><sup><small>7</small></sup>  På den fire og tyvende dag i den ellevte Måned, det er Sjebat Måned, i Darius's andet Regeringsår kom HERRENs Ord til Profeten Zakarias, en Søn af Berekja, en Søn af Iddo, således: </p>
<p id="v8"><sup><small>8</small></sup>  Jeg skuede i Nat, og se, en Mand på en rød Hest holdt mellem Bjergene ved den dybe Kløft, og bag ham var der røde, mørke, hvide og brogede Heste. </p>
<p id="v9"><sup><small>9</small></sup>  Jeg spurgte: "Hvad betyder de, Herre?" Og Engelen, som talte med mig, sagde: "Jeg vil vise dig, hvad de betyder." </p>
<p id="v10"><sup><small>10</small></sup>  Så tog Manden, som holdt mellem Bjergene, til Orde og sagde: "Det er dem, HERREN udsender, for at de skal drage Jorden rundt." </p>
<p id="v11"><sup><small>11</small></sup>  Og de tog til Orde og sagde til HERRENs Engel, som stod mellem Bjergene: "Vi drog Jorden rundt,og se, hele Jorden er rolig og stille. </p>
<p id="v12"><sup><small>12</small></sup>  HERRENs Engel tog da til Orde og sagde: "Hærskarers HERRE! Hvor længe varer det, før du forbarmer dig over Jerusalem og Judas Byer, som du nu har været vred på i halvfjerdsindstyve År?" </p>
<p id="v13"><sup><small>13</small></sup>  Og til Svar gav HERREN Engelen, som talte med mig, gode og trøstende Ord. </p>
<p id="v14"><sup><small>14</small></sup>  Engelen, som talte med mig, sagde så til mig: Tal og sig: Så siger Hærskarers HERRE: Jeg er fuld af Nidkærhed for Jerusalem og Zion <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  og af Harme mod de trygge Hedninger, fordi de hjalp til at gøre Ulykken stor, da min Vrede kun var lille. </p>
<p id="v16"><sup><small>16</small></sup>  Derfor, så siger HERREN: Jeg vender mig til Jerusalem og forbarmer mig over det; mit Hus skal opbygges der, lyder det fra Hærskarers HERRE, og der skal udspændes Målesnor over Jerusalem. </p>
<p id="v17"><sup><small>17</small></sup>  Tal videre: Så siger Hærskarers HERRE: Mine Byer skal atter strømme med Velsignelse, og HERREN vil atter trøste Zion og udvælge Jerusalem. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Zechariah/Index">Indeks</a></td>
        <td><a href="/da/Bible/Zechariah/2">Zakarias' Bog - Kapitel 2</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 1:4 <i>Ikke længere Hærskarers Herre</i>: <a href="/da/The_Urantia_Book/194#p3_11">UB 194:3.11</a>. </li>
  <li id="fn2"><a href="#cite2">↑</a> 1:14 <i>Jaloux for</i>: <a href="/da/The_Urantia_Book/96#p4_6">UB 96:4.6</a>.  <i>Gud sagde, at han skulle være jaloux på</i>: <a href="/da/The_Urantia_Book/4#p3_1">UB 4:3.1</a>. </li>
</ol>
</div>
