<!--
title: Nahums Bog - Kapitel 3
description: 
published: true
date: 2023-11-8T20:15:14Z
tags: bible, bible—nahum
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Nahum/2">
          <span class="mdi mdi-arrow-left-drop-circle"></span><span class="pl-2">Nahums Bog - Kapitel 2</span>
        </a>
        </td>
        <td>
        <a href="/da/Bible/Nahum/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ve Byen, der drypper af Blod, hvor der kun tales Løgn, så fuld af Ran, med Rov uden Ende! </p>
<p id="v2"><sup><small>2</small></sup>  Hør Smæld og raslende Vogne, jagende Heste, </p>
<p id="v3"><sup><small>3</small></sup>  Stridsvognenes vilde Dans og stejlende Heste! Sværdblink og lynende Spyd, faldne i Mængde, Masser af døde, endeløse Dynger af Lig, man snubler over Lig! </p>
<p id="v4"><sup><small>4</small></sup>  For Skøgens vidt drevne Utugt, den fagre, udlært i Trolddom, som besnærede Folk ved Utugt, Stammer ved Trolddom, </p>
<p id="v5"><sup><small>5</small></sup>  kommer jeg over dig, lyder det fra Hærskarers HERRE; dit Slæb slår jeg op i Ansigtet på dig, lader Folkeslag se din Blusel, Riger din Skam, </p>
<p id="v6"><sup><small>6</small></sup>  dænger dig til med Skarn og vanærer dig, ja sætter dig i Gabestok. </p>
<p id="v7"><sup><small>7</small></sup>  Enhver, som får dig at se, skal fly fra dig og sige: "Nineve er ødelagt, hvem vil ynke det, hvor skal jeg hente en til at give det Trøst?" </p>
<p id="v8"><sup><small>8</small></sup>  Mon du er bedre end No-Amon, der lå ved Strømme, omgivet af Vand som Bolværk, med Vand til Mur? </p>
<p id="v9"><sup><small>9</small></sup>  Dets Styrke var Ætiopere og Ægyptere uden Tal; Put og Libyer kom det til Hjælp. </p>
<p id="v10"><sup><small>10</small></sup>  Dog førtes det bort, i Fangenskab måtte det vandre, på alle Gadebjørner knustes også dets spæde; og om dets ædle kastedes Lod, alle dets Stormænd lagdes i Lænker. </p>
<p id="v11"><sup><small>11</small></sup>  Også du skal drikke og synke i Afmagt, også du skal søge i Ly for Fjenden. </p>
<p id="v12"><sup><small>12</small></sup>  Alle dine Fæstninger er Figener og tidligmoden Frugt; når de rystes, falder de den spisende i Munden. </p>
<p id="v13"><sup><small>13</small></sup>  Se, Folket i dig er som Kvinder, vidåbne for Fjenden er Portene ind til dit Land, Ild fortæred dine Slåer. </p>
<p id="v14"><sup><small>14</small></sup>  Øs Vand til Brug, når du omringes, styrk dine Fæstninger, træd Dynd, stamp Ler, tag fat på Teglstensformen. </p>
<p id="v15"><sup><small>15</small></sup>  Ild skal fortære dig på Stedet. Sværd udrydde dig, fortære dig som Springere. Er du end talrig som Springere, talrig som Græshopper, </p>
<p id="v16"><sup><small>16</small></sup>  er end dine Købmænd flere end Himlens Stjerner - Græshoppen kaster sin Vingeskal og flyver! </p>
<p id="v17"><sup><small>17</small></sup>  Dine Fogeder er som Græshopper, dine Tipsarer som Græshoppesværme; de lejrer sig i Hegn, når Dagen er sval; men når Solen står op, er de borte, man ved ej hvor. </p>
<p id="v18"><sup><small>18</small></sup>  Hvor sov dine Hyrder fast, du Assurs Konge! Dine Helte blunded; dit Folk er spredt på Bjergene, ingen samler dem. </p>
<p id="v19"><sup><small>19</small></sup>  Ulægeligt er dit Brud, dit Sår er til Døden. Alle, som hører om dig, klapper i Hånd; thi hvem fik ikke din Ondskab stadig at føle? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Nahum/2">
          <span class="mdi mdi-arrow-left-drop-circle"></span><span class="pl-2">Nahums Bog - Kapitel 2</span>
        </a>
        </td>
        <td>
        <a href="/da/Bible/Nahum/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
