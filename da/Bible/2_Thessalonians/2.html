<!--
title: Andet Thessalonikerbrev - Kapitel 2
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/2_Thessalonians/1">Andet Thessalonikerbrev - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/2_Thessalonians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/2_Thessalonians/3">Andet Thessalonikerbrev - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men vi bede eder, Brødre! angående vor Herres Jesu Kristi Tilkommelse og vor Samling til ham, </p>
<p id="v2"><sup><small>2</small></sup>  at I ikke i en Hast må lade eder bringe fra Besindelse eller forskrække hverken ved nogen Ånd eller ved nogen Tale eller Brev, der skulde være fra os, som om Herrens Dag var lige for Hånden. </p>
<p id="v3"><sup><small>3</small></sup>  Lad ingen bedrage eder i nogen Måde; thi først må jo Frafaldet komme og Syndens Menneske åbenbares, Fortabelsens Søn, </p>
<p id="v4"><sup><small>4</small></sup>  han, som sætter sig imod og ophøjer sig over alt. hvad der kaldes Gud eller Helligdom, så at han sætter sig i Guds Tempel og udgiver sig selv for at være Gud. </p>
<p id="v5"><sup><small>5</small></sup>  Komme I ikke i Hu, at jeg sagde eder dette, da jeg endnu var hos eder? </p>
<p id="v6"><sup><small>6</small></sup>  Og nu vide I, hvad der holder ham tilbage, indtil han åbenbares i sin Tid. </p>
<p id="v7"><sup><small>7</small></sup>  Thi Lovløshedens Hemmelighed virker allerede, kun at den, som nu holder tilbage, først må komme af Vejen </p>
<p id="v8"><sup><small>8</small></sup>  og da skal den lovløse åbenbares, hvem den Herre Jesus skal dræbe med sin Munds Ånde og tilintetgøre ved sin Tilkommelses Åbenbarelse, </p>
<p id="v9"><sup><small>9</small></sup>  han, hvis Komme sker ifølge Satans Kraft, med al Løgnens Magt og Tegn og Undere </p>
<p id="v10"><sup><small>10</small></sup>  og med alt Uretfærdigheds Bedrag for dem, som fortabes, fordi de ikke toge imod Kærligheden til Sandheden, så de kunde blive frelste. </p>
<p id="v11"><sup><small>11</small></sup>  Og derfor sender Gud dem kraftig Vildfarelse, så at de tro Løgnen, </p>
<p id="v12"><sup><small>12</small></sup>  for at de skulle dømmes, alle de, som ikke troede Sandheden, men fandt Behag i Uretfærdigheden. </p>
<p id="v13"><sup><small>13</small></sup>  Men vi ere skyldige at takke Gud altid for eder, I af Herren elskede Brødre! fordi Gud har udvalgt eder fra Begyndelsen til Frelse ved Åndens Helligelse og Tro på Sandheden, </p>
<p id="v14"><sup><small>14</small></sup>  hvortil han kaldte eder ved vort Evangelium, for at I skulde vinde vor Herres Jesu Kristi Herlighed. </p>
<p id="v15"><sup><small>15</small></sup>  Så står da fast, Brødre! og holder fast ved de Overleveringer, hvori I bleve oplærte, være sig ved vor Tale eller vort Brev. </p>
<p id="v16"><sup><small>16</small></sup>  Men han selv, vor Herre Jesus Kristus og Gud vor Fader, som har elsket og givet os en evig Trøst og et godt Håb i Nåde, </p>
<p id="v17"><sup><small>17</small></sup>  han trøste eders Hjerter og styrke eder i al god Gerning og Tale! </p>
