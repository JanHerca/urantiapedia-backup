<!--
title: Fjerde Mosebog - Kapitel 10
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Numbers/9">Fjerde Mosebog - Kapitel 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Numbers/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Numbers/11">Fjerde Mosebog - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Du skal lave dig to Sølvtrompeter; i drevet Arbejde skal du lave dem. Dem skal du bruge, når Menigheden skal kaldes sammen, og når Lejrene skal bryde op. </p>
<p id="v3"><sup><small>3</small></sup>  Når der blæses i dem begge to, skal hele Menigheden samle sig hos dig ved Indgangen til Åbenbaringsteltet. </p>
<p id="v4"><sup><small>4</small></sup>  Blæses der kun i den ene, skal Øversterne, Overhovederne for Israels Stammer, samle sig hos dig. </p>
<p id="v5"><sup><small>5</small></sup>  Når I blæser Alarm med dem, skal Lejrene på Østsiden bryde op; </p>
<p id="v6"><sup><small>6</small></sup>  blæser Alarm anden Gang, skal Lejrene på Sydsiden bryde op: tredje Gang skal Lejrene mod Vest bryde op, fjerde Gang Lejrene mod Nord; der skal blæses Alarm, når de skal bryde op. </p>
<p id="v7"><sup><small>7</small></sup>  Men når Forsamlingen skal sammenkaldes skal I blæse på almindelig Vis, ikke Alarm. </p>
<p id="v8"><sup><small>8</small></sup>  Arons Sønner, Præsterne, skal blæse i Trompeterne; det skal være eder en evig gyldig Anordning fra Slægt til Slægt. </p>
<p id="v9"><sup><small>9</small></sup>  Når I drager i Krig i eders Land mod en Fjende, der angriber eder, og blæser Alarm med Trompeterne, skal I ihukommes for HERREN eders Guds Åsyn og frelses fra eders Fjender. </p>
<p id="v10"><sup><small>10</small></sup>  Og på eders Glædesdage, eders Højtider og Nymånedage, skal I blæse i Trompeterne ved eders Brændofre og Takofre; så skal de tjene eder til Ihukommelse for eders Guds Åsyn. Jeg er HERREN eders Gud! </p>
<p id="v11"><sup><small>11</small></sup>  Den tyvende Dag i den anden Måned af det andet År løftede Skyen sig fra Vidnesbyrdets Bolig. </p>
<p id="v12"><sup><small>12</small></sup>  Da brød Israeliterne op fra Sinaj Ørken, i den Orden de skulde bryde op i, og Skyen stod stille i Parans Ørken. </p>
<p id="v13"><sup><small>13</small></sup>  Da de nu første Gang brød op efter Guds Bud ved Moses, </p>
<p id="v14"><sup><small>14</small></sup>  var Judæernes Lejr den første, der brød op under sit Felttegn, Hærafdeling for Hærafdeling; deres Hær førtes af Nahasjon, Amminadabs Søn. </p>
<p id="v15"><sup><small>15</small></sup>  Issakariternes Stammes Hær førtes af Netanel, Zuars Søn, </p>
<p id="v16"><sup><small>16</small></sup>  og Zebuloniternes Stammes Hær af Eliab, Helons Søn. </p>
<p id="v17"><sup><small>17</small></sup>  Da derpå Boligen var taget ned, brød Gersoniterne og Merariterne op og bar Boligen. </p>
<p id="v18"><sup><small>18</small></sup>  Så brød Rubens Lejr op under sit Felttegn, Hærafdeling for Hærafdeling; deres Hær førtes af Elizur, Sjedeurs Søn. </p>
<p id="v19"><sup><small>19</small></sup>  Simeoniternes Stammes Hær førtes af Sjelumiel, Zurisjaddajs Søn, </p>
<p id="v20"><sup><small>20</small></sup>  og Gaditernes Stammes Hær af Eljasaf, Deuels Søn. </p>
<p id="v21"><sup><small>21</small></sup>  Så brød Kehatiterne, der bar de hellige Ting, op; og før deres Komme havde man rejst Boligen. </p>
<p id="v22"><sup><small>22</small></sup>  Så brød Efraimiternes Lejr op under sit Felttegn, Hærafdeling for Hærafdeling; deres Hær førtes af Elisjema, Ammihuds Søn. </p>
<p id="v23"><sup><small>23</small></sup>  Manassiternes Stammes Hær førtes af Gamliel, Pedazurs Søn, </p>
<p id="v24"><sup><small>24</small></sup>  og Benjaminiternes Stammes Hær af Abidan, Gidonis Søn. </p>
<p id="v25"><sup><small>25</small></sup>  Så brød Daniternes Lejr op under sit Felttegn som Bagtrop i hele Lejrtoget, Hærafdeling for Hærafdeling; deres Hær førtes af Ahiezer, Ammisjaddajs Søn. </p>
<p id="v26"><sup><small>26</small></sup>  Aseriternes Stammes Hær førtes af Pagiel, Okrans Søn, </p>
<p id="v27"><sup><small>27</small></sup>  og Naftalitemes Stammes Hær af Ahira, Enans Søn. </p>
<p id="v28"><sup><small>28</small></sup>  Således foregik Israelitternes Opbrud, Hærafdeling for Hærafdeling. Så brød de da op. </p>
<p id="v29"><sup><small>29</small></sup>  Men Moses sagde til Midjaniten Hobab, Reuels Søn, Moses's Svigerfader: "Vi bryder nu op for at drage til det Sted, HERREN har lovet at give os; drag med os! Vi skal lønne dig godt, thi HERREN har stillet Israel gode Ting i Udsigt." </p>
<p id="v30"><sup><small>30</small></sup>  Men han svarede ham: "Jeg vil ikke drage med; nej, jeg drager til mit Land og min Slægt." </p>
<p id="v31"><sup><small>31</small></sup>  Da sagde han: "Forlad os ikke! Du kender jo de Steder, hvor vi kan slå Lejr i Ørkenen; vær Øje for os! </p>
<p id="v32"><sup><small>32</small></sup>  Drager du med os, skal vi give dig Del i alt det gode, HERREN vil give os." </p>
<p id="v33"><sup><small>33</small></sup>  Derpå brød de op fra HERRENs Bjerg og vandrede tre Dagsrejser frem, idet HERRENs Pagts Ark drog i Forvejen for at søge dem et Sted, hvor de kunde holde Hvil. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Og HERRENs Sky svævede over dem om Dagen, når de brød op fra Lejren. </p>
<p id="v35"><sup><small>35</small></sup>  Og hver Gang Arken brød op, sagde Moses: "Stå op, HERRE, at dine Fjender må splittes og dine Avindsmænd fly for dit Åsyn!" </p>
<p id="v36"><sup><small>36</small></sup>  Og hver Gang den standsede, sagde han: "Vend tilbage, HERRE, til Israels Stammers Titusinder!" </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 10:1-7 <i>Silvrige trompetblæsere</i>: <a href="/da/The_Urantia_Book/162#p4_2">UB 162:4.2</a>. </li>
  <li id="fn2"><a href="#cite2">↑</a> 10:33 <i>Hellige bjerge</i>: <a href="/da/The_Urantia_Book/85#p1_5">UB 85:1.5</a>. </li>
</ol>
</div>
