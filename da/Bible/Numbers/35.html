<!--
title: Fjerde Mosebog - Kapitel 35
description: 
published: true
date: 2022-10-6T9:45:27Z
tags: bible, bible—numbers
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/34">Fjerde Mosebog - Kapitel 34</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/36">Fjerde Mosebog - Kapitel 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses på Moabs Sletter ved Jordan over for Jeriko og sagde: </p>
<p id="v2"><sup><small>2</small></sup>  byd Israelitterne, at de af de Besiddelser, de får i Arv, skal give Leviterne nogle Byer at bo i; I skal også give Leviterne Græsmarker rundt om disse Byer, </p>
<p id="v3"><sup><small>3</small></sup>  Disse Byer skal de have at bo i, og deres Græsmarker skal de have til deres Kvæg, deres Hjorde og andre Dyr. </p>
<p id="v4"><sup><small>4</small></sup>  Græsmarkerne om Byerne, som I skal give Leviterne, skal strække sig 1000 Alen fra Bymuren ud til alle Sider; </p>
<p id="v5"><sup><small>5</small></sup>  og uden for Byen skal I til Østside opmåle 2OOO Alen, til Sydside 2000, til Vestside 2OOO og til Nordside 2OOO, med Byen i Midten. Det skal tilfalde dem som Græsgange til Byerne. </p>
<p id="v6"><sup><small>6</small></sup>  Hvad de Byer angår, som I skal give Leviterne, så skal I give dem de seks Tilflugtsbyer, som Manddrabere kan ty ind i, og desuden to og fyrretyve Byer. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  De Byer, I skal give Leviterne, bliver således i alt otte og fyrretyve Byer med tilhørende Græsmarker. </p>
<p id="v8"><sup><small>8</small></sup>  Og af de Byer, I skal give dem af Israelitternes Besiddelser, skal I lade de større Stammer give flere, de mindre færre; hver Stamme skal give Leviterne så mange af sine Byer, som svarer til den Arvelod, der tildeles den. </p>
<p id="v9"><sup><small>9</small></sup>  HERREN talede fremdeles til Moses og sagde: </p>
<p id="v10"><sup><small>10</small></sup>  Tal til Israelitterne og sig til dem: Når I kommer over Jordan til Kana'ans Land, </p>
<p id="v11"><sup><small>11</small></sup>  skal I udse eder nogle Byer, I kan have som Tilflugtsbyer, så at en Manddraber, der begår et Drab af Vanvare, kan ty derhen. </p>
<p id="v12"><sup><small>12</small></sup>  I disse Byer skal I have Ret til at søge Tilflugt for Blodhævneren, for at ikke Manddraberen skal dø, før han er blevet stillet for Menighedens Domstol. </p>
<p id="v13"><sup><small>13</small></sup>  Det skal være seks Byer, I skal afstå til Tilflugtsbyer; </p>
<p id="v14"><sup><small>14</small></sup>  de tre skal I afstå hinsides Jordan og de tre andre i Kana'ans Land; de skal være Tilflugtsbyer. </p>
<p id="v15"><sup><small>15</small></sup>  Israelitterne, de fremmede og de indvandrede iblandt dem skal have Ret til at søge Tilflugt i de seks Byer, så at enhver, der begår et Drab af Vanvare, kan ty derhen. </p>
<p id="v16"><sup><small>16</small></sup>  Men slår han ham ihjel med et Jernredskab, så er han en Manddraber, og Manddraberen skal lide Døden; </p>
<p id="v17"><sup><small>17</small></sup>  og slår han ham ihjel med en Sten, som han har i Hånden, og som kan slå en Mand ihjel, så er han en Manddraber, og Manddraberen skal lide Døden; </p>
<p id="v18"><sup><small>18</small></sup>  og slår han ham ihjel med et Træredskab, som han har i Hånden, og som kan slå en Mand ihjel, så er han en Manddraber, og Måddraberen skal lide Døden. </p>
<p id="v19"><sup><small>19</small></sup>  Blodhævneren skal dræbe Manddraberen; når han træffer ham, skal han dræbe ham. </p>
<p id="v20"><sup><small>20</small></sup>  Og støder han til ham af Had eller kaster noget på ham i ond Hensigt, så han dør deraf, </p>
<p id="v21"><sup><small>21</small></sup>  eller slår han ham med Hånden i Fjendskab, så han dør deraf, skal drabsmanden lide Døden, thi han er en Manddraber; Blodhævneren skal dræbe Manddraberen, når han træffer ham. </p>
<p id="v22"><sup><small>22</small></sup>  Støder han derimod til ham af Vanvare, ikke i Fjendskab, eller kaster han et Redskab på ham, uden at det er i ond Hensigt, </p>
<p id="v23"><sup><small>23</small></sup>  eller rammer han ham uden at se ham med en Sten, som kan slå en Mand ihjel, så han dør deraf, og han ikke er hans Uven eller har pønset på ondt imod ham, </p>
<p id="v24"><sup><small>24</small></sup>  så skal Menigheden dømme Drabsmanden og Blodhævneren imellem på Grundlag af disse Lovbud; </p>
<p id="v25"><sup><small>25</small></sup>  og Menigheden skal værne Manddraberen mod Blodhævneren, og Menigheden skal føre ham tilbage til hans Tilflugtsby, hvorhen han var tyet, og der skal han blive boende, indtil den med hellig Olie salvede Ypperstepræst dør. </p>
<p id="v26"><sup><small>26</small></sup>  Men hvis Manddraberen for lader sin Tilflugtsbys Område, hvorhen han er tyet, </p>
<p id="v27"><sup><small>27</small></sup>  og Blodhævneren træffer ham uden for hans Tilflugtsbys Område, så kan Blodhævneren dræbe Manddraberen uden at pådrage sig Blodskyld; </p>
<p id="v28"><sup><small>28</small></sup>  thi han skal blive i sin Tilflugtsby indtil Ypperstepræstens Død; først efter Ypperstepræstens Død kan Manddraberen vende tilbage til den Jord, han ejer. </p>
<p id="v29"><sup><small>29</small></sup>  Det skal være eder en retsgyldig Anordning fra Slægt til Slægt, hvor I end bor. </p>
<p id="v30"><sup><small>30</small></sup>  Når nogen slår et Menneske ihjel, må man kun dræbe Manddraberen efter flere Vidners Udsagn. Et enkelt Vidnes Udsagn er ikke nok til en Dødsdom. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  I må ikke tage mod Sonebøde for en Manddraber, når han har forbrudt sit Liv; han skal lide Døden, <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Heller ikke må I tage mod Sonebøde, således at den, der er tyet til sin Tilflugtsby, før Ypperstepræstens Død kan vende tilbage og bosætte sig i Landet. </p>
<p id="v33"><sup><small>33</small></sup>  Vanhelliger ikke det Land, I er i, thi Blodet vanhelliger Landet, og Landet får kun Soning for det Blod, der er udgydt deri, ved dens Blod, der har udgydt det. </p>
<p id="v34"><sup><small>34</small></sup>  Gør ikke det Land urent, I er bosat i, og i hvis Midte jeg bor; thi jeg HERREN bor midt iblandt Israels Børn. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/34">Fjerde Mosebog - Kapitel 34</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/36">Fjerde Mosebog - Kapitel 36</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 35:6,11,14 <i>Tilflugtsbyer</i>: <a href="/da/The_Urantia_Book/69#p4_4">UB 69:4.4</a>. </li>
  <li id="fn2"><a href="#cite2">↑</a> 35:30 <i>Del 2: Med forbehold for bedømmelse</i>: <a href="/da/The_Urantia_Book/140#p6_4">UB 140:6.4</a>. </li>
  <li id="fn3"><a href="#cite3">↑</a> 35:31 <i>Tag ingen løsesum for en morder</i>: <a href="/da/The_Urantia_Book/70#p10_12">UB 70:10.12</a>. </li>
</ol>
</div>
