<!--
title: Fjerde Mosebog - Kapitel 22
description: 
published: true
date: 2022-10-6T9:45:27Z
tags: bible, bible—numbers
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/21">Fjerde Mosebog - Kapitel 21</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/23">Fjerde Mosebog - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derefter brød Israelitterne op derfra og slog Lejer på Moabs Sletter hinsides Jordan over for Jeriko. </p>
<p id="v2"><sup><small>2</small></sup>  Da Balak, Zippors Søn, så alt, hvad Israel havde gjort ved Amoriterne, </p>
<p id="v3"><sup><small>3</small></sup>  grebes Moab af Rædsel for Folket, fordi det var så talrigt, og Moab gruede for Israelitterne. </p>
<p id="v4"><sup><small>4</small></sup>  Da sagde Moab til Midjaniternes Ældste: "Nu vil denne Menneskemasse opæde alt, hvad der er rundt omkring os, som Okserne opæder Græsset på Marken!" På den Tid var Balak, Zippors Søn, Konge over Moab. </p>
<p id="v5"><sup><small>5</small></sup>  Han sendte nu Sendebud til Bileam, Beors Søn, i Petor, der ligger ved Floden, til Ammoniternes Land, og bad ham komme til sig, idet han lod sige: "Se, et Folk er udvandret fra Ægypten; se, det har oversvømmet Landet og slået sig ned lige over for mig. </p>
<p id="v6"><sup><small>6</small></sup>  Kom nu og forband mig det Folk, thi det er mig for mægtigt: måske jeg da kan slå det og jage det ud af Landet. Thi jeg ved, at den, du velsigner, er velsignet, og den, du forbander, forbandet!" </p>
<p id="v7"><sup><small>7</small></sup>  Da gav Moabs og Midjans Ældste sig på Vej, forsynede med Spåmandsløn, og da de kom til Bileam, overbragte de ham Balaks Ord. </p>
<p id="v8"><sup><small>8</small></sup>  Han sagde til dem: "Bliv her Natten over, så skal jeg give eder Svar, efter som HERREN vil tale til mig!" Moabs Høvdinger blev da hos Bileam. </p>
<p id="v9"><sup><small>9</small></sup>  Men Gud kom til Bileam og spurgte: "Hvem er de Mænd, som er hos dig?" </p>
<p id="v10"><sup><small>10</small></sup>  Men Bileam svarede Gud: "Zippors Søn, Kong Balak af Moab, har sendt mig det Bud: </p>
<p id="v11"><sup><small>11</small></sup>  Se, et Folk er udvandret fra Ægypten og har oversvømmet Landet! Kom nu og forband mig det, måske jeg da kan overvinde det og jage det bort!" </p>
<p id="v12"><sup><small>12</small></sup>  Men Gud sagde til Bileam: "Du må ikke gå med dem, du må ikke forbande det Folk, thi det er velsignet!" </p>
<p id="v13"><sup><small>13</small></sup>  Næste Morgen stod Bileam op og sagde til Balaks Høvdinger: "Vend tilbage til eders Land, thi HERREN vægrer sig ved at give mig Tilladelse til at følge med eder!" </p>
<p id="v14"><sup><small>14</small></sup>  Da brød Moabs Høvdinger op, og de kom til Balak og meldte: "Bileam vægrede sig ved at følge med os!" </p>
<p id="v15"><sup><small>15</small></sup>  Men Balak sendte på ny Høvdinger af Sted, flere og mere ansete end de forrige; </p>
<p id="v16"><sup><small>16</small></sup>  og de kom til Bileam og sagde til ham: "Således siger Balak, Zippors Søn: Undslå dig ikke for at komme til mig! </p>
<p id="v17"><sup><small>17</small></sup>  Jeg vil lønne dig rigeligt og gøre alt, hvad du kræver af mig. Kom nu og forband mig det Folk!" </p>
<p id="v18"><sup><small>18</small></sup>  Men Bileam svarede Balaks Folk: "Om Balak så giver mig alt det Sølv og Guld, han har i sit Hus, formår jeg dog hverken at gøre lidt eller meget imod HERREN min Guds Befaling; </p>
<p id="v19"><sup><small>19</small></sup>  bliv derfor også I her Natten over, for at jeg kan få at vide, hvad HERREN yderligere vil tale til mig!" </p>
<p id="v20"><sup><small>20</small></sup>  Da kom Gud om Natten til Bileam og sagde til ham: "Er disse Mænd kommet til dig for at hente dig, så følg med dem; men du må ikke gøre andet, end hvad jeg siger dig!" </p>
<p id="v21"><sup><small>21</small></sup>  Så stod Bileam op næste Morgen og sadlede sit Æsel og fulgte med Moabs Høvdinger. </p>
<p id="v22"><sup><small>22</small></sup>  Men Guds Vrede blussede op, fordi han fulgte med, og HERRENs Engel stillede sig på Vejen for at stå ham imod, da han kom ridende på sit Æsel fulgt af sine to Tjenere. </p>
<p id="v23"><sup><small>23</small></sup>  Da nu Æselet så HERRENs Engel stå på Vejen med draget Sværd i Hånden, veg det ud fra Vejen og gik ind på Marken; men Bileam slog Æselet for at tvinge det tilbage på Vejen. </p>
<p id="v24"><sup><small>24</small></sup>  Da stillede HERRENs Engel sig i Hulvejen mellem Vingårdene, hvor der var Mure på begge Sider; </p>
<p id="v25"><sup><small>25</small></sup>  og da Æselet så HERRENs Engel, trykkede det sig op til Muren, så det trykkede Bileams Fod op mod Muren, og han gav sig atter til at slå det. </p>
<p id="v26"><sup><small>26</small></sup>  HERRENs Engel gik nu længere frem og stillede sig i en Snævring, hvor det ikke var muligt at komme til Siden, hverken til højre eller venstre. </p>
<p id="v27"><sup><small>27</small></sup>  Da Æselet så HERRENs Engel, lagde det sig ned med Bileam. Da blussede Bileams Vrede op, og han gav sig til at slå Æselet med Stokken. </p>
<p id="v28"><sup><small>28</small></sup>  Men HERREN åbnede Æselets Mund, og det sagde til Bileam: "Hvad har jeg gjort dig, siden du nu har slået mig tre Gange?" </p>
<p id="v29"><sup><small>29</small></sup>  Bileam svarede Æselet: "Du har drillet mig; havde jeg haft et Sværd i Hånden, havde jeg slået dig ihjel!" </p>
<p id="v30"><sup><small>30</small></sup>  Men Æselet sagde til Bileam: "Er jeg ikke dit eget Æsel, som du har redet al din Tid indtil i Dag? Har jeg ellers haft for Vane at bære mig således ad over for dig?" Han svarede: "Nej!" </p>
<p id="v31"><sup><small>31</small></sup>  Da åbnede HERREN Bileams Øjne, og han så HERRENs Engel stå på Vejen med draget Sværd i Hånden; og han bøjede sig og kastede sig ned på sit Ansigt. </p>
<p id="v32"><sup><small>32</small></sup>  Men HERRENs Engel sagde til ham: "Hvorfor slog du dit Æsel de tre Gange? Se, jeg er gået ud for at stå dig imod, thi du handlede overilet ved at rejse imod min Vilje. </p>
<p id="v33"><sup><small>33</small></sup>  Æselet så mig og veg tre Gange til Side for mig; og var det ikke veget til Side for mig, havde jeg slået dig ihjel, men skånet dets Liv!" </p>
<p id="v34"><sup><small>34</small></sup>  Da sagde Bileam til HERRENs Engel: "Jeg har syndet, jeg vidste jo ikke, at det var dig, der trådte i Vejen for mig. Men hvis det er dig imod, vil jeg atter vende tilbage." </p>
<p id="v35"><sup><small>35</small></sup>  HERRENs Engel sagde til Bileam: "Følg blot med disse Mænd, men du må kun sige de Ord, jeg siger dig!" Så fulgte Bileam med Balaks Høvdinger. </p>
<p id="v36"><sup><small>36</small></sup>  Da Balak nu hørte, at Bileam var undervejs, gik han ham i Møde til Ar Moab ved den Grænse, Arnon danner, den yderste Grænse. </p>
<p id="v37"><sup><small>37</small></sup>  Og Balak sagde til Bileam: "Sendte jeg dig ikke Bud og bad dig komme? Hvorfor kom du da ikke til mig? Skulde jeg virkelig være ude af Stand til at lønne dig?" </p>
<p id="v38"><sup><small>38</small></sup>  Bileam sagde til Balak: "Se, nu er jeg kommet til dig; men mon det står i min Magt at sige noget? Det Ord, Gud lægger mig i Munden, må jeg tale!" </p>
<p id="v39"><sup><small>39</small></sup>  Da fulgte Bileam med Balak, og de kom til Hirjat Huzot. </p>
<p id="v40"><sup><small>40</small></sup>  Balak ofrede her Hornkvæg og Småkvæg og sendte noget til Bileam og Høvdingerne, der var hos ham. </p>
<p id="v41"><sup><small>41</small></sup>  Næste Morgen tog Balak Bileam med sig og førte ham op til Bamot Bål, hvorfra han kunde øjne den yderste Del af Folket. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/21">Fjerde Mosebog - Kapitel 21</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/23">Fjerde Mosebog - Kapitel 23</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 22:41 <i>Høje steder</i>: <a href="/da/The_Urantia_Book/85#p1_5">UB 85:1.5</a>.  <i>Baals høje sted</i>: <a href="/da/The_Urantia_Book/126#p1_2">UB 126:1.2</a>. </li>
</ol>
</div>
