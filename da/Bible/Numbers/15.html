<!--
title: Fjerde Mosebog - Kapitel 15
description: 
published: true
date: 2022-10-6T9:45:27Z
tags: bible, bible—numbers
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/14">Fjerde Mosebog - Kapitel 14</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/16">Fjerde Mosebog - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: </p>
<p id="v2"><sup><small>2</small></sup>  Tal til Israelitterne og sig til dem: Når I kommer til det Land, jeg vil give eder at bo i, </p>
<p id="v3"><sup><small>3</small></sup>  og I vil ofre HERREN et Ildoffer, Brændoffer eller Slagtoffer, af Hornkvæg eller Småkvæg for at indfri et Løfte eller af fri Drift eller i Anledning af eders Højtider for at berede HERREN en liflig Duft, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  så skal den, der bringer HERREN sin Offergave, som Afgrødeoffer bringe en Tiendedel Efa fint Hvedemel, rørt i en Fjerdedel Hin Olie </p>
<p id="v5"><sup><small>5</small></sup>  desuden skal du som Drikoffer til hvert Lam ofre en Fjerdedel Hin Vin, hvad enten det er Brændoffer eller Slagtoffer. </p>
<p id="v6"><sup><small>6</small></sup>  Men til en Væder skal du som Afgrødeoffer ofre to Tiendedele Efa fint Hvedemel, rørt i en Tredjedel Hin Olie; </p>
<p id="v7"><sup><small>7</small></sup>  desuden skal du som Drikoffer frembære en Tredjedel Hin Vin til en liflig Duft for HERREN. </p>
<p id="v8"><sup><small>8</small></sup>  Og når du ofrer en ung Tyr som Brændoffer eller Slagtoffer for at indfri et Løfte eller som Takoffer til HERREN, </p>
<p id="v9"><sup><small>9</small></sup>  skal du foruden Tyren frembære som Afgrødeoffer tre Tiendedele Efa fint Hvedemel, rørt i en halv Hin Olie; </p>
<p id="v10"><sup><small>10</small></sup>  desuden skal du som Drikoffer frembære en halv Hin Vin, et Ildoffer til en liflig Duft for HERREN. </p>
<p id="v11"><sup><small>11</small></sup>  Således skal der gøres for hver enkelt Tyr, hver enkelt Væder eller hvert Lam eller Ged; </p>
<p id="v12"><sup><small>12</small></sup>  således skal I gøre for hvert enkelt Dyr, så mange I nu ofrer. </p>
<p id="v13"><sup><small>13</small></sup>  Enhver indfødt skal gøre disse Ting på denne Måde, når han vil bringe et Ildoffer til en liflig Duft for HERREN. </p>
<p id="v14"><sup><small>14</small></sup>  Og når en fremmed bor hos eder, eller nogen i de kommende Tider bor iblandt eder, og han vil bringe et Ildoffer til en liflig Duft for HERREN, skal han gøre på samme Måde som I selv. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Inden for Forsamlingen skal en og samme Anordning gælde for eder og den fremmede, der bor hos eder; det skal være eder en evig gyldig Anordning fra Slægt til Slægt: hvad der gælder for eder, skal også gælde for den fremmede for HERRENs Åsyn; </p>
<p id="v16"><sup><small>16</small></sup>  samme Lov og Ret gælder for eder og den fremmede, der bor hos eder. </p>
<p id="v17"><sup><small>17</small></sup>  HERREN talede fremdeles til Moses og sagde: </p>
<p id="v18"><sup><small>18</small></sup>  Tal til Israelitterne og sig til dem: Når I kommer til det Land, jeg fører eder til, </p>
<p id="v19"><sup><small>19</small></sup>  og spiser af Landets Brød, skal I yde HERREN en Offerydelse. </p>
<p id="v20"><sup><small>20</small></sup>  Som Førstegrøde af eders Grovmel skal I yde en Kage som Offerydelse; på samme Måde som Offerydelsen af Tærskepladsen skal I yde den. </p>
<p id="v21"><sup><small>21</small></sup>  Af Førstegrøden af eders Grovmel skal I give HERREN en Offerydelse, Slægt efter Slægt. </p>
<p id="v22"><sup><small>22</small></sup>  Dersom I synder af Vanvare og undlader at udføre noget af alle de Bud, HERREN har kundgjort Moses, </p>
<p id="v23"><sup><small>23</small></sup>  noget af alt det, HERREN har pålagt eder gennem Moses, fra den Dag HERREN udstedte sit Bud og frem i Tiden fra Slægt til Slægt, </p>
<p id="v24"><sup><small>24</small></sup>  så skal hele Menigheden, hvis det sker af Vanvare uden Menighedens Vidende, ofre en ung Tyr som Brændoffer til en liflig duft for HERREN med det efter Lovbudene dertil hørende Afgrødeoffer og Drikoffer og desuden en Gedebuk som Syndoffer. </p>
<p id="v25"><sup><small>25</small></sup>  Og Præsten skal skaffe hele Israelitternes Menighed Soning, og dermed opnår de Tilgivelse; thi det skete af Vanvare, og de bar bragt deres Offergave som et Ildoffer til HERREN og desuden deres Syndoffer for HERRENs Åsyn, for hvad de gjorde af Vanvare. </p>
<p id="v26"><sup><small>26</small></sup>  Således får både hele Israelitternes Menighed og den fremmede, der bor hos dem, Tilgivelse; thi alt Folket har Del i den Synd, der bliver begået af Vanvare. </p>
<p id="v27"><sup><small>27</small></sup>  Men hvis et enkelt Menneske synder af Vanvare, skal han bringe en årgammel Ged som Syndoffer. </p>
<p id="v28"><sup><small>28</small></sup>  Og Præsten skal skaffe den, der synder af Vanvare, Soning for HERRENs Åsyn ved at udføre Soningen for ham, og således opnår han Tilgivelse. </p>
<p id="v29"><sup><small>29</small></sup>  For den indfødte hos Israelitterne og den fremmede, der bor iblandt dem, for eder alle gælder en og samme Lov; når nogen synder af Vanvare. </p>
<p id="v30"><sup><small>30</small></sup>  Men den, der handler med Forsæt, hvad enten han er indfødt eller fremmed, han håner Gud, og det Menneske skal udryddes af sit Folk. </p>
<p id="v31"><sup><small>31</small></sup>  Thi han har ringeagtet HERRENs Ord og brudt hans Bud; det Menneske skal udryddes, hans Misgerning kommer over ham. </p>
<p id="v32"><sup><small>32</small></sup>  Medens Israelitterne opholdt sig i Ørkenen, traf de en Mand, som sankede Brænde på en Sabbat. </p>
<p id="v33"><sup><small>33</small></sup>  De, der traf ham i Færd med at sanke Brænde, bragte ham til Moses, Aron og hele Menigheden, </p>
<p id="v34"><sup><small>34</small></sup>  og de satte ham i Varetægt, da der ikke forelå nogen bestemt Kendelse for, hvad der skulde gøres ved ham. </p>
<p id="v35"><sup><small>35</small></sup>  Da sagde HERREN til Moses: Den Mand skal lide Døden; hele Menigheden skal stene ham uden for Lejren! </p>
<p id="v36"><sup><small>36</small></sup>  Hele Menigheden førte ham da uden for Lejren og stenede ham til Døde, som HERREN havde pålagt Moses. </p>
<p id="v37"><sup><small>37</small></sup>  HERREN talede fremdeles til Moses og sagde: </p>
<p id="v38"><sup><small>38</small></sup>  Tal til Israelitterne og sig til dem, at de Slægt efter Slægt skal sætte Kvaster på Fligene af deres Klæder, og at de på hver enkelt Kvast skal sætte en violet Purpursnor. </p>
<p id="v39"><sup><small>39</small></sup>  Det skal tjene eder til Tegn, så at I, hver Gang I ser dem, skal komme alle HERRENs Bud i Hu og handle efter dem og ikke lade eder vildlede af eders Hjerter eller Øjne, af hvilke I lader eder forlede til Bolen </p>
<p id="v40"><sup><small>40</small></sup>  for at I kan komme alle mine Bud i Hu og handle efter dem og blive hellige for eders Gud. </p>
<p id="v41"><sup><small>41</small></sup>  Jeg er HERREN eders Gud, som førte eder ud af Ægypten for at være eders Gud. Jeg er HERREN eders Gud! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/14">Fjerde Mosebog - Kapitel 14</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/16">Fjerde Mosebog - Kapitel 16</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 15:3,7,10,13 <i>En sød duft i Guds næsebor</i>: <a href="/da/The_Urantia_Book/89#p4_3">UB 89:4.3</a>. </li>
  <li id="fn2"><a href="#cite2">↑</a> 15:14,24 <i>En sød duft i Guds næsebor</i>: <a href="/da/The_Urantia_Book/89#p4_3">UB 89:4.3</a>. </li>
</ol>
</div>
