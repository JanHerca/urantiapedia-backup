<!--
title: Fjerde Mosebog - Kapitel 23
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/22">Fjerde Mosebog - Kapitel 22</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/24">Fjerde Mosebog - Kapitel 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og Bileam sagde til Balak: "Byg mig syv Altre her og skaf mig syv unge Tyre og syv Vædre herhen!" </p>
<p id="v2"><sup><small>2</small></sup>  Balak gjorde, som Bileam sagde, og Balak og Bileam ofrede en Tyr og en Væder på hvert Alter. </p>
<p id="v3"><sup><small>3</small></sup>  Derpå sagde Bileam til Balak: "Bliv stående her ved dit Brændoffer, så vil jeg gå hen og se, om HERREN mulig kommer mig i Møde. Hvad han da lader mig skue, skal jeg lade dig vide." Så gik han op på en nøgen Klippetop. </p>
<p id="v4"><sup><small>4</small></sup>  Da kom Gud Bileam i Møde. Og han sagde til ham: "Jeg har gjort de syv Altre i Stand og ofret en Tyr og en Væder på hvert." </p>
<p id="v5"><sup><small>5</small></sup>  Og Gud lagde Bileam Ord i Munden og sagde: "Vend tilbage til Balak og tal således til ham!" </p>
<p id="v6"><sup><small>6</small></sup>  Da vendte han tilbage til ham, og se, han stod ved sit Brændoffer sammen med alle Moabs Høvdinger. </p>
<p id="v7"><sup><small>7</small></sup>  Og han fremsatte sit Sprog: Fra Aram lod Balak mig hente, Moabs Konge fra Østens Bjerge: "Kom og forband mig Jakob, kom og kald Vrede ned over Isrrael!" </p>
<p id="v8"><sup><small>8</small></sup>  Hvor kan jeg forbande, når Gud ej forbander, nedkalde Vrede, når HERREN ej vreds! </p>
<p id="v9"><sup><small>9</small></sup>  Jeg ser det fra Klippernes Top, fra Højderne skuer jeg det, et Folk, der bor for sig selv og ikke regner sig til Hedningefolkene. </p>
<p id="v10"><sup><small>10</small></sup>  Hvem kan måle Jakobs Sandskorn, hvem kan tælle Israels Støvgran? Min Sjæl dø de oprigtiges Død, og mit Endeligt vorde som deres! </p>
<p id="v11"><sup><small>11</small></sup>  Da sagde Balak til Bileam: "Hvad har du gjort imod mig! Jeg lod dig hente, for at du skulde forbande mine Fjender, og se, du har velsignet dem!" </p>
<p id="v12"><sup><small>12</small></sup>  Men han svarede: "Skal jeg ikke omhyggeligt sige, hvad HERREN Iægger mig i Munden?" </p>
<p id="v13"><sup><small>13</small></sup>  Da sagde Balak til ham: "Følg med mig til et andet Sted, hvorfra du kan se Folket, dog kun den yderste Del deraf og ikke det hele, og forband mig det så fra det Sted!" </p>
<p id="v14"><sup><small>14</small></sup>  Og han tog ham med til Udkigsmarken på Toppen af Pisga og rejste der syv Altre og ofrede en Tyr og en Væder på hvert. </p>
<p id="v15"><sup><small>15</small></sup>  Derpå sagde Bileam til Balak: "Bliv stående her ved dit Brændoffer, medens jeg ser efter, om der møder mig noget!" </p>
<p id="v16"><sup><small>16</small></sup>  Da kom Gud Bileam i Møde og lagde ham Ord i Munden og sagde: "Vend tilbage til Balak og tal således!" </p>
<p id="v17"><sup><small>17</small></sup>  Så kom han hen til ham, og se, han stod ved sit Brændoffer sammen med Moabs Høvdinger; og Balak spurgte ham: "Hvad har HERREN sagt?" </p>
<p id="v18"><sup><small>18</small></sup>  Da fremsatte han sit Sprog: Rejs dig, Balak, og hør, lyt til mig, Zippors Søn! </p>
<p id="v19"><sup><small>19</small></sup>  Gud er ikke et Menneske, at han skulde lyve, et Menneskebarn, at han skulde angre; mon han siger noget uden at gøre det, mon han taler uden at fuldbyrde det? <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Se, at velsigne er mig givet, så velsigner jeg og tager intet tilbage! </p>
<p id="v21"><sup><small>21</small></sup>  Man skuer ej Nød i Jakob, ser ej Trængsel i Israel; HERREN dets Gud er med det, og Kongejubel lyder hos det. </p>
<p id="v22"><sup><small>22</small></sup>  Gud førte det ud af Ægypten, det har en Vildokses Horn. </p>
<p id="v23"><sup><small>23</small></sup>  Thi mod Jakob hjælper ej Galder, Trolddom ikke mod Israel. Nu siger man om Jakob og om Israel: "Hvad har Gud gjort?" </p>
<p id="v24"><sup><small>24</small></sup>  Se, et Folk, der står op som en Løvinde, rejser sig som en Løve! Det lægger sig først, når det har ædt Rov og drukket de dræbtes Blod. </p>
<p id="v25"><sup><small>25</small></sup>  Da sagde Balak til Bileam: "Vil du ikke forbande det, så velsign det i alt Fald ikke!" </p>
<p id="v26"><sup><small>26</small></sup>  Men Bileam svarede og sagde til Balak: "Har jeg ikke sagt dig, at alt, hvad HERREN siger, det gør jeg!" </p>
<p id="v27"><sup><small>27</small></sup>  Da sagde Balak til Bileam: "Kom, jeg vil tage dig med til et andet Sted, måske det vil behage Gud, at du forbander mig det fra det Sted." </p>
<p id="v28"><sup><small>28</small></sup>  Og Balak førte Bileam op på Toppen af Peor, der rager op over Ørkenen. </p>
<p id="v29"><sup><small>29</small></sup>  Så sagde Bileam til Balak: "Byg mig syv Altre her og skaf mig syv unge Tyre og syv Vædre herhen!" </p>
<p id="v30"><sup><small>30</small></sup>  Balak gjorde, som Bileam sagde, og ofrede en Tyr og en Væder på hvert Alter. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/22">Fjerde Mosebog - Kapitel 22</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/24">Fjerde Mosebog - Kapitel 24</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 23:19 <i>Gud er ikke menneskelignende</i>: <a href="/da/The_Urantia_Book/4#p3_1">UB 4:3.1</a>.  <i>Gud er ikke et menneske</i>: <a href="/da/The_Urantia_Book/3#p1_12">UB 3:1.12</a>.  <i>Gud angrer ikke (af natur)</i>: <a href="/da/The_Urantia_Book/2#p2_2">UB 2:2.2</a>.  <i>Gud angrer ikke (af natur)</i>: <a href="/da/The_Urantia_Book/4#p3_4">UB 4:3.4</a>.  <i>Gud er ikke et menneske</i>: <a href="/da/The_Urantia_Book/1#p2_1">UB 1:2.1</a>. </li>
</ol>
</div>
