<!--
title: Fjerde Mosebog - Kapitel 34
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/33">Fjerde Mosebog - Kapitel 33</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/35">Fjerde Mosebog - Kapitel 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: </p>
<p id="v2"><sup><small>2</small></sup>  Byd Israelitterne og sig til dem: Når i kommer til Kana'ans Land det er det Land, der skal tilfalde eder som Arvelod, Kana'ans Land i hele dets Udstrækning </p>
<p id="v3"><sup><small>3</small></sup>  så skal eders Sydside strække sig fra Zins Ørken langs med Edom; eders Sydgrænse skal mod Øst begynde ved Enden af Salthavet; </p>
<p id="v4"><sup><small>4</small></sup>  så skal eders Grænse dreje sønden om Akrabbimpasset, nå til Zin og ende sønden for Kadesj Barnea; så skal den løbe hen til Hazar Addar øg nå til Azmon; </p>
<p id="v5"><sup><small>5</small></sup>  fra Azmon skal Grænsen dreje hen til Ægyptens Bæk og ende ved Havet. </p>
<p id="v6"><sup><small>6</small></sup>  Hvad Vestgrænsen angår, skal det store Hav være eders Grænse; det skal være eders Vestgrænse. </p>
<p id="v7"><sup><small>7</small></sup>  Eders Nordgrænse skal være følgende: Fra det store Hav skal I udstikke eder en Linie til Bjerget Hor; </p>
<p id="v8"><sup><small>8</small></sup>  fra Bjerget Hor skal I udstikke en Linie til Egnen hen imod Hamat, så at Grænsen ender ved Zedad; </p>
<p id="v9"><sup><small>9</small></sup>  derpå skal Grænsen gå til Zifron og ende ved Hazar Enan. Det skal være eders Nordgrænse. </p>
<p id="v10"><sup><small>10</small></sup>  Men til Østgrænse skal I afmærke eder en Linie fra Hazar Enan til Sjefam; </p>
<p id="v11"><sup><small>11</small></sup>  og fra Sjefam skal Grænsen gå ned til Ribla østen for Ajin, og Grænsen skal løbe videre ned, til den støder til Bjergskrænten østen for Kinneretsøen; </p>
<p id="v12"><sup><small>12</small></sup>  derpå skal Grænsen løbe ned langs Jordan og ende ved Salthavet. Det skal være eders Land i hele dets Udstrækning til alle Sider. </p>
<p id="v13"><sup><small>13</small></sup>  Og Moses bød Israelitterne og sagde: Det er det Land, I skal udskifte mellem eder ved Lodkastning, og som efter HERRENs Bud skal gives de ni Stammer og den halve Stamme. </p>
<p id="v14"><sup><small>14</small></sup>  Thi Rubeniternes Stamme efter deres Fædrenehuse og Gaditernes Stamme efter deres Fædrenehuse og Manasses halve Stamme har allerede fået deres Arvelod. </p>
<p id="v15"><sup><small>15</small></sup>  De to Stammer og den halve Stamme har fået deres Arvelod hinsides Jordan over for Jeriko, mod Øst, mod Solens Opgang. </p>
<p id="v16"><sup><small>16</small></sup>  Og HERREN talede til Moses og sagde: </p>
<p id="v17"><sup><small>17</small></sup>  Navnene på de Mænd, der skal udskifte Landet mellem eder, er følgende: Præsten Eleazar og Josua, Nuns Søn; </p>
<p id="v18"><sup><small>18</small></sup>  desuden skal I udtage een Øverste af hver Stamme til at udskifte Landet. </p>
<p id="v19"><sup><small>19</small></sup>  Navnene på disse Mænd er følgende: Af Judas Stamme Kaleb, Jefunnes Søn, </p>
<p id="v20"><sup><small>20</small></sup>  af Simeoniternes Stamme Sjemuel, Ammihuds Søn, </p>
<p id="v21"><sup><small>21</small></sup>  af Benjamins Stamme Elidad, Kislons Søn, </p>
<p id="v22"><sup><small>22</small></sup>  af Daniternes Stamme een Øverste, Bukki, Joglis Søn, </p>
<p id="v23"><sup><small>23</small></sup>  af Josefs Sønner: af Manassiternes Stamme een Øverste, Hanniel, Efods Søn, </p>
<p id="v24"><sup><small>24</small></sup>  og af Efraimiternes Stamme een Øverste, Kemuel, Sjiftans Søn, </p>
<p id="v25"><sup><small>25</small></sup>  af Zebuloniternes Stamme een Øverste, Elizafan, Parnaks Søn, </p>
<p id="v26"><sup><small>26</small></sup>  af Issakariternes Stamme een Øverste, Paltiel, Azzans Søn, </p>
<p id="v27"><sup><small>27</small></sup>  af Aseriternes Stamme een Øverste, Ahihud, Sjelomis Søn, </p>
<p id="v28"><sup><small>28</small></sup>  og af Naftaliternes Stamme een Øverste, Pedael, Ammibuds Søn. </p>
<p id="v29"><sup><small>29</small></sup>  Det var dem, HERREN pålagde at udskifte Kana'ans Land mellem Israelitterne. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/33">Fjerde Mosebog - Kapitel 33</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/35">Fjerde Mosebog - Kapitel 35</a></td>
      </tr>
    </tbody>
  </table>
</figure>
