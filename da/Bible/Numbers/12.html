<!--
title: Fjerde Mosebog - Kapitel 12
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/11">Fjerde Mosebog - Kapitel 11</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/13">Fjerde Mosebog - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mirjam og Aron tog til Orde mod Moses i Anledning af den kusjitiske Kvinde, han havde ægtet - han havde nemlig ægtet en kusjitisk Kvinde - <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  og sagde: "Har HERREN kun talet til Moses? Mon han ikke også har talet til os?" Og HERREN hørte det. </p>
<p id="v3"><sup><small>3</small></sup>  Men den Mand Moses var såre sagtmodig, sagtmodigere end noget andet Menneske på Jorden. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Da sagde HERREN i det samme til Moses, Aron og Mirjam: "Gå alle tre ud til Åbenbaringsteltet!" Og de gik alle tre derud. </p>
<p id="v5"><sup><small>5</small></sup>  Men HERREN steg ned i Skystøtten og stillede sig ved Indgangen til Teltet og kaldte på Aron og Mirjam, og de gik begge derud. </p>
<p id="v6"><sup><small>6</small></sup>  Da sagde han: "Hør, hvad jeg siger: Når der ellers er en Profet iblandt eder, giver jeg mig til Kende for ham i Syner eller taler med ham i Drømme. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Anderledes er det med min Tjener Moses: han er tro i hele mit Hus; </p>
<p id="v8"><sup><small>8</small></sup>  med ham taler jeg Ansigt til Ansigt, ikke i Syner eller Gåder, han skuer HERRENs Skikkelse; hvor tør I da tage til Orde mod min Tjener Moses?" </p>
<p id="v9"><sup><small>9</small></sup>  Og HERRENs Vrede blussede op imod dem, og han gik bort. </p>
<p id="v10"><sup><small>10</small></sup>  Da så Skyen trak sig bort fra Teltet, se, da var Mirjam hvid som Sne af Spedalskhed, og da Aron vendte sig mod Mirjam, se, da var hun spedalsk. </p>
<p id="v11"><sup><small>11</small></sup>  Da sagde Aron til Moses: "Ak, Herre, lad os dog ikke undgælde for den Synd, vi i Dårskab begik! </p>
<p id="v12"><sup><small>12</small></sup>  Lad hende dog ikke blive som et dødfødt Barn, hvis Kød er halvt fortæret, når det kommer ud af Moders Liv!" </p>
<p id="v13"><sup><small>13</small></sup>  Moses råbte da til HERREN og sagde: "Ak, gør hende dog rask igen!" </p>
<p id="v14"><sup><small>14</small></sup>  Og HERREN svarede Moses: "Hvis hendes Fader havde spyttet hende i Ansigtet, måtte hun da ikke have båret sin Skam i syv Dage? Derfor skal hun i syv Dage være udelukket fra Lejren; så kan hun atter optages." </p>
<p id="v15"><sup><small>15</small></sup>  Da blev Mirjam udelukket fra Lejren i syv Dage, og Folket brød ikke op, før Mirjam atter var optaget. </p>
<p id="v16"><sup><small>16</small></sup>  Så brød Folket op fra Hazerot og slog Lejr i Parans Ørken. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/11">Fjerde Mosebog - Kapitel 11</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/13">Fjerde Mosebog - Kapitel 13</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 12:1 <i>Ugifte</i>: <a href="/da/The_Urantia_Book/82#p5_6">UB 82:5.6</a>. </li>
  <li id="fn2"><a href="#cite2">↑</a> 12:3 <i>Moses, en sagtmodig mand</i>: <a href="/da/The_Urantia_Book/140#p5_16">UB 140:5.16</a>. </li>
  <li id="fn3"><a href="#cite3">↑</a> 12:6 <i>Gud »taler« i drømme</i>: <a href="/da/The_Urantia_Book/86#p5_7">UB 86:5.7</a>. </li>
</ol>
</div>
