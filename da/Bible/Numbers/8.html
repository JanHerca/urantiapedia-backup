<!--
title: Fjerde Mosebog - Kapitel 8
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/7">Fjerde Mosebog - Kapitel 7</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/9">Fjerde Mosebog - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og HERREN talede til Moses og sagde: </p>
<p id="v2"><sup><small>2</small></sup>  Tal til Aron og sig til ham: Når du sætter Lamperne på, skal du sætte dem således, at de syv Lamper kaster Lyset ud over Pladsen foran Lysestagen! </p>
<p id="v3"><sup><small>3</small></sup>  Det gjorde Aron så; han satte Lamperne på således, at de vendte ud mod Pladsen foran Lysestagen, som HERREN havde pålagt Moses. </p>
<p id="v4"><sup><small>4</small></sup>  Men Lysestagen var lavet af Guld i drevet Arbejde, fra Foden til Kronerne var den drevet Arbejde; efter det Forbillede, HERREN havde vist ham, havde Moses lavet Lysestagen. </p>
<p id="v5"><sup><small>5</small></sup>  HERREN talede fremdeles til Moses og sagde: </p>
<p id="v6"><sup><small>6</small></sup>  Udtag Leviterne af Israelitternes Midte og rens dem! </p>
<p id="v7"><sup><small>7</small></sup>  Således skal du gå frem, når du renser dem: Stænk Renselsesvand på dem og lad dem gå hele deres Legeme over med Ragekniv, tvætte deres klæder og rense sig. </p>
<p id="v8"><sup><small>8</small></sup>  Derpå skal de tage en ung Tyr til Brændoffer med tilhørende Afgrødeoffer af fint Hvedemel, rørt i Olie, og du skal tage en anden ung Tyr til Syndoffer. </p>
<p id="v9"><sup><small>9</small></sup>  Lad så Leviterne træde hen foran Åbenbaringsteltet og kald hele Israelitternes Menighed sammen. </p>
<p id="v10"><sup><small>10</small></sup>  Når du så har ladet Leviterne træde frem for HERRENs Åsyn, skal Israeliterne lægge deres Hænder på Leviterne. </p>
<p id="v11"><sup><small>11</small></sup>  Derpå skal Aron udføre Svingningen med Leviterne for HERRENs Åsyn som et Offer fra Israeliterne, for at de kan udføre HERRENs Arbejde. </p>
<p id="v12"><sup><small>12</small></sup>  Så skal Leviterne lægge deres Hænder på Tyrenes Hoved, og derefter skal du ofre den ene som Syndoffer og den anden som Brændoffer til HERREN for at skaffe Leviterne Soning. </p>
<p id="v13"><sup><small>13</small></sup>  Derpå skal du stille Leviterne frem for Aron og hans Sønner og udføre Svingningen med dem for HERREN. </p>
<p id="v14"><sup><small>14</small></sup>  Således skal du udskille Leviterne fra Israeliterne, så at Leviterne kommer til at tilhøre mig. </p>
<p id="v15"><sup><small>15</small></sup>  Derefter skal Leviterne komme og gøre Arbejde ved Åbenbaringsteltet; du skal foretage Renselsen og udføre Svingningen med dem, </p>
<p id="v16"><sup><small>16</small></sup>  thi de er skænket mig som Gave af Israelitternes Midte; i Stedet for alt hvad der åbner Moders Liv, alle førstefødte hos Israeliterne, har jeg taget mig dem til Ejendom. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Thi mig tilhører alt det førstefødte hos Israeliterne, både af Mennesker og Kvæg. Dengang jeg slog alle de førstefødte i Ægypten, helligede jeg dem til at være min Ejendom. </p>
<p id="v18"><sup><small>18</small></sup>  Jeg tog Leviterne i Stedet for alt det førstefødte hos Israeliterne </p>
<p id="v19"><sup><small>19</small></sup>  og skænkede Leviterne som Gave til Aron og hans Sønner af Israelitternes Midte til at udføre Israelitternes Arbejde ved Åbenbaringsteltet og skaffe Israeliterne Soning, for at ingen Plage skal ramme Israeliterne, om de selv nærmer sig Helligdommen. </p>
<p id="v20"><sup><small>20</small></sup>  Og Moses, Aron og hele Israelitternes Menighed gjorde således med Leviterne; ganske som HERREN havde pålagt Moses med Hensyn til Leviterne, gjorde Israeliterne med dem. </p>
<p id="v21"><sup><small>21</small></sup>  Leviterne lod sig rense for Synd og tvættede deres Klæder, og Aron udførte Svingningen med dem for HERRENs Åsyn, og Aron skaffede dem Soning, så de blev rene. </p>
<p id="v22"><sup><small>22</small></sup>  Derpå kom Leviterne for at udføre deres Arbejde ved Åbenbaringsteltet under Arons og hans Sønners Tilsyn; som HERREN havde pålagt Moses med Hensyn til Leviterne, således gjorde de med dem. </p>
<p id="v23"><sup><small>23</small></sup>  HERREN talede fremdeles til Moses og sagde: </p>
<p id="v24"><sup><small>24</small></sup>  Dette er, hvad der gælder Leviterne: Fra Femogtyveårsalderen og opefter skal de komme og gøre Tjeneste med Arbejdet ved Åbenbaringsteltet. </p>
<p id="v25"><sup><small>25</small></sup>  Men fra Halvtredsårsalderen skal de holde op med at gøre Tjeneste og ikke arbejde mere; </p>
<p id="v26"><sup><small>26</small></sup>  de kan gå deres Brødre til Hånde i Åbenbaringsteltet med at tage Vare på, hvad der skal varetages; men Arbejde skal de ikke mere gøre. Således skal du gøre med Leviterne i alt, hvad de har at varetage. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/7">Fjerde Mosebog - Kapitel 7</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/9">Fjerde Mosebog - Kapitel 9</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 8:16-17 <i>Den førstefødte til Gud</i>: <a href="/da/The_Urantia_Book/122#p9_1">UB 122:9.1</a>. </li>
</ol>
</div>
