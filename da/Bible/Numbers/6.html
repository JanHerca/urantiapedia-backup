<!--
title: Fjerde Mosebog - Kapitel 6
description: 
published: true
date: 2023-11-8T20:15:14Z
tags: bible, bible—numbers
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Numbers/5">
          <span class="mdi mdi-arrow-left-drop-circle"></span><span class="pl-2">Fjerde Mosebog - Kapitel 5</span>
        </a>
        </td>
        <td>
        <a href="/da/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Numbers/7">
          <span class="pr-2">Fjerde Mosebog - Kapitel 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN talede fremdeles til Moses og sagde: </p>
<p id="v2"><sup><small>2</small></sup>  Tal til Israeliterne og sig til dem: Når en Mand eller Kvinde vil aflægge et Nasiræerløfte for således at indvie sig til HERREN, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  skal han afholde sig fra Vin og stærk Drik; Vineddike og stærk Drik må han ikke drikke, ej heller nogen som helst drik af Druer; han må hverken spise friske eller tørrede Druer; </p>
<p id="v4"><sup><small>4</small></sup>  så længe hans Indvielse varer, må han intet som helst nyde, der kommer af Vinstokken, hverken umodne Druer eller friske Skud. </p>
<p id="v5"><sup><small>5</small></sup>  Så længe hans Indvielsesløfte gælder, må ingen Ragekniv komme på hans Hoved; indtil Udløbet af den Tid han indvier sig til HERREN, skal han være hellig og lade sit Hovedhår vokse frit. </p>
<p id="v6"><sup><small>6</small></sup>  Hele den Tid han har indviet sig til HERREN, må han ikke komme Lig nær; </p>
<p id="v7"><sup><small>7</small></sup>  selv når hans Fader eller Moder, hans Broder eller Søster dør, må han ikke pådrage sig Urenhed ved dem, thi han bærer sin Guds indvielse på sit Hoved. </p>
<p id="v8"><sup><small>8</small></sup>  Så længe hans Indvielse varer, er han helliget HERREN. </p>
<p id="v9"><sup><small>9</small></sup>  Men når nogen uventet og pludselig dør i hans Nærhed, og han således bringer Urenhed over sit indviede Hoved, skal han rage sit Hoved, den Dag han atter bliver ren; den syvende Dag skal han rage det; </p>
<p id="v10"><sup><small>10</small></sup>  og den ottende Dag skal han bringe to Turtelduer eller Dueunger til Præsten ved Åbenbaringsteltets Indgang. </p>
<p id="v11"><sup><small>11</small></sup>  Og Præsten skal ofre den ene som Syndoffer og den anden som Brændoffer og skaffe ham Soning, fordi han har syndet ved at røre ved Lig. Derpå skal han samme Dag atter hellige sit Hoved </p>
<p id="v12"><sup><small>12</small></sup>  og atter indvie sig til HERREN for lige så lang Tid, som han før havde indviet sig, og bringe et årgammelt Lam som Skyldoffer; den forløbne Tid regnes ikke med, da han har bragt Urenhed over sit indviede Hoved. </p>
<p id="v13"><sup><small>13</small></sup>  Dette er Loven om Nasiræeren: Når hans indvielsestid er til Ende, skal han begive sig til Åbenbaringsteltets Indgang </p>
<p id="v14"><sup><small>14</small></sup>  og som Offergave bringe HERREN et årgammelt, lydefrit Væderlam til Brændoffer, et årgammelt, lydefrit Hunlam til Syndoffer og en lydefri Væder til Takoffer, </p>
<p id="v15"><sup><small>15</small></sup>  en Kurv med usyret Bagværk, Kager af fint Hvedemel, rørte i Olie, og usyrede Fladbrød, smurte med Olie, desuden det tilhørende Afgrødeoffer og de tilhørende Drikofre. </p>
<p id="v16"><sup><small>16</small></sup>  Så skal Præsten bringe det for HERRENs Åsyn og ofre hans Syndoffer og Brændoffer, </p>
<p id="v17"><sup><small>17</small></sup>  og Væderen skal han ofre som Takoffer til HERREN tillige med de usyrede Brød i Kurven; derpå skal Præsten ofre hans Afgrødeoffer og Drikofer. </p>
<p id="v18"><sup><small>18</small></sup>  Så skal Nasiræeren ved Indgangen til Åbenbaringsteltet rage sit indviede Hoved og tage sit indviede Hovedhår og kaste det i Ilden under Takofferet. </p>
<p id="v19"><sup><small>19</small></sup>  Og Præsten skal tage den kogte Bov af Væderen og een usyret Kage og eet usyret Fladbrød af Kurven og lægge dem på Nasiræerens Hænder, efter at han har afraget sit indviede Hovedhår. </p>
<p id="v20"><sup><small>20</small></sup>  Og Præsten skal udføre Svingningen dermed for HERRENs Åsyn; det tilfalder Præsten som Helliggave foruden Svingningsbrystet og Offerydelseskøllen. Derefter må Nasiræeren atter drikke Vin. </p>
<p id="v21"><sup><small>21</small></sup>  Det er Loven om Nasiræeren, der aflægger Løfte, om hans Offergave til HERREN i Anledning af Indvielsen, foruden hvad han ellers evner at give; overensstemmende med Løftet, han aflægger, skal han forholde sig efter den for hans Indvielse gældende Lov. </p>
<p id="v22"><sup><small>22</small></sup>  HERREN talede fremdeles til Moses og sagde: </p>
<p id="v23"><sup><small>23</small></sup>  Tal til Aron og hans Sønner og sig: Når I velsigner Israeliterne, skal I sige til dem: </p>
<p id="v24"><sup><small>24</small></sup>  HERREN velsigne dig og bevare dig, </p>
<p id="v25"><sup><small>25</small></sup>  HERREN lade sit Ansigt lyse over dig og være dig nådig, </p>
<p id="v26"><sup><small>26</small></sup>  HERREN løfte sit Åsyn på dig og give dig Fred! <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Således skal de lægge mit Navn på Israeliterne, og jeg vil velsigne dem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Numbers/5">
          <span class="mdi mdi-arrow-left-drop-circle"></span><span class="pl-2">Fjerde Mosebog - Kapitel 5</span>
        </a>
        </td>
        <td>
        <a href="/da/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Numbers/7">
          <span class="pr-2">Fjerde Mosebog - Kapitel 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 6:2-15 <i>Hellige løfter og edsaflæggelser</i>: <a href="/da/The_Urantia_Book/87#p6_9">UB 87:6.9</a>. </li>
  <li id="fn2"><a href="#cite2">↑</a> 6:26 <i>varig fred</i>: <a href="/da/The_Urantia_Book/5#p4_2">UB 5:4.2</a>. </li>
</ol>
</div>
