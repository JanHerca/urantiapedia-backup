<!--
title: Fjerde Mosebog - Kapitel 25
description: 
published: true
date: 2022-10-6T9:45:27Z
tags: bible, bible—numbers
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/24">Fjerde Mosebog - Kapitel 24</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/26">Fjerde Mosebog - Kapitel 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Israeliterne slog sig derpå ned i Sjitim. Men Folket begyndte at bedrive Hor med de moabitiske Kvinder; </p>
<p id="v2"><sup><small>2</small></sup>  og da de indbød Folket til deres Guders Slagtofre, spiste Folket deraf og tilbad deres Guder. </p>
<p id="v3"><sup><small>3</small></sup>  Og Israel holdt til med Bål Peor; derover blussede HERRENs Vrede op mod Israel, </p>
<p id="v4"><sup><small>4</small></sup>  og HERREN sagde til Moses: "Kald alle Folkets Overhoveder sammen og hæng dem op for HERREN under åben Himmel, for at HERRENs Vrede må vige fra Israel!" </p>
<p id="v5"><sup><small>5</small></sup>  Og Moses sagde til Israeliternes Dommere: "Enhver af eder skal slå dem af sine Mænd ihjel, der har holdt til med Ba'al Peor!" </p>
<p id="v6"><sup><small>6</small></sup>  Og se, en af Israeliterne kom og førte en midjanitisk Kvinde hen til sine Landsmænd lige for Øjnene af Moses og hele Israeliternes Menighed, medens de stod og græd ved Indgangen til Åbenbaringsteltet. </p>
<p id="v7"><sup><small>7</small></sup>  Da nu Pinehas, Præsten Arons Søn Eleazars Søn, så det, trådte han frem af Menighedens Midte, greb et Spyd, </p>
<p id="v8"><sup><small>8</small></sup>  fulgte den israelitiske Mand ind i Sengekammeret og gennemborede dem begge, både den israelitiske Mand og Kvinden, hende gennem Underlivet. Da standsede Plagen blandt Israeliterne. </p>
<p id="v9"><sup><small>9</small></sup>  Men Tallet på dem, Plagen havde kostet Livet, løb op til 24000. </p>
<p id="v10"><sup><small>10</small></sup>  Da talede HERREN således til Moses: </p>
<p id="v11"><sup><small>11</small></sup>  Pinehas, Præsten Arons Søn Eleazars Søn, har vendt min Vrede fra Israeliterne, idet han var nidkær iblandt dem med min Nidkærhed, så at jeg ikke tilintetgjorde Israeliterne i min Nidkærhed. </p>
<p id="v12"><sup><small>12</small></sup>  Derfor skal du sige: Se, jeg giver ham min Fredspagt! </p>
<p id="v13"><sup><small>13</small></sup>  Et evigt Præstedømmes Pagt skal blive hans og efter ham hans Efterkommeres Lod, til Løn for at han var nidkær for sin Gud og skaffede Israeliterne Soning." </p>
<p id="v14"><sup><small>14</small></sup>  Den dræbte Israelit, han, der dræbtes sammenmed den midjanitiske kvinde, hed Zimri, Salus Søn, og var Øverste for et Fædrenehus blandt Simeoniterne; </p>
<p id="v15"><sup><small>15</small></sup>  og den dræbte midjanitiske Kvinde hed Hozbi og var en Datter af Zur, der var Stammehøvding for et Fædrenehus blandt Midjaniterne, </p>
<p id="v16"><sup><small>16</small></sup>  HERREN talede fremdeles til Moses og sagde: </p>
<p id="v17"><sup><small>17</small></sup>  "Fald over Midjaniterne og slå dem; </p>
<p id="v18"><sup><small>18</small></sup>  thi de faldt over eder med de Rænker, de spandt imod eder i den Sag med Peor og med Hozbi, den midjanitiske Høvdings Datter, deres Landsmandinde, der dræbtes, den Dag Plagen brød løs for Peors Skyld." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Numbers/24">Fjerde Mosebog - Kapitel 24</a></td>
        <td><a href="/da/Bible/Numbers/Index">Indeks</a></td>
        <td><a href="/da/Bible/Numbers/26">Fjerde Mosebog - Kapitel 26</a></td>
      </tr>
    </tbody>
  </table>
</figure>
