<!--
title: Fjerde Mosebog - Kapitel 27
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Numbers/26">Fjerde Mosebog - Kapitel 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Numbers/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Numbers/28">Fjerde Mosebog - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Zelofhads Døtre, hvis Fader var en Søn af Hefer, en Søn af Gilead, en Søn af Makir, en Søn af Manasse - de hørte altså til Josefs Søn Manasses Slægter, og deres Navne var Mala, Noa, Hogla, Milka og Tirza - trådte hen </p>
<p id="v2"><sup><small>2</small></sup>  og stillede sig frem for Moses, Præsten Eleazar, Øversterne og hele Menigheden ved Indgangen til Åbenbaringsteltet og sagde: </p>
<p id="v3"><sup><small>3</small></sup>  "Vor Fader døde i Ørkenen han hørte ikke med til Koras Tilhængere, dem, der rottede sig sammen mod HERREN, men døde for sin egen Synds Skyld og han havde ingen Sønner. </p>
<p id="v4"><sup><small>4</small></sup>  Hvorfor skal nu vor Faders Navn udslettes af hans Slægt, fordi han ingen Søn havde? Giv os Ejendom blandt vor Faders Brødre!" </p>
<p id="v5"><sup><small>5</small></sup>  Og Moses lagde deres Sag frem for HERRENs Åsyn. </p>
<p id="v6"><sup><small>6</small></sup>  Da talede HERREN således til Moses: </p>
<p id="v7"><sup><small>7</small></sup>  "Zelofbads Døtre har Ret i, hvad de siger; giv dem Ejendom til Arvelod mellem deres Faders Brødre og lad deres Faders Arvelod tilfalde dem </p>
<p id="v8"><sup><small>8</small></sup>  Og til Israeliterne skal du tale og sige således: Når en Mand dør uden at efterlade sig nogen Søn, da skal I lade hans Arvelod gå i Arv til hans Datter; </p>
<p id="v9"><sup><small>9</small></sup>  har han heller ingen Datter, skal I give hans Arvelod til hans Brødre; </p>
<p id="v10"><sup><small>10</small></sup>  har han heller ingen Brødre, skal I give hans Arvelod til hans Farbrødre; </p>
<p id="v11"><sup><small>11</small></sup>  og har hans Fader ingen Brødre, skal I give hans Arvelod til hans nærmeste kødelige Slægtning, som så skal arve den. Det skal være Israeliterne en retsgyldig Anordning, som HERREN har pålagt Moses." </p>
<p id="v12"><sup><small>12</small></sup>  Og HERREN sagde til Moses: "Stig op på Åbarimbjerget her og se ud over Landet, som jeg vil give Israeliterne. </p>
<p id="v13"><sup><small>13</small></sup>  Og når du har set ud over det, skal også du samles til din Slægt ligesom din Broder Aron; </p>
<p id="v14"><sup><small>14</small></sup>  I var jo genstridige mod mit Ord i Zins Ørken, dengang Menigheden yppede Kiv, så at I ikke helligede mig i deres Påsyn ved at skaffe Vand." Det er Meriba Kadesjs Vand i Zins Ørken. </p>
<p id="v15"><sup><small>15</small></sup>  Og Moses talte således til HERREN: </p>
<p id="v16"><sup><small>16</small></sup>  "Måtte HERREN, Gud over alt Køds Ånder, indsætte en Mand over Menigheden, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  som kan drage ud og hjem i Spidsen for dem og føre dem ud og hjem, for at ikke HERRENs Menighed skal blive som en Hjord uden Hyrde!" </p>
<p id="v18"><sup><small>18</small></sup>  Da sagde HERREN til Moses: "Tag Josua, Nuns Søn, en Mand, i hvem der er Ånd, læg din Hånd på ham, </p>
<p id="v19"><sup><small>19</small></sup>  fremstil ham for Præsten Eleazar og hele Menigheden og indsæt ham således i deres Påsyn; </p>
<p id="v20"><sup><small>20</small></sup>  og overdrag ham noget af din Værdighed, for at hele Israeliternes Menighed kan adlyde ham. </p>
<p id="v21"><sup><small>21</small></sup>  Men han skal træde frem for Præsten Eleazar, for at han kan skaffe ham Urims Kendelse for HERRENs Åsyn; på hans Bud skal han drage ud, og på hans Bud skal han vende hjem, han og alle Israeliterne, hele Menigheden." </p>
<p id="v22"><sup><small>22</small></sup>  Moses gjorde som HERREN havde pålagt ham; han tog Josua og fremstillede ham for Præsten Eleazar og hele Menigheden; </p>
<p id="v23"><sup><small>23</small></sup>  og han lagde sine Hænder på ham og indsatte ham, således som HERREN havde påbudt ved Moses. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 27:16 <i>Gud for ånder af alt kød</i>: <a href="/da/The_Urantia_Book/96#p4_6">UB 96:4.6</a>. </li>
</ol>
</div>
