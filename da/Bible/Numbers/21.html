<!--
title: Fjerde Mosebog - Kapitel 21
description: 
published: true
date: 2023-11-8T20:15:14Z
tags: bible, bible—numbers
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Numbers/20">
          <span class="mdi mdi-arrow-left-drop-circle"></span><span class="pl-2">Fjerde Mosebog - Kapitel 20</span>
        </a>
        </td>
        <td>
        <a href="/da/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Numbers/22">
          <span class="pr-2">Fjerde Mosebog - Kapitel 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men da Kana'anæeren, Kongen af Arad, der boede i Sydlandet, hørte, at Israel rykkede frem ad Atarimvejen, angreb han Israel og tog nogle af dem til Fange. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Da aflagde Israel et Løfte til Herren og sagde: "Hvis du giver dette Folk i min Hånd, vil jeg lægge Band på deres Byer!" <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Og HERREN hørte Israels Røst og gav Kana'anæerne i deres Hånd, hvorefter de lagde Band på dem og deres Byer. Derfor gav man Stedet Navnet Horma. </p>
<p id="v4"><sup><small>4</small></sup>  Så brød de op fra Bjerget Hor i Retning af det røde Hav for at komme uden om Edoms Land. Undervejs blev Folket utålmodigt </p>
<p id="v5"><sup><small>5</small></sup>  og talte mod Gud og Moses og sagde: "Hvorfor førte I os ud af Ægypten, når vi skal dø i Ørkenen? Her er jo hverken Brød eller Vand, og vi er lede ved denne usle Føde." </p>
<p id="v6"><sup><small>6</small></sup>  Da sendte HERREN Giftslanger blandt Folket, og de bed Folket så en Mængde af Israel døde. </p>
<p id="v7"><sup><small>7</small></sup>  Så kom Folket til Moses og sagde: "Vi har syndet ved at tale imod HERREN og dig; gå i Forbøn hos HERREN, at han tager Slangerne fra os!" Og Moses gik i Forbøn for Folket. </p>
<p id="v8"><sup><small>8</small></sup>  Da sagde HERREN til Moses: "Lav dig en Slange og sæt den på en Stang, så skal enhver slangebidt, der ser hen på den, leve!" <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Da lavede Moses en Kobberslange og satte den på en Stang; og enhver, der så hen på Kobberslangen, når en Slange havde bidt ham, beholdt Livet. </p>
<p id="v10"><sup><small>10</small></sup>  Så brød Israelitterne op og slog Lejr i Obot; </p>
<p id="v11"><sup><small>11</small></sup>  og de brød op fra Obot og slog Lejr i tjje Håbarim i Ørkenen østen for Moab. </p>
<p id="v12"><sup><small>12</small></sup>  Derfra brød de op og slog Lejr i Zereddalen. </p>
<p id="v13"><sup><small>13</small></sup>  Derfra brød de op og slog Lejr i Ørkenen hinsides Arnon, som udspringer på Amoriternes Område, thi Arnon var Moabs Grænse mod Amoriterne. </p>
<p id="v14"><sup><small>14</small></sup>  Derfor hedder det i Bogen om HERRENs Krige: Vaheb i Sufa og Dalene, Arnon og Dalenes Skrænt, </p>
<p id="v15"><sup><small>15</small></sup>  som strækker sig til Ars Sæde og læner sig til Moabs Grænse. </p>
<p id="v16"><sup><small>16</small></sup>  Derfra brød de op til Beer; det er det Be'er, HERREN havde for Øje, da han sagde til Moses: "Kald Folket sammen, så vil jeg give dem Vand!" </p>
<p id="v17"><sup><small>17</small></sup>  Da sang Israelitterne denne Sang: Brønd, væld frem! Syng til dens Pris! </p>
<p id="v18"><sup><small>18</small></sup>  Brønd, som Høvdinger grov, som Folkets ædle bored med Herskerspir og Stave! Fra Ørkenen brød de op til Mattana; </p>
<p id="v19"><sup><small>19</small></sup>  fra Mattana til Nahaliel; fra Nahaliel til Bamot; </p>
<p id="v20"><sup><small>20</small></sup>  fra Bamot til halen på Moabs Højslette, til Pisgas Top, som rager op over Ørkenen. </p>
<p id="v21"><sup><small>21</small></sup>  Israel sendte nu Sendebud til Amoriterkongen Sihon og lod sige: </p>
<p id="v22"><sup><small>22</small></sup>  "Lad mig få Lov at drage igennem dit Land! Vi vil ikke dreje ind på Marker eller i Vinhaver, vi vil ikke drikke Vand af Brøndene, vi vil følge Kongevejen, indtil vi er nået igennem dit Land! </p>
<p id="v23"><sup><small>23</small></sup>  Men Sihon tillod ikke Israel at drage igennem sit Land; derimod samlede han alt sit krigsfolk og rykkede ud i Ørkenen imod Israel, og da han nåede Jaza, angreb han Israel. </p>
<p id="v24"><sup><small>24</small></sup>  Men Israel slog ham med Sværdet og underlagde sig hans Land fra Arnon til Jabbok, til Ammoniternes Land; thi Jazer ligger ved Ammoniternes Grænse; </p>
<p id="v25"><sup><small>25</small></sup>  og Israel indtog alle disse Byer, og Israel bosatte sig i alle Amoriternes Byer, i Hesjbon og alle tilhørende Småbyer. </p>
<p id="v26"><sup><small>26</small></sup>  Thi Hesjbon var Amoriterkongen Sihons By; han havde angrebet Moabs forrige konge og frataget ham hele hans Land indtil Arnon. </p>
<p id="v27"><sup><small>27</small></sup>  Derfor synger Skjaldene: Kom hid til Hesjbon, lad den blive bygget og grundfæstet, Sihons By! </p>
<p id="v28"><sup><small>28</small></sup>  Thi Ild for ud fra Hesjbon, Ildslue fra Sihons Stad, den fortærede Moabs Byer, opåd Arnons Højder. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Ve dig, Moab! Det er ude med dig, Kemosjs Folk! Han gjorde sine Sønner til Flygtninge og sine Døtre til Krigsfanger for Sihon, Amoriternes Konge. </p>
<p id="v30"><sup><small>30</small></sup>  Og vi skød dem ned, Hesjbon er tabt indtil Dibon; vi lagde dem øde til Nofa, som ligger ved Medeba. </p>
<p id="v31"><sup><small>31</small></sup>  Så bosatte Israel sig i Amoriternes Land. </p>
<p id="v32"><sup><small>32</small></sup>  Derpå sendte Moses Spejdere til Jazer; og de erobrede det tillige med tilhørende Småbyer, og han drev de der boende Amoriter bort. </p>
<p id="v33"><sup><small>33</small></sup>  Derpå vendte de om og drog ad Basan til. Da rykkede Og, Kongen af Basan, ud imod dem med alle sine Krigere og angreb dem ved Edrei. </p>
<p id="v34"><sup><small>34</small></sup>  Men HERREN sagde til Moses: "Frygt ikke for ham! Thi jeg giver ham og alle hans krigere og hans Land i din Hånd, så at du kan handle med ham, som du handlede med Amoriterkongen Sihon, der boede i Hesjbon." </p>
<p id="v35"><sup><small>35</small></sup>  Da slog de ham og hans Sønner og alle hans Krigere, så at ikke en eneste af dem undslap, og derpå underlagde de sig hans Land. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Numbers/20">
          <span class="mdi mdi-arrow-left-drop-circle"></span><span class="pl-2">Fjerde Mosebog - Kapitel 20</span>
        </a>
        </td>
        <td>
        <a href="/da/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Numbers/22">
          <span class="pr-2">Fjerde Mosebog - Kapitel 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 21:1-3 <i>Kanaanæerne aldrig udryddet</i>: <a href="/da/The_Urantia_Book/97#p9_1">UB 97:9.1</a>. </li>
  <li id="fn2"><a href="#cite2">↑</a> 21:2-3 <i>Hebræerne »ødelægger fuldstændigt«</i>: <a href="/da/The_Urantia_Book/69#p8_3">UB 69:8.3</a>. </li>
  <li id="fn3"><a href="#cite3">↑</a> 21:8-9 <i>Slangedyrkelse</i>: <a href="/da/The_Urantia_Book/85#p3_3">UB 85:3.3</a>.  <i>Slangens ærbødighed</i>: <a href="/da/The_Urantia_Book/88#p1_5">UB 88:1.5</a>. </li>
  <li id="fn4"><a href="#cite4">↑</a> 21:28 <i>Høje steder</i>: <a href="/da/The_Urantia_Book/85#p1_5">UB 85:1.5</a>. </li>
</ol>
</div>
