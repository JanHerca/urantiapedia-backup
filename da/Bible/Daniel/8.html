<!--
title: Daniels Bog - Kapitel 8
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Daniel/7">Daniels Bog - Kapitel 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Daniel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Daniel/9">Daniels Bog - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Kong Belsazzars tredje regeringsår viste der sig et syn for mig, Daniel; det kom efter det, som tidligere havde vist sig for mig. </p>
<p id="v2"><sup><small>2</small></sup>  Jeg skuede i Synet, og det var mig, som om jeg var i Borgen Susan i Landskabet Elam; og jeg så mig i Synet stående ved Floden Ulaj. </p>
<p id="v3"><sup><small>3</small></sup>  Da løftede jeg mine Øjne og skuede, og se, en Væder stod ved Floden; den havde to store Horn, det ene større end det andet, og det største skød op sidst. </p>
<p id="v4"><sup><small>4</small></sup>  Jeg så Væderen stange mod Vest, Nord og Syd; intet Dyr kunde modstå den, ingen kunde redde af dens Vold, og den gjorde, hvad den vilde, og blev mægtig. </p>
<p id="v5"><sup><small>5</small></sup>  Videre så jeg nøje til, og se, en Gedebuk kom fra Vest farende hen over hele Jorden, men uden at røre den; og Bukken havde et anseligt Horn i Panden. </p>
<p id="v6"><sup><small>6</small></sup>  Den kom hen til den tvehornede Væder, som jeg havde set stå ved Floden, og løb imod den med ubændig Kraft; </p>
<p id="v7"><sup><small>7</small></sup>  og jeg så, hvorledes den, da den nåede Væderen, rasende stormede imod den, stødte til den og sønderbrød begge dens Horn; og Væderen havde ikke kraft til at modstå den, men Bukken kastede den til Jorden og trampede på den, og ingen reddede Væderen af dens Vold. </p>
<p id="v8"><sup><small>8</small></sup>  Derpå blev Gedebukken såre mægtig; men som den var allermægtigst, brødes det store Horn af, og i Stedet voksede fire andre frem mod alle fire Verdenshjørner. </p>
<p id="v9"><sup><small>9</small></sup>  Men fra det ene af dem skød et andet og lille Horn op, og det voksede umådeligt mod Syd og Øst og mod det herlige Land; </p>
<p id="v10"><sup><small>10</small></sup>  og det voksede helt op til Himmelens Hær, styrtede nogle af Hæren og af Stjernerne til Jorden og trampede på dem. </p>
<p id="v11"><sup><small>11</small></sup>  Og det hovmodede sig mod Hærens Øverste; hans daglige Offer blev ophævet, og hans Helligdoms Sted kastedes til Jorden. </p>
<p id="v12"><sup><small>12</small></sup>  Og på Alteret for det daglige Offer lagdes en Misgerning; Sandheden kastedes til Jorden, og Hornet havde Lykke med, hvad det gjorde. </p>
<p id="v13"><sup><small>13</small></sup>  Da hørte jeg en hellig tale, og en anden hellig spurgte den talende: "Hvor lang Tid gælder Synet om, at det daglige Offer ophæves, Ødelæggelsens Misgerning opstilles, og Helligdommen og Hæren nedtrampes?" </p>
<p id="v14"><sup><small>14</small></sup>  Han svarede: "2300 Aftener og Morgener; så skal Helligdommen komme til sin Ret igen!" </p>
<p id="v15"><sup><small>15</small></sup>  Medens jeg, Daniel, nu så Synet og søgte at forstå det, se, da stod der for mig en som en Mand at se til, </p>
<p id="v16"><sup><small>16</small></sup>  og jeg hørte en menneskelig Røst råbe over Ulaj: "Gabriel, udlæg ham Synet!" </p>
<p id="v17"><sup><small>17</small></sup>  Så kom han hen, hvor jeg stod, og ved hans Komme blev jeg overvældet af Rædsel og faldt på mit Ansigt. Og han sagde til mig: "Se nøje til, Menneskesøn, thi Synet gælder Endens Tid!" </p>
<p id="v18"><sup><small>18</small></sup>  Medens han taledemed mig, lå jeg bedøvet med Ansigtet mod Jorden; men han rørte ved mig og fik mig på Benene </p>
<p id="v19"><sup><small>19</small></sup>  og sagde: "Se, jeg vil kundgøre dig, hvad der skal ske i Vredens sidste Tid; thi Synet gælder Endens bestemte Tid. </p>
<p id="v20"><sup><small>20</small></sup>  Den tvehornede Væder, du så, er Kongerne af Medien og Persien, </p>
<p id="v21"><sup><small>21</small></sup>  den lådne Buk er Kongen af Grækenland, og det store Horn i dens Pande er den første Konge. </p>
<p id="v22"><sup><small>22</small></sup>  At det brødes af, og at fire andre voksede frem i Stedet, betyder, at fire Riger skal fremstå af hans Folk, dog uden hans Kraft. </p>
<p id="v23"><sup><small>23</small></sup>  Men i deres Herredømmes sidste Tid, når Overtrædelserne har gjort Målet fuldt, skal en fræk og rænkefuld konge fremstå. </p>
<p id="v24"><sup><small>24</small></sup>  Hans Magt skal blive stor, dog ikke som hins; han skal tale utrolige Ting og have Lykke med, hvad han gør, og gennemføre sine Råd og ødelægge mægtige Mænd. </p>
<p id="v25"><sup><small>25</small></sup>  Mod de hellige skal hans Tanke rettes; hans svigefulde Råd skal lykkes ham, og han skal sætte sig store Ting for og styrte mange i Ulykke i deres Tryghed. Mod Fyrsternes Fyrste skal han rejse sig, men så skal han knuses, dog ikke ved Menneskehånd. </p>
<p id="v26"><sup><small>26</small></sup>  Synet om Affenerne og Morgenerne, hvorom der var Tale, er Sandhed. Men du skal lukke for Synet; thi det gælder en fjern Fremtid." </p>
<p id="v27"><sup><small>27</small></sup>  Men jeg, Daniel, lå syg en Tid lang; så stod jeg op og udførte min Gerning i kongens Tjeneste. Jeg var rædselslagen over Synet og forstod det ikke. </p>
