<!--
title: Daniels Bog - Kapitel 5
description: 
published: true
date: 2022-10-6T9:45:27Z
tags: bible, bible—daniel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Daniel/4">Daniels Bog - Kapitel 4</a></td>
        <td><a href="/da/Bible/Daniel/Index">Indeks</a></td>
        <td><a href="/da/Bible/Daniel/6">Daniels Bog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kong Belsazzar gjorde et stort gæstebud for sine tusinde Stormænd og drak Vin med dem. </p>
<p id="v2"><sup><small>2</small></sup>  Og påvirket af Vinen lod han de Guldkar og Sølvkar hente, som hans Fader Nebukadnezar havde ført bort fra Helligdommen i Jerusalem, for at Kongen og hans Stormænd, hans Hustruer og Medhustruer kunde drikke af dem. </p>
<p id="v3"><sup><small>3</small></sup>  Man hentede da Guld og Sølvkarrene, som var ført bort fra Helligdommen, Guds Hus i Jerusalem, og Kongen og hans Stormænd, hans Hustruer og Medhustruer drak af dem; </p>
<p id="v4"><sup><small>4</small></sup>  og medens de drak Vin, priste de deres Guder af Guld, Sølv, Kobber, Jern, Træ og Sten. </p>
<p id="v5"><sup><small>5</small></sup>  Men i samme Stund viste der sig Fingre af en Menneskehånd, som skrev på Væggens Kalk i Kongens Palads over for Lysestagen, og Kongen så Hånden, som skrev. </p>
<p id="v6"><sup><small>6</small></sup>  Da skiftede Kongen Farve, hans Tanker forfærdede ham, hans Hofters Ledemod slappedes, og hans Knæ slog imod hinanden. </p>
<p id="v7"><sup><small>7</small></sup>  Og kongen råbte med høj Røst, at man skulde føre Manerne, Kaldæerne og Stjernetyderne ind; og Kongen tog til Orde og sagde til Babels Vismænd: "Enhver, som kan læse denne Skrift og tyde mig den, skal klædes i Purpur, Guldkæden skal hænges om hans Hals, og han skal være den tredje mægtigste i Riget." </p>
<p id="v8"><sup><small>8</small></sup>  Så kom alle Babels Vismænd til Stede, men de evnede hverken at læse Skriften eller tyde den for Kongen. </p>
<p id="v9"><sup><small>9</small></sup>  Da blev Kong Belsazzar højlig forfærdet, og han skiftede Farve: også hans Stormænd stod rædselslagne. </p>
<p id="v10"><sup><small>10</small></sup>  Ved Kongens og hans Stormænds Råb kom Dronningen ind i Gildesalen, og hun tog til Orde og sagde: "Kongen leve evindelig! Lad ikke dine Tanker forfærde dig og skift ikke Farve! </p>
<p id="v11"><sup><small>11</small></sup>  I dit Rige findes en Mand, i hvem hellige Guders Ånd er, og som i din Faders Dage fandtes at sidde inde med Viden, Indsigt og en Visdom som selve Guderne, så din Fader Nebukadnezar satte ham til Øverste for Drømmetyderne, Manerne, Kaldæerne og Stjernetyderne, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  eftersom en ypperlig Ånd, Kundskab og Indsigt til at udtyde Drømme, råde Gåder og løse Knuder fandtes hos denne Daniel, hvem kongen gav Navnet Beltsazzar. Lad derfor Daniel kalde, at han kan tyde det!" </p>
<p id="v13"><sup><small>13</small></sup>  Så førtes Daniel ind for Kongen. Og Kongen tog til Orde og sagde til ham: "Er du Daniel, en af de fangne Judæere, som min Fader Kongen bortførte fra Juda? </p>
<p id="v14"><sup><small>14</small></sup>  Jeg har hørt om dig, at Guders Ånd er i dig, og at du er fundet at sidde inde med Viden, Kløgt og ypperlig Visdom. </p>
<p id="v15"><sup><small>15</small></sup>  Nu har Vismændene og Manerne været ført ind for mig for at læse denne Skrift og tyde mig den; men de evnerikke at tydemig dette. </p>
<p id="v16"><sup><small>16</small></sup>  Men jeg har hørt om dig, at du kan tyde Drømme og løse Knuder. Nu vel! Hvis du kan læse Skriften og tyde mig den, skal du klædes i Purpur, Guldkæden skal hænges om din Hals, og du skal være den tredje mægtigste i Riget." </p>
<p id="v17"><sup><small>17</small></sup>  Så svarede Daniel Kongen: "Spar dine Gaver og giv en anden dine Foræringer! Men Skriften vil jeg læse og tyde for Kongen. </p>
<p id="v18"><sup><small>18</small></sup>  Den højeste Gud, o Konge, gav din Fader Nebukadnezar Kongedømme, Magt, Herlighed og Ære; <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  og for den Storheds Skyld, som han havde givet ham, frygtede og bævede alle Folk, Stammer og Tungemål for ham; han dræbte, hvem han vilde, og lod leve, hvem han vilde; han ophøjede, hvem han vilde, og nedbøjede, hvem han vilde. </p>
<p id="v20"><sup><small>20</small></sup>  Men da hans Hjerte blev hovmodigt og hans Ånd stolt og overmodig, stødtes han fra Kongetronen, og hans Herlighed fratoges ham. </p>
<p id="v21"><sup><small>21</small></sup>  Af Menneskenes Samfund blev han udstødt, og hans Hjerte blev som et Dyrs; han boede hos Vildæslerne, han måtte æde Græs som Kvæget, og af Himmelens Dug vædedes hans Legeme, til han skønnede, at den højeste Gud er Herre over Menneskenes Rige og kan ophøje, hvem han vil, til Hersker derover. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Men du, Belsazzar, hans Søn, har ikke ydmyget dit Hjerte, skønt du vidste alt dette; </p>
<p id="v23"><sup><small>23</small></sup>  du har hovmodet dig mod Himmelens Herre! Hans Huses Kar har man hentet til dig, og du og dine Stormænd, dine Hustruer og Medhustruer drak Vin af dem; og du priste dine Guder af Sølv, Guld, Kobber, Jern, Træ og Sten, som hverken kan se eller høre eller fatte; men den Gud, som holder din Livsånde i sin Hånd og råder over alle dine Veje, ham ærede du ikke. </p>
<p id="v24"><sup><small>24</small></sup>  Derfor er denne Hånd udsendt fra ham og Skriften der optegnet. </p>
<p id="v25"><sup><small>25</small></sup>  Og således lyder Skriften: Mené, mené, tekél ufarsin! </p>
<p id="v26"><sup><small>26</small></sup>  Og Ordene skal tydes således: Mené betyder: Gud har talt dit Riges Dage og gjort Ende derpå. </p>
<p id="v27"><sup><small>27</small></sup>  Tekél betyder: Du er vejet på Vægten og fundet for let. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Perés betyder: Dit Rige er delt og givet til Medien og Persien." </p>
<p id="v29"><sup><small>29</small></sup>  Så blev Daniel på Belsazzars Bud klædt i Purpur, Guldkæden hængtes om hans Hals, og man udråbte, at han skulde være den tredje mægtigste i Riget. </p>
<p id="v30"><sup><small>30</small></sup>  Men samme Nat blev Belsazzar, Kaldæernes Konge, dræbt, </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Daniel/4">Daniels Bog - Kapitel 4</a></td>
        <td><a href="/da/Bible/Daniel/Index">Indeks</a></td>
        <td><a href="/da/Bible/Daniel/6">Daniels Bog - Kapitel 6</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 5:11-12,14 <i>Forståelsens ånd</i>: <a href="/da/The_Urantia_Book/36#p5_7">UB 36:5.7</a>. </li>
  <li id="fn2"><a href="#cite2">↑</a> 5:18,21 <i>Den Højeste</i>: <a href="/da/The_Urantia_Book/93#p3_2">UB 93:3.2</a>.  <i>Gud den Højeste</i>: <a href="/da/The_Urantia_Book/93#p2_3">UB 93:2.3</a>.  <i>Most Highs</i>: <a href="/da/The_Urantia_Book/43#p3_1">UB 43:3.1</a>. </li>
  <li id="fn3"><a href="#cite3">↑</a> 5:21 <i>Den Højeste hersker i menneskers riger</i>: <a href="/da/The_Urantia_Book/93#p3_4">UB 93:3.4</a>.  <i>De højeste hersker over menneskers riger</i>: <a href="/da/The_Urantia_Book/175#p1_8">UB 175:1.8</a>.  <i>De fleste højest rangerer</i>: <a href="/da/The_Urantia_Book/114#p0_1">UB 114:0.1</a>.  <i>hersker i menneskers riger</i>: <a href="/da/The_Urantia_Book/43#p5_17">UB 43:5.17</a>.  <i>De højeste hersker over kongeriger</i>: <a href="/da/The_Urantia_Book/97#p8_5">UB 97:8.5</a>.  <i>De fleste højest rangerer</i>: <a href="/da/The_Urantia_Book/114#p6_8">UB 114:6.8</a>.  <i>De højeste hersker over kongeriger</i>: <a href="/da/The_Urantia_Book/50#p2_6">UB 50:2.6</a>.  <i>Den Højeste hersker</i>: <a href="/da/The_Urantia_Book/43#p3_4">UB 43:3.4</a>.  <i>Gud styrer nationerne</i>: <a href="/da/The_Urantia_Book/131#p2_5">UB 131:2.5</a>.  <i>hersker over menneskers riger</i>: <a href="/da/The_Urantia_Book/3#p5_2">UB 3:5.2</a>.  <i>Den Højeste hersker i menneskers riger</i>: <a href="/da/The_Urantia_Book/134#p5_3">UB 134:5.3</a>. </li>
  <li id="fn4"><a href="#cite4">↑</a> 5:27 <i>Fandt (ikke) lyst</i>: <a href="/da/The_Urantia_Book/28#p6_15">UB 28:6.15</a>. </li>
</ol>
</div>
