<!--
title: Første Samuelsbog - Kapitel 24
description: 
published: true
date: 2022-10-6T9:45:27Z
tags: bible, bible—1 samuel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/23">Første Samuelsbog - Kapitel 23</a></td>
        <td><a href="/da/Bible/1_Samuel/Index">Indeks</a></td>
        <td><a href="/da/Bible/1_Samuel/25">Første Samuelsbog - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå drog David op til Klippehøjderne ved En-Gedi og opholdt sig der. </p>
<p id="v2"><sup><small>2</small></sup>  Da Saul kom tilbage fra Forfølgelsen af Filisterne, blev det meldt ham, at David var i En-Gedis Ørken. </p>
<p id="v3"><sup><small>3</small></sup>  Så tog Saul 3000 Krigere, udsøgte af hele Israel, og drog ud for at søge efter David og hans Mænd østen for Stenbukke klipperne. </p>
<p id="v4"><sup><small>4</small></sup>  Og han kom til Fårefoldene ved Vejen. Der var en Hule, og Saul gik derind for at tildække sine Fødder. Men David og hans Mænd lå inderst i Hulen. </p>
<p id="v5"><sup><small>5</small></sup>  Da sagde Davids Mænd til ham: "Se, nu er den Dag kommet, HERREN havde for Øje, da han sagde til dig: Se, jeg giver din Fjende i din Hånd, så du kan gøre med ham, hvad du finder for godt!" </p>
<p id="v6"><sup><small>6</small></sup>  Men han svarede sine Mænd: "HERREN lade det være langt fra mig! Slig en Gerning gør jeg ikke mod min Herre, jeg lægger ikke Hånd på HERRENs Salvede; thi HERRENs Salvede er han!" Og David satte sine Mænd strengt i Rette og tillod dem ikke at overfalde Saul. </p>
<p id="v7"><sup><small>7</small></sup>  Da stod David op og skar ubemærket Fligen af Sauls Kappe. Men bagefter slog Samvittigheden David, fordi han havde skåret Sauls kappeflig af. </p>
<p id="v8"><sup><small>8</small></sup>  Da nu Saul rejste sig og forlod Hulen for at drage videre, </p>
<p id="v9"><sup><small>9</small></sup>  stod David op bagefter, gik ud af Hulen og råbte efter Saul: "Herre Konge!" Og da Saul så sig tilbage, kastede David sig ned med Ansigtet mod Jorden og bøjede sig for ham. </p>
<p id="v10"><sup><small>10</small></sup>  Og David sagde til Saul: "Hvorfor lytter du til, hvad folk siger: Se, David har ondt i Sinde imod dig? </p>
<p id="v11"><sup><small>11</small></sup>  I Dag har du dog med egne Øjne set, at HERREN gav dig i min Hånd inde i Hulen; og dog vilde jeg ikke dræbe dig, men skånede dig og sagde: Jeg vil ikke lægge Hånd på min Herre, thi han er HERRENs Salvede! </p>
<p id="v12"><sup><small>12</small></sup>  Og se, Fader, se, her har jeg Fligen af din kappe i min Hånd! Når jeg skar din Kappeflig af og ikke dræbte dig, så indse dog, at jeg ikke har haft noget ondt eller nogen Forbrydelse i Sinde eller har forsyndet mig imod dig, skønt du lurer på mig for at tage mit Liv. </p>
<p id="v13"><sup><small>13</small></sup>  HERREN skal dømme mig og dig imellem, og HERREN skal give mig Hævn over dig; men min Hånd skal ikke være imod dig! </p>
<p id="v14"><sup><small>14</small></sup>  Som det gamle Ord siger: Fra de gudløse kommer Gudløshed! Men min Hånd skal ikke være imod dig. </p>
<p id="v15"><sup><small>15</small></sup>  Hvem er det, Israels Konge er draget ud efter, hvem er det, du forfølger? En død Hund, en Loppe! </p>
<p id="v16"><sup><small>16</small></sup>  Men HERREN skal være Dommer og dømme mig og dig imellem; han skal se til og føre min Sag og skaffe mig Ret over for dig!" </p>
<p id="v17"><sup><small>17</small></sup>  Da David havde talt disse Ord til Saul, sagde Saul: "Er det din Røst, min Søn David?" Og Saul brast i Gråd </p>
<p id="v18"><sup><small>18</small></sup>  og sagde til David: "Du er retfærdigere end jeg; thi du har gjort mig godt, medens jeg har gjort dig ondt, </p>
<p id="v19"><sup><small>19</small></sup>  og du har i Dag vist mig stor Godhed, siden du ikke dræbte mig, da HERREN gav mig i din Hånd. </p>
<p id="v20"><sup><small>20</small></sup>  Hvem træffer vel sin Fjende og lader ham gå i Fred? HERREN gengælde dig det gode, du har øvet imod mig i Dag! </p>
<p id="v21"><sup><small>21</small></sup>  Se, jeg ved, at du bliver Konge, og at Kongedømmet over Israel skal blive i din Hånd; </p>
<p id="v22"><sup><small>22</small></sup>  så tilsværg mig nu ved HERREN, at du ikke vil udrydde mine Efterkommere efter mig eller udslette mit Navn af mit Fædrenehus!" </p>
<p id="v23"><sup><small>23</small></sup>  Det tilsvor David Saul, hvorefter Saul drog hjem, medens David og hans Mænd gik op i Klippeborgen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/23">Første Samuelsbog - Kapitel 23</a></td>
        <td><a href="/da/Bible/1_Samuel/Index">Indeks</a></td>
        <td><a href="/da/Bible/1_Samuel/25">Første Samuelsbog - Kapitel 25</a></td>
      </tr>
    </tbody>
  </table>
</figure>
