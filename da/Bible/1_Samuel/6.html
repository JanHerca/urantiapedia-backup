<!--
title: Første Samuelsbog - Kapitel 6
description: 
published: true
date: 2023-11-8T20:15:14Z
tags: bible, bible—1 samuel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/1_Samuel/5">
          <span class="mdi mdi-arrow-left-drop-circle"></span><span class="pl-2">Første Samuelsbog - Kapitel 5</span>
        </a>
        </td>
        <td>
        <a href="/da/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/1_Samuel/7">
          <span class="pr-2">Første Samuelsbog - Kapitel 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Efter at HERREN Ark havde været i Filisternes Land syv Måneder, </p>
<p id="v2"><sup><small>2</small></sup>  lod Filisterne Præsterne og Sandsigerne kalde og sagde: "Hvad skal vi gøre med HERRENs Ark? Lad os få at vide, hvorledes vi skal bære os ad, når vi sender den hen, hvor den har hjemme!" </p>
<p id="v3"><sup><small>3</small></sup>  De svarede: "Når I sender Israels Guds Ark tilbage, må I ikke sende den bort uden Gave; men I skal give den en Sonegave med tilbage; så bliver I raske og skal få at vide, hvorfor hans Hånd ikke vil vige fra eder!" </p>
<p id="v4"><sup><small>4</small></sup>  De spurgte da: "Hvilken Sonegave skal vi give den med tilbage?" Og de sagde: "Fem Guldbylder og fem Guldmus svarende til Tallet på Filisterfyrsterne; thi det er en og samme Plage, der har ramt eder og eders Fyrster; </p>
<p id="v5"><sup><small>5</small></sup>  I skal eftergøre eders Bylder og Musene, som hærger eders Land, og således give Israels Gud Æren; måske vil han da tage sin Hånd bort fra eder, eders Gud og eders Land. </p>
<p id="v6"><sup><small>6</small></sup>  Hvorfor vil I forhærde eders Hjerte, som Ægypterne og Farao forhærdede deres Hjerte? Da han viste dem sin Magt, måtte de da ikke lade dem rejse, så de kunde drage af Sted? </p>
<p id="v7"><sup><small>7</small></sup>  Tag derfor og lav en ny Vogn og tag to diegivende Køer, som ikke har båret Åg, spænd Køerne for Vognen og tag Kalvene fra dem og driv dem hjem; </p>
<p id="v8"><sup><small>8</small></sup>  tag så HERRENs Ark og sæt den på Vognen, læg de Guldting, I giver den med i Sonegave, i et Skrin ved Siden af og send den så af Sted. </p>
<p id="v9"><sup><small>9</small></sup>  Læg siden Mærke til, om den tager Vejen hjem ad Bet-Sjemesj til, thi så er det ham, som har voldt os denne store Ulykke; i modsat Fald ved vi, at det ikke var hans Hånd, som ramte os, men at det var en Hændelse!" </p>
<p id="v10"><sup><small>10</small></sup>  Mændene gjorde da således; de tog to diegivende Køer og spændte dem for Vognen, men Kalvene lukkede de inde i Stalden. </p>
<p id="v11"><sup><small>11</small></sup>  Derpå satte de HERRENs Ark på Vognen tillige med Skrinet med Guldmusene og Bylderne. </p>
<p id="v12"><sup><small>12</small></sup>  Men Køerne gik den slagne Vej ad Bet-Sjemesj til; under ustandselig Brølen fulgte de stadig den samme Vej uden at bøje af til højre eller venstre, og Filisterfyrsterne fulgte med dem til Bet-Sjemesj's Landemærke. </p>
<p id="v13"><sup><small>13</small></sup>  Da Bet-Sjemesjiterne, der var ved at høste Hvede i Dalen, så op og fik Øje på Arken, løb de den glade i Møde; </p>
<p id="v14"><sup><small>14</small></sup>  og da Vognen var kommet til Bet-Sjemesjiten Jehosjuas Mark, standsede den. Der lå en stor Sten; de huggede da Træet af Vognen i Stykker og ofrede Køerne som Brændoffer til HERREN. </p>
<p id="v15"><sup><small>15</small></sup>  Og Leviterne løftede HERRENs Ark ned tillige med Skrinet med Guldtingene, der stod ved Siden af, og satte den på den store Sten, og Mændene i Bet-Sjemesj bragte den Dag Brændofre og ofrede Slagtofre til HERREN. </p>
<p id="v16"><sup><small>16</small></sup>  Da de fem Filisterfyrster havde set det, vendte de ufortøvet tilbage til Ekron. </p>
<p id="v17"><sup><small>17</small></sup>  Dette er de Guldbylder, Filisterne lod følge med i Sonegave til HERREN: For Asdod een, for Gaza een, for Askalon een, for Gat een og for Ekron een. </p>
<p id="v18"><sup><small>18</small></sup>  Guldmusene svarede til Tallet på alle Filisterbyerne, der tilhørte de fem Fyrster, både de befæstede Byer og Landsbyerne. </p>
<p id="v19"><sup><small>19</small></sup>  Men Jekonjas Efterkommere havde ikke taget Del i Bet-Sjemesjiternes Glæde over at se HERRENs Ark; derfor ihjelslog han halvfjerdsindstyve Mænd iblandt dem. Da sørgede Folket, fordi HERREN havde slået så mange af dem ihjel; </p>
<p id="v20"><sup><small>20</small></sup>  og Bet-Sjemesjiterne sagde:"Hvem kan bestå for HERRENs, denne hellige Guds, Åsyn? Og hvor vil han drage hen fra os?" </p>
<p id="v21"><sup><small>21</small></sup>  Og de sendte Bud til Indbyggerne i Kirjat-Jearim og lod sige: "Filisterne har sendt HERRENs Ark tilbage. Kom herned og hent den op til eder!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/1_Samuel/5">
          <span class="mdi mdi-arrow-left-drop-circle"></span><span class="pl-2">Første Samuelsbog - Kapitel 5</span>
        </a>
        </td>
        <td>
        <a href="/da/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/1_Samuel/7">
          <span class="pr-2">Første Samuelsbog - Kapitel 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
