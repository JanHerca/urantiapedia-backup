<!--
title: Første Samuelsbog - Kapitel 7
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/6">Første Samuelsbog - Kapitel 6</a></td>
        <td><a href="/da/Bible/1_Samuel/Index">Indeks</a></td>
        <td><a href="/da/Bible/1_Samuel/8">Første Samuelsbog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da kom Mændene fra Kirjat-Jearim og hentede HERRENs Ark op til sig og bragte den til Abinadabs Hus på Højen; og hans Søn El'azar helligede de til at vogte HERRENs Ark. </p>
<p id="v2"><sup><small>2</small></sup>  Fra den Dag Arken fik sin Plads i Kirjat Jerim gik der lang Tid; der gik tyve År, og hele Israels Hus sukkede efter HERREN. </p>
<p id="v3"><sup><small>3</small></sup>  Da sagde Samuel til hele Israels Hus: "Hvis I vil omvende eder til HERREN af hele eders Hjerte, skil eder så af med de fremmede Guder og Astarterne; vend eders Hu til HERREN og dyrk ham alene, så vil han fri eder af Filisternes Hånd!" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Derpå skilte Israeliterne sig af, med Ba'alerne og Astarterne og dyrkede HERREN alene. </p>
<p id="v5"><sup><small>5</small></sup>  Da sagde Samuel: "Kald hele Israel sammen i Mizpa, så vil jeg bede til HERREN for eder!" </p>
<p id="v6"><sup><small>6</small></sup>  Så samlede de sig i Mizpa og øste Vand og udgød det for HERRENs Åsyn, og de fastede den Dag og sagde der: "Vi har syndet mod HERREN!" Derpå dømte Samuel Israeliterne i Mizpa. </p>
<p id="v7"><sup><small>7</small></sup>  Da Filisterne hørte, at Israeliterne havde samlet sig i Mizpa, drog Filisterfyrsterne op imod Israel; og da Israeliterne hørte det, blev de bange for Filisterne. </p>
<p id="v8"><sup><small>8</small></sup>  Og Israeliterne sagde til Samuel: "Hold ikke op med at råbe til HERREN vor Gud, at han må frelse os af Filisternes Hånd!" </p>
<p id="v9"><sup><small>9</small></sup>  Da tog Samuel et diende Lam og bragte HERREN det som Brændoffer, som Heloffer; og Samuel råbte til HERREN for Israel, og HERREN bønhørte ham. </p>
<p id="v10"><sup><small>10</small></sup>  Medens Samuel var i Færd med at bringe Brændofferet, rykkede Filisterne frem til Kamp mod Israel,men HERREN sendte den Dag et vældigt Tordenvejr over Filisterne og bragte dem i Uorden, så de blev slået af Israel; <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  og Israels Mænd rykkede ud fra Mizpa, satte efter Filisterne og huggede dem ned lige til neden for Bet-Kar. </p>
<p id="v12"><sup><small>12</small></sup>  Derpå tog Samuel en Sten og stillede den op mellem Mizpa og Jesjana; og han kaldte den Eben-Ezer, idet han sagde: "Hidtil har HERREN hjulpet os!" </p>
<p id="v13"><sup><small>13</small></sup>  Således bukkede filisterne under, og de faldt ikke mere ind i Israels Land, men HERRENs Hånd lå tungt på Filisterne, så længe Samuel levede. </p>
<p id="v14"><sup><small>14</small></sup>  De Byer, Filisterne havde taget, fik Israel tilbage, fra Ekron til Gat; også Landet der omkring frarev Israeliterne Filisterne; og der var Fred mellem Israel og Amoriterne. </p>
<p id="v15"><sup><small>15</small></sup>  Samuel var Dommer i Israel, så længe han levede; </p>
<p id="v16"><sup><small>16</small></sup>  han plejede årlig at drage rundt til Betel, Gilgal og Mizpa og dømme Israeliterne på alle disse Steder; </p>
<p id="v17"><sup><small>17</small></sup>  derefter kom han hjem til Rama; thi der havde han sit Hjem, og der dømte han Israel. Og han byggede HERREN et Alter der. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/6">Første Samuelsbog - Kapitel 6</a></td>
        <td><a href="/da/Bible/1_Samuel/Index">Indeks</a></td>
        <td><a href="/da/Bible/1_Samuel/8">Første Samuelsbog - Kapitel 8</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:3 <i>Omvend dig for at få tilgivelse (Det Gamle Testamente)</i>: <a href="/da/The_Urantia_Book/159#p5_13">UB 159:5.13</a>. </li>
  <li id="fn2"><a href="#cite2">↑</a> 7:3-4 <i>Konkurrerende "guder" Ashtaroth</i>: <a href="/da/The_Urantia_Book/95#p1_3">UB 95:1.3</a>.  <i>Ashtoreth</i>: <a href="/da/The_Urantia_Book/95#p1_7">UB 95:1.7</a>.  <i>Rough and ready</i>: <a href="/da/The_Urantia_Book/97#p1_3">UB 97:1.3</a>. </li>
  <li id="fn3"><a href="#cite3">↑</a> 7:10 <i>Thunder</i>: <a href="/da/The_Urantia_Book/85#p4_3">UB 85:4.3</a>. </li>
</ol>
</div>
