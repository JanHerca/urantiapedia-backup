<!--
title: Første Samuelsbog - Kapitel 30
description: 
published: true
date: 2022-10-6T9:45:27Z
tags: bible, bible—1 samuel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/29">Første Samuelsbog - Kapitel 29</a></td>
        <td><a href="/da/Bible/1_Samuel/Index">Indeks</a></td>
        <td><a href="/da/Bible/1_Samuel/31">Første Samuelsbog - Kapitel 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da David og hans Mænd Tredjedagen efter kom til Ziklag, var Amalekiterne faldet ind i Sydlandet og Ziklag, og de havde indtaget Ziklag og stukket det i Brand; </p>
<p id="v2"><sup><small>2</small></sup>  Kvinderne og alle, som var der, små og store, havde de taget til Fange; de havde ingen dræbt, men ført dem med sig, da de drog bort. </p>
<p id="v3"><sup><small>3</small></sup>  Da David og hans Mænd kom til Byen, se, da var den nedbrændt og deres Hustruer, Sønner og Døtre taget til Fange. </p>
<p id="v4"><sup><small>4</small></sup>  Da brast David og hans Krigere i lydelig Gråd, og de græd, til de ikke kunde mere. </p>
<p id="v5"><sup><small>5</small></sup>  Også Davids to Hustruer Ahinoam fra Jizre'el og Abigajil, Karmeliten Nabals Hustru, var taget til Fange. </p>
<p id="v6"><sup><small>6</small></sup>  Og David kom i stor Vånde, thi Folkene tænkte på at stene ham, da de alle græmmede sig over deres Sønner eller Døtre. Men David søgte Styrke hos HERREN sin Gud; </p>
<p id="v7"><sup><small>7</small></sup>  og David sagde til Præsten Ebjatar, Ahimeleks Søn: "Bring mig Efoden hid!" Og Ebjatar bragte David den. </p>
<p id="v8"><sup><small>8</small></sup>  Da rådspurgte David HERREN: "Skal jeg sætte efter denne Røverskare? Kan jeg indhente den?" Han svarede: "Sæt efter den; thi du skal indhente den og bringe Redning!" </p>
<p id="v9"><sup><small>9</small></sup>  Så drog David af Sted med de 600 Mand, som var hos ham, og de kom til Besorbækken, hvor de, som skulde lades tilbage, blev stående; </p>
<p id="v10"><sup><small>10</small></sup>  men David begyndte Forfølgelsen med 400 Mand, medens 200 Mand, som var for udmattede til at gå over Besorbækken, blev tilbage. </p>
<p id="v11"><sup><small>11</small></sup>  Og de fandt en Ægypter liggende på Marken; ham tog de med til David og gav ham Brød at spise og Vand at drikke; </p>
<p id="v12"><sup><small>12</small></sup>  desuden gav de ham en Figenkage og to Rosinkager. Da han havde spist, kom han til Kræfter; - thi han havde hverken spist eller drukket i hele tre Døgn. </p>
<p id="v13"><sup><small>13</small></sup>  David spurgte ham da: "Hvem tilhører du, og hvor er du fra?" Han svarede: "Jeg er en ung Ægypter, Træl hos en Amalekit; min Herre efterlod mig her, da jeg for tre Dage siden blev syg. </p>
<p id="v14"><sup><small>14</small></sup>  Vi gjorde Indfald i det kretiske Sydland, i Judas Område og i Kalebs Sydland, og Ziklag stak vi i Brand." </p>
<p id="v15"><sup><small>15</small></sup>  Da sagde David til ham: "Vil du vise mig Vej til denne Røverskare?" Han svarede: "Tilsværg mig ved Gud, at du hverken vil dræbe mig eller udlevere mig til min Herre, så vil jeg vise dig Vej til den!" </p>
<p id="v16"><sup><small>16</small></sup>  Så viste han dem Vej, og de traf dem spredte rundt om i hele Egnen i Færd med at spise og drikke og holde Fest på hele det store Bytte, de havde taget fra Filisterlandet og Judas Land. </p>
<p id="v17"><sup><small>17</small></sup>  David huggede dem da ned fra Dæmring til Aften; og ingen af dem undslap undtagen 400 unge Mænd, som svang sig på Kamelerne og flygtede. </p>
<p id="v18"><sup><small>18</small></sup>  Og David reddede alt, hvad Amalekiterne havde røvet, også sine to Hustruer. </p>
<p id="v19"><sup><small>19</small></sup>  Og der savnedes intet, hverken småt eller stort, hverken Byttet eller Sønnerne og Døtrene eller noget af, hvad de havde taget med; det hele bragte David tilbage. </p>
<p id="v20"><sup><small>20</small></sup>  Da tog de alt Småkvæget og Hornkvæget og drev det hen for David og sagde: "Her er Davids Bytte!" </p>
<p id="v21"><sup><small>21</small></sup>  Da David kom til de 200 Mand, som havde været for udmattede til at følge ham, og som han havde ladet blive ved Besorbækken, gik de David og hans Folk i Møde, og David gik hen til Folkene og hilste på dem. </p>
<p id="v22"><sup><small>22</small></sup>  Men alle ildesindede Niddinger blandt dem, som havde fulgt David, tog til Orde og sagde: "De fulgte os ikke, derfor vil vi intet give dem af Byttet, vi har reddet; kun deres Hustruer og Børn må de tage med hjem!" </p>
<p id="v23"><sup><small>23</small></sup>  David sagde: "Således må I ikke gøre, nu da HERREN har været gavmild imod os og skærmet os og givet Røverskaren, som overfaldt os, i vor Hånd. </p>
<p id="v24"><sup><small>24</small></sup>  Hvem er der vel, som vil følge eder i det? Nej, den, der drog i Kampen, og den, der blev ved Trosset, skal have lige Del, de skal dele med hinanden!" </p>
<p id="v25"><sup><small>25</small></sup>  Og derved blev det både den Dag og siden; han gjorde det til Lov og Ret i Israel, som det er den Dag i bag. </p>
<p id="v26"><sup><small>26</small></sup>  Da David kom til Ziklag, sendte han noget af Byttet til de Ældste i Juda, som var hans Venner, med det Bud: "Her er en Gave til eder af Byttet, der er taget fra HERRENs Fjender!" </p>
<p id="v27"><sup><small>27</small></sup>  Det var til dem i Betel, i Ramot i Sydlandet, i Jattir, </p>
<p id="v28"><sup><small>28</small></sup>  dem i Ar'ara, i Sifmot, i Esjtemoa, </p>
<p id="v29"><sup><small>29</small></sup>  i Karmel, i Jerame'eliternes Byer, i Keniternes Byer, </p>
<p id="v30"><sup><small>30</small></sup>  i Horma, i Bor-Asjan, i Atak, </p>
<p id="v31"><sup><small>31</small></sup>  i Hebron, og ligeledes til alle de andre Steder, hvor David havde færdedes med sine Mænd. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/29">Første Samuelsbog - Kapitel 29</a></td>
        <td><a href="/da/Bible/1_Samuel/Index">Indeks</a></td>
        <td><a href="/da/Bible/1_Samuel/31">Første Samuelsbog - Kapitel 31</a></td>
      </tr>
    </tbody>
  </table>
</figure>
