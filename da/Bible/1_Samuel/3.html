<!--
title: Første Samuelsbog - Kapitel 3
description: 
published: true
date: 2022-10-6T9:45:27Z
tags: bible, bible—1 samuel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/2">Første Samuelsbog - Kapitel 2</a></td>
        <td><a href="/da/Bible/1_Samuel/Index">Indeks</a></td>
        <td><a href="/da/Bible/1_Samuel/4">Første Samuelsbog - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Den unge Samuel gjorde så Tjeneste for HERREN under Elis Tilsyn. HERRENs Ord var sparsomt i de Dage, et Syn var sjældent. </p>
<p id="v2"><sup><small>2</small></sup>  Ved den Tid - engang da Eli, hvis Øjne var begyndt at blive svage, så han ikke kunde se, lå på sin vante Plads, </p>
<p id="v3"><sup><small>3</small></sup>  og Guds Lampe endnu ikke var gået ud, og Samuel lå og sov i HERRENs Helligdom, hvor Guds Ark stod - </p>
<p id="v4"><sup><small>4</small></sup>  kaldte HERREN: "Samuel, Samuel!" Han svarede: "Her er jeg!" </p>
<p id="v5"><sup><small>5</small></sup>  Og han løb hen til Eli og sagde: "Her er jeg, du kaldte på mig!" Men han sagde: "Jeg kaldte ikke; læg dig kun hen igen!" Og han gik hen og lagde sig. </p>
<p id="v6"><sup><small>6</small></sup>  Da kaldte HERREN atter: "Samuel, Samuel!" Og han gik hen til Eli og sagde: "Her er jeg, du kaldte på mig!" Men han sagde: "Jeg kaldte ikke, min Søn; læg dig kun hen igen!" </p>
<p id="v7"><sup><small>7</small></sup>  Samuel havde nemlig endnu ikke lært HERREN at kende, og HERRENs Ord var endnu ikke åbenbaret ham. </p>
<p id="v8"><sup><small>8</small></sup>  Da kaldte HERREN atter for tredje Gang på Samuel, og han stod op, gik hen til Eli og sagde: "Her er jeg, du kaldte på mig!" Så skønnede Eli, at det var HERREN, der kaldte på Drengen. </p>
<p id="v9"><sup><small>9</small></sup>  Og Eli sagde til Samuel: "Læg dig hen igen, og hvis han kalder på dig, så sig: Tal, HERRE, din Tjener hører!" Så gik Samuel hen og lagde sig på sin Plads. </p>
<p id="v10"><sup><small>10</small></sup>  Da kom HERREN og trådte hen til ham og kaldte ligesom de forrige Gange: "Samuel, Samuel!" Og Samuel svarede: "Tal, din Tjener hører!" </p>
<p id="v11"><sup><small>11</small></sup>  Så sagde HERREN til Samuel: "Se, jeg vil lade noget ske i Israel, som skal få det til at ringe for begge Ører på enhver, som hører derom. </p>
<p id="v12"><sup><small>12</small></sup>  På den Dag vil jeg lade alt, hvad jeg har talt om Elis Slægt, opfyldes på ham, alt fra først til sidst. </p>
<p id="v13"><sup><small>13</small></sup>  Du skal kundgøre ham, at jeg har dømt hans Slægt for evigt, fordi han vidste, at hans Sønner ringeagtede Gud, og dog ikke talte dem alvorligt til. </p>
<p id="v14"><sup><small>14</small></sup>  Derfor har jeg svoret over Elis Hus: Visselig, Elis Hus's Brøde skal aldrig i Evighed sones ved Slagtofre eller Afgrødeofre!" </p>
<p id="v15"><sup><small>15</small></sup>  Samuel blev nu liggende til Morgen, og tidligt næste Morgen åbnede han Døren til HERRENs Hus; men Samuel turde ikke omtale Synet for Eli. </p>
<p id="v16"><sup><small>16</small></sup>  Da kaldte Eli på Samuel og sagde: "Min Søn Samuel!" Han svarede: "Her er jeg!" </p>
<p id="v17"><sup><small>17</small></sup>  Da sagde han: "Hvad var det,han sagde til dig? Dølg det ikke for mig! Gud ramme dig både med det ene og det andet, hvis du dølger noget af, hvad han sagde!" </p>
<p id="v18"><sup><small>18</small></sup>  Så fortalte Samuel ham det hele uden at dølge noget. Da sagde han: "Han er HERREN; han gøre,hvad ham tykkes bedst!" </p>
<p id="v19"><sup><small>19</small></sup>  Samuel voksede nu til og HERREN var med ham og lod ikke et eneste af sine Ord falde til Jorden. </p>
<p id="v20"><sup><small>20</small></sup>  Og hele Israel fra Dan til Be'ersjeba forstod, at Samuel virkelig var kaldet til HERRENs Profet. </p>
<p id="v21"><sup><small>21</small></sup>  Og HERREN vedblev at lade sig til Syne i Silo; thi HERREN åbenbarede sig for Samuel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/2">Første Samuelsbog - Kapitel 2</a></td>
        <td><a href="/da/Bible/1_Samuel/Index">Indeks</a></td>
        <td><a href="/da/Bible/1_Samuel/4">Første Samuelsbog - Kapitel 4</a></td>
      </tr>
    </tbody>
  </table>
</figure>
