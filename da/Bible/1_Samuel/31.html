<!--
title: Første Samuelsbog - Kapitel 31
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/30">Første Samuelsbog - Kapitel 30</a></td>
        <td><a href="/da/Bible/1_Samuel/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Imidlertid angreb Filisterne Israel; og Israels Mænd flygtede for Filisterne, og de faldne lå rundt om på Gilboas Bjerg. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Og Filisterne forfulgte Saul og hans Sønner og dræbte Sauls Sønner, Jonatan, Abinadab og Malkisjua. </p>
<p id="v3"><sup><small>3</small></sup>  Kampen rasede om Saul, og han blev opdaget af Bueskytterne og grebes af stor Angst for dem. </p>
<p id="v4"><sup><small>4</small></sup>  Da sagde Saul til sin Våbendrager: "Drag dit Sværd og gennembor mig, for at ikke disse uomskårne skal komme og gennembore mig og mishandle mig!" Men Våbendrageren vilde ikke, thi han gøs tilbage derfor. Da tog Saul Sværdet og styrtede sig i det; </p>
<p id="v5"><sup><small>5</small></sup>  og da Våbendrageren så, at Saul var død, styrtede også han sig i sit Sværd og fulgte ham i Døden. </p>
<p id="v6"><sup><small>6</small></sup>  Således fulgtes denne Dag Saul, hans tre Sønner, hans Våbendrager og alle hans Mænd i Døden. </p>
<p id="v7"><sup><small>7</small></sup>  Men da Israels Mænd i Byerne i Dalen og ved Jordan så, at Israels Mænd var flygtet, og at Saul og hans Sønner var faldet, forlod de Byerne og flygtede, hvorpå Filisterne kom og besatte dem. </p>
<p id="v8"><sup><small>8</small></sup>  Da Filisterne Dagen efter kom for at plyndre de faldne, fandt de Saul og hans tre Sønner liggende på Gilboas Bjerg; </p>
<p id="v9"><sup><small>9</small></sup>  de huggede da Hovedet at ham, afførte ham hans Våben og sendte Bud rundt i Filisternes Land for at bringe deres Afguder og Folket Glædesbudet. </p>
<p id="v10"><sup><small>10</small></sup>  Våbnene lagde de i Astartes Tempel, men Kroppen hængte de op på Bet-Sjans Mur. </p>
<p id="v11"><sup><small>11</small></sup>  Men da Indbyggerne i Jabesj i Gilead hørte, hvad Filisterne havde gjort ved Saul, </p>
<p id="v12"><sup><small>12</small></sup>  brød alle våbenføre Mænd op, og efter at have gået hele Natten igennem tog de Sauls og hans Sønners Kroppe ned fra Bet-Sjans Mur, bragte dem med til Jabesj og brændte dem der. </p>
<p id="v13"><sup><small>13</small></sup>  Så tog de deres Ben og jordede dem under Tamarisken i Jabesj og fastede syv Dage. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Samuel/30">Første Samuelsbog - Kapitel 30</a></td>
        <td><a href="/da/Bible/1_Samuel/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 31:1-4 <i>Gilboa, hvor Saulus døde</i>: <a href="/da/The_Urantia_Book/134#p9_5">UB 134:9.5</a>. </li>
  <li id="fn2"><a href="#cite2">↑</a> 31:1-9 <i>Sauls tragiske nederlag</i>: <a href="/da/The_Urantia_Book/97#p9_5">UB 97:9.5</a>. </li>
</ol>
</div>
