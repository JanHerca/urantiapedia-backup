<!--
title: Malakias' Bog - Kapitel 1
description: 
published: true
date: 2022-10-6T9:45:27Z
tags: bible, bible—malachi
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Malachi/Index">Indeks</a></td>
        <td><a href="/da/Bible/Malachi/2">Malakias' Bog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Et Udsagn; HERRENs Ord til Israel ved Malakias. </p>
<p id="v2"><sup><small>2</small></sup>  Jeg elsker eder, siger HERREN; men I spørger: "Hvori har du vist, at du elsker os?" Er Esau ikke Jakobs Broder, lyder det fra HERREN, og dog elsker jeg Jakob </p>
<p id="v3"><sup><small>3</small></sup>  og hader Esau. Jeg bar gjort hans Bjerge til Ørk og hans Arvelod til Øde. </p>
<p id="v4"><sup><small>4</small></sup>  Når Edom siger: "Vi er ødelagt, men vi bygger atter på Tomterne", så siger Hærskarers HERRE: De bygger, men jeg river ned! De skal kaldes Gudløsheds Land og det Folk, HERREN i al Evighed vredes på. </p>
<p id="v5"><sup><small>5</small></sup>  I skal se det med egne Øjne og sige: "HERRENs Vælde når ud over Israels Grænser." </p>
<p id="v6"><sup><small>6</small></sup>  En Søn ærer sin Fader, en Træl frygter sin Herre. Men er jeg Fader, hvor er da min Ære, og er jeg Herre, hvor er da Frygten for mig? siger Hærskarers HERRE til eder, I Præster, som ringeagter mit Navn. I spørger: "Hvorved har vi ringeagtet dit Navn?" <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ved at bringe urent Brød på mit Alter! I spørger: "Hvorved har vi gjort det urent?" Ved at sige: "HERRENs Bord er lidet værd." </p>
<p id="v8"><sup><small>8</small></sup>  Når I bringer blinde Dyr som Offer, er der så ikke noget ondt deri? Når I bringer halte og syge Dyr, er der så ikke noget ondt deri? Bring dem engang til din Statholder! Mon han vil synes derom og tage vel imod dig? siger Hærskarers HERRE. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Og så vil I stemme Gud til Mildhed dermed, at han må være os nådig! Fra eders Hånd kommer slige Ting! Mon han vil tage vel imod eder, siger Hærskarers HERRE. </p>
<p id="v10"><sup><small>10</small></sup>  Vilde dog en af eder lukke Dørene, så I ikke til ingen Gavn skulde gøre Ild på mit Alter! Jeg bryder mig ikke om eder, siger Hærskarers HERRE, og ønsker ikke Offergaver af eders Hånd. </p>
<p id="v11"><sup><small>11</small></sup>  Thi fra Stedet, hvor Solen står op, til Stedet, hvor den går ned, er mit Navn stort iblandt Folkene, og alle Vegne bringes der mit Navn Røgoffer og rene Offergaver; thi mit Navn er stort iblandt Folkene, siger Hærskarers HERRE. </p>
<p id="v12"><sup><small>12</small></sup>  Men I vanhelliger det ved at sige: "Herrens Bord er urent, og ussel Frugt er hans Mad." </p>
<p id="v13"><sup><small>13</small></sup>  Og I siger: "Hvilket Slid!" og blæser derad, siger Hærskarers HERRE; I bringer noget røvet, ja halte og syge Dyr; det er Offergaven, I bringer! Skulde jeg ønske at modtage den af eders Hånd? siger HERREN. </p>
<p id="v14"><sup><small>14</small></sup>  Forbandet være den Bedrager, som i sin Hjord har et Handyr og lover mig det, men ofrer Herren et Dyr, som ikke dur! Thi en stor Konge er jeg, siger Hærskarers HERRE, og mit Navn er frygtet blandt Folkene. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Malachi/Index">Indeks</a></td>
        <td><a href="/da/Bible/Malachi/2">Malakias' Bog - Kapitel 2</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 1:6 <i>Begrebet »far«</i>: <a href="/da/The_Urantia_Book/196#p0_2">UB 196:0.2</a>. </li>
  <li id="fn2"><a href="#cite2">↑</a> 1:8 <i>Ikke længere Hærskarers Herre</i>: <a href="/da/The_Urantia_Book/194#p3_11">UB 194:3.11</a>. </li>
  <li id="fn3"><a href="#cite3">↑</a> 1:14 <i>Jøderne så Gud som konge over alt</i>: <a href="/da/The_Urantia_Book/141#p4_1">UB 141:4.1</a>. </li>
</ol>
</div>
