<!--
title: Malakias' Bog - Kapitel 3
description: 
published: true
date: 2023-11-8T20:15:14Z
tags: bible, bible—malachi
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Malachi/2">
          <span class="mdi mdi-arrow-left-drop-circle"></span><span class="pl-2">Malakias' Bog - Kapitel 2</span>
        </a>
        </td>
        <td>
        <a href="/da/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Malachi/4">
          <span class="pr-2">Malakias' Bog - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Se, jeg sender min Engel, og han skal bane Vej for mit Åsyn; og til sit Tempel kommer i et Nu den Herre, I søger, og Pagtens Engel, som I længes efter; se, han kommer, siger Hærskarers HERRE. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Men hvo kan udholde den Dag, han kommer, og hvo kan stå, når han kommer til Syne? Han er jo som Metalsmelterens Ild og Tvætternes Lud. </p>
<p id="v3"><sup><small>3</small></sup>  Han sidder og smelter og renser Sølv; han renser Levis Sønner, lutrer dem som Guld og Sølv, så de kan frembære Offergave for HERREN i Retfærdighed, </p>
<p id="v4"><sup><small>4</small></sup>  at Judas og Jerusalems Offergave må være HERREN liflig som i fordums Dage, i henrundne År. </p>
<p id="v5"><sup><small>5</small></sup>  Jeg nærmer mig eder til Dom og vidner i Hast mod Troldmændene, Ægteskabsbryderne, Menederne og dem, som undertrykker Daglejere, Enker og faderløse, gør fremmede Uret og ikke frygter mig, siger Hærskarers HERRE. </p>
<p id="v6"><sup><small>6</small></sup>  Thi jeg, HERREN, er ikke blevet en anden, men I har ikke ophørt at være Jakobsønner". <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Siden eders Fædres Dage er I afveget fra mine Bud og har ikke holdt dem. Vend om til mig, så vil jeg vende om til eder, siger Hærskarers HERRE. Og I spørger: "Hvorledes skal vi vende os?" </p>
<p id="v8"><sup><small>8</small></sup>  Skal et Menneske bedrage Gud? I bedrager mig jo! Og I spørger:"Hvorved har vi bedraget dig?" Med Tienden og Offerydelsen! <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  I trues med Forbandelse og bedrager dog mig, ja alt Folket gør det! </p>
<p id="v10"><sup><small>10</small></sup>  Bring hele Tienden tiI Forrådshuset, så der kan være Mad i mit Hus; sæt mig på Prøve dermed, siger Hærskarers HERRE, om jeg da ikke åbner eder Himmelens Sluser og udøser Velsignelse over eder i Overmål. </p>
<p id="v11"><sup><small>11</small></sup>  Jeg vil for eders Skyld skræmme Æderne, så at de ikke ødelægger eder Landets Afgrøde, og Vinstokken på Marken skal ikke slå eder fejl, siger Hærskarers HERRE. </p>
<p id="v12"><sup><small>12</small></sup>  Og alle Folkene skal love eder, fordi l har et yndigt Land, siger Hærskarers HERRE. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  I taler stærke Ord imod mig, siger HERREN. Og I spørger: "Hvad taler vi imod dig?" </p>
<p id="v14"><sup><small>14</small></sup>  I siger: "Det er ørkesløst at tjene Gud; hvad vinder vi ved at opfylde hans Krav og gå sørgeklædte for Hærskarers HERREs Åsyn? </p>
<p id="v15"><sup><small>15</small></sup>  Nej, vi må love de frække! De øver Gudløshed og kommer til Vejrs; de frister Gud og slipper godt derfra." </p>
<p id="v16"><sup><small>16</small></sup>  Da talte de, som frygter HERREN, med hverandre. Og HERREN lyttede og hørte efter, og en Bog blev skrevet for hans Åsyn, for at de kunde ihukommes, som frygter HERREN og slår Lid til hans Navn. </p>
<p id="v17"><sup><small>17</small></sup>  Den Dag jeg griber ind, skal de tilhøre mig som mit Eje, siger Hærskarers HERRE, og jeg vil handle nænsomt med dem, som en Fader handler nænsomt med sin Søn, der tjener ham. </p>
<p id="v18"><sup><small>18</small></sup>  Da skal l atter kende Forskel på retfærdig og gudløs, på den, som tjener Gud, og den, som ikke tjener ham. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Malachi/2">
          <span class="mdi mdi-arrow-left-drop-circle"></span><span class="pl-2">Malakias' Bog - Kapitel 2</span>
        </a>
        </td>
        <td>
        <a href="/da/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Malachi/4">
          <span class="pr-2">Malakias' Bog - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:1 <i>Forbered vejen</i>: <a href="/da/The_Urantia_Book/144#p8_3">UB 144:8.3</a>. </li>
  <li id="fn2"><a href="#cite2">↑</a> 3:6 <i>Gud ændrer sig ikke</i>: <a href="/da/The_Urantia_Book/12#p7_5">UB 12:7.5</a>.  <i>Gud er uforanderlig</i>: <a href="/da/The_Urantia_Book/2#p2_1">UB 2:2.1</a>.  <i>Jeg er Herre, jeg forandrer mig ikke</i>: <a href="/da/The_Urantia_Book/2#p2_1">UB 2:2.1</a>.  <i>Gud ændrer sig ikke</i>: <a href="/da/The_Urantia_Book/4#p4_2">UB 4:4.2</a>. </li>
  <li id="fn3"><a href="#cite3">↑</a> 3:8-10 <i>Tiendeordning</i>: <a href="/da/The_Urantia_Book/93#p3_1">UB 93:3.1</a>. </li>
  <li id="fn4"><a href="#cite4">↑</a> 3:12 <i>Folkene kalder ham velsignet</i>: <a href="/da/The_Urantia_Book/190#p5_4">UB 190:5.4</a>. </li>
</ol>
</div>
