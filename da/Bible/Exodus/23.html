<!--
title: Anden Mosebog - Kapitel 23
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Exodus/22">Anden Mosebog - Kapitel 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Exodus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Exodus/24">Anden Mosebog - Kapitel 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Du må ikke udsprede falske Rygter. Gør ikke fælles Sag med den, der har Uret, ved at optræde som uretfærdigt Vidne. </p>
<p id="v2"><sup><small>2</small></sup>  Du må ikke følge Mængden i, hvad der er ondt, eller i dit Vidnesbyrd for Retten tage Hensyn til Mængden, så du bøjer Retten. </p>
<p id="v3"><sup><small>3</small></sup>  Du må ikke tage Parti for den ringe i hans Retssag. </p>
<p id="v4"><sup><small>4</small></sup>  Når du træffer din Fjendes Okse eller Æsel løbende løse, skal du bringe dem tilbage til ham. </p>
<p id="v5"><sup><small>5</small></sup>  Når du ser din Uvens Æsel segne under sin Byrde, må du ikke lade ham i Stikken, men du skal hjælpe ham med at læsse Byrden af. </p>
<p id="v6"><sup><small>6</small></sup>  Du må ikke bøje din fattige Landsmands Ret i hans Retssag. </p>
<p id="v7"><sup><small>7</small></sup>  Hold dig fra en uretfærdig Sag; og den, som er uskyldig og har Ret. må du ikke berøve Livet; nej, du må ikke skaffe den Ret, som har Uret. </p>
<p id="v8"><sup><small>8</small></sup>  Tag ikke mod Bestikkelse, thi Bestikkelse gør den seende blind og fordrejer Sagen for dem, der har Ret. </p>
<p id="v9"><sup><small>9</small></sup>  Undertryk ikke den fremmede; I ved jo, hvorledes den fremmede er til Mode, thi I,var selv fremmede i Ægypten. </p>
<p id="v10"><sup><small>10</small></sup>  Seks År igennem skal du tilså dit Land og indsamle dets Afgrøde; </p>
<p id="v11"><sup><small>11</small></sup>  men i det syvende skal du lade det hvile og ligge urørt, så at de fattige i dit Folk kan gøre sig til gode dermed, og Markens vilde Dyr kan æde, hvad de levner; ligeså skal du gøre med din Vingård og dine Oliventræer. </p>
<p id="v12"><sup><small>12</small></sup>  I seks Dage skal du gøre dit Arbejde, men på den syvende skal du hvile, for at dine Okser og Æsler kan få Hvile og din Trælkvindes Søn og den fremmede hvile ud. </p>
<p id="v13"><sup><small>13</small></sup>  Hold eder alt, hvad jeg siger eder, efterrettelig; du må ikke nævne andre Guders Navn, det må ikke høres i din Mund. </p>
<p id="v14"><sup><small>14</small></sup>  Tre Gange om Året skal du holde Højtid for mig. </p>
<p id="v15"><sup><small>15</small></sup>  Du skal fejre de usyrede Brøds Højtid; i syv Dage skal du spise usyret Brød, som jeg har pålagt dig, på den fastsatte Tid i Abib Måned, thi i den Måned vandrede du ud af Ægypten, Man må ikke stedes for mit Åsyn med tomme Hænder. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Fremdeles skal du fejre Højtiden for Høsten, Førstegrøden af dit Arbejde, af hvad du sår i din Mark, og Højtiden for Frugthøsten ved Årets Udgang, når du har bjærget Udbyttet af dit Arbejde hjem fra Marken. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Tre Gange om Året skal alle dine Mænd stedes for den Herre HERRENs Åsyn. </p>
<p id="v18"><sup><small>18</small></sup>  Du må ikke ofre Blodet af mit Slagtoffer sammen med syret Brød. Fedtet fra min Højtid må ikke gemmes til næste Morgen. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Du skal bringe det første, Førstegrøden af din Jord, til HERREN din Guds Hus. Du må ikke koge et Kid i dets Moders Mælk. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Se, jeg sender en Engel foran dig for at vogte dig undervejs og føre dig til det Sted, jeg har beredt. </p>
<p id="v21"><sup><small>21</small></sup>  Tag dig vel i Vare for ham og adlyd ham; vær ikke genstridig imod ham, thi han skal ikke tilgive eders Overtrædelser, efterdi mit Navn er i ham. </p>
<p id="v22"><sup><small>22</small></sup>  Når du adlyder ham og gør alt, hvad jeg siger, vil jeg være dine Fjenders Fjende og dine Modstanderes Modstander, </p>
<p id="v23"><sup><small>23</small></sup>  Ja, min Engel skal drage foran dig og føre dig til Amoriterne, Hetiterne, Perizziterne, Kana'anæerne, Hivviterne og Jebusiterne, og jeg vil udrydde dem. </p>
<p id="v24"><sup><small>24</small></sup>  Du må ikke tilbede eller dyrke deres Guder eller følge deres Skikke; men du skal nedbryde dem og sønderslå deres Stenstøtter. </p>
<p id="v25"><sup><small>25</small></sup>  I skal dyrke HERREN eders Gud, så vil jeg velsigne dit Brød og dit Vand og holde Sygdomme borte fra dig. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Utidige Fødsler eller Ufrugtbarhed skal ikke forekomme i dit Land, og dine Dages Mål vil jeg gøre fuldt. </p>
<p id="v27"><sup><small>27</small></sup>  Jeg vil sende min Rædsel foran dig og bringe Bestyrtelse over alle de Folk, du kommer til, og jeg vil drive alle dine Fjender på Flugt for dig. </p>
<p id="v28"><sup><small>28</small></sup>  Jeg vil sende Gedehamse foran dig, og de skal drive Hivviterne, Kana'anæerne og Hetiterne bort foran dig. </p>
<p id="v29"><sup><small>29</small></sup>  Men jeg vil ikke drive dem bort foran dig i et og samme År, for at Landet ikke skal lægges øde, og for at Markens vilde Dyr ikke skal tage Overhånd for dig; </p>
<p id="v30"><sup><small>30</small></sup>  lidt efter lidt vil jeg drive dem bort foran dig, indtil du bliver så talrig, at du kan tage Landet i Besiddelse. </p>
<p id="v31"><sup><small>31</small></sup>  Jeg vil lade dine Landemærker nå fra det røde Hav til Filisternes Hav, fra Ørkenen til Floden, thi jeg giver Landets Indbyggere i eders Hånd, så du kan drive dem bort foran dig. </p>
<p id="v32"><sup><small>32</small></sup>  Du må ikke slutte Pagt med dem eller deres Guder. </p>
<p id="v33"><sup><small>33</small></sup>  De må ikke blive boende i dit Land, for at de ikke skal forlede dig til Synd imod mig, til at dyrke deres Guder, så det bliver dig til en Snare! </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 23:15 <i>Hold usyrede brød</i>: <a href="/da/The_Urantia_Book/142#p3_13">UB 142:3.13</a>. </li>
  <li id="fn2"><a href="#cite2">↑</a> 23:16 <i>Hold to højtider</i>: <a href="/da/The_Urantia_Book/142#p3_16">UB 142:3.16</a>. </li>
  <li id="fn3"><a href="#cite3">↑</a> 23:16,19a <i>Kom første frugter i</i>: <a href="/da/The_Urantia_Book/142#p3_19">UB 142:3.19</a>. </li>
  <li id="fn4"><a href="#cite4">↑</a> 23:18a <i>Ingen offer m/hævet brød</i>: <a href="/da/The_Urantia_Book/142#p3_17">UB 142:3.17</a>. </li>
  <li id="fn5"><a href="#cite5">↑</a> 23:18b <i>Ingen mad tilbage til morgenen</i>: <a href="/da/The_Urantia_Book/142#p3_18">UB 142:3.18</a>. </li>
  <li id="fn6"><a href="#cite6">↑</a> 23:19b <i>Se ikke barnet i modermælken</i>: <a href="/da/The_Urantia_Book/142#p3_20">UB 142:3.20</a>. </li>
  <li id="fn7"><a href="#cite7">↑</a> 23:25 <i>Dyrk Herren, jeres Gud</i>: <a href="/da/The_Urantia_Book/145#p2_2">UB 145:2.2</a>. </li>
</ol>
</div>
