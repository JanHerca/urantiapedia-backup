<!--
title: Anden Mosebog - Kapitel 24
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/23">Anden Mosebog - Kapitel 23</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/25">Anden Mosebog - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og han sagde til Moses: "Stig op til HERREN, du og Aron, Nadab og Abih og halvfjerdsindstyve af Israels Ældste, og tilbed i Frastand; </p>
<p id="v2"><sup><small>2</small></sup>  Moses alene skal træde hen til HERREN, de andre ikke, og det øvrige Folk må ikke følge med ham derop." </p>
<p id="v3"><sup><small>3</small></sup>  Derpå kom Moses og kundgjorde hele Folket alle HERRENs Ord og alle Lovbudene, og hele Folket svarede enstemmigt: "Alle de Ord, HERREN har talet, vil vi overholde." </p>
<p id="v4"><sup><small>4</small></sup>  Da skrev Moses alle HERRENs Ord op; og tidligt næste Morgen rejste han ved Foden af Bjerget et Alter og tolv Stenstøtter svarende til Israels tolv Stammer. </p>
<p id="v5"><sup><small>5</small></sup>  Derefter sendte han de unge Mænd blandt Israeliterne hen for at bringe Brændofre og slagte unge Tyre som Takofre til HERREN. </p>
<p id="v6"><sup><small>6</small></sup>  Og Moses tog den ene Halvdel af Blodet og gød det i Offerskålene, men den anden Halvdel sprængte han på Alteret. </p>
<p id="v7"><sup><small>7</small></sup>  Så tog han Pagtsbogen og læste den op i Folkets Påhør, og de sagde: "Vi vil gøre alt, hvad HERREN har talet, og lyde ham!" </p>
<p id="v8"><sup><small>8</small></sup>  Derpå tog Moses Blodet og sprængte det på Folket, idet han sagde: "Se, dette er Pagtens Blod, den Pagt, HERREN har sluttet med eder på Grundlag af alle disse Ord." </p>
<p id="v9"><sup><small>9</small></sup>  Og Moses, Aron, Nadab og Abihu og halvfjerdsindstyve af Israels Ældste steg op </p>
<p id="v10"><sup><small>10</small></sup>  og skuede Israels Gud; under hans Fødder var der ligesom Safirfliser, som selve Himmelen i Stråleglans. </p>
<p id="v11"><sup><small>11</small></sup>  Men han lagde ikke Hånd på Israeliternes ypperste Mænd. De skuede Gud, og de spiste og drak. </p>
<p id="v12"><sup><small>12</small></sup>  Og HERREN sagde til Moses: "Stig op til mig på Bjerget og bliv der, så vil jeg give dig Stentavlerne, Loven og Budet, som jeg har opskrevet til Vejledning for dem." <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Da bød Moses og Josua, hans Medhjælper op, og Moses steg op på Guds Bjerg; </p>
<p id="v14"><sup><small>14</small></sup>  men til de Ældste sagde han: "Vent på os her, til vi kommer tilbage til eder. Se, Aron og Hur er hos eder; er der nogen, der har en Retstrætte, kan han henvende sig til dem!" </p>
<p id="v15"><sup><small>15</small></sup>  Derpå steg Moses op på Bjerget. Da indhyllede Skyen Bjerget, </p>
<p id="v16"><sup><small>16</small></sup>  og HERRENs Herlighed nedlod sig på Sinaj Bjerg. Og Skyen indhyllede Sinaj Bjerg i seks Dage, men den syvende Dag råbte HERREN ud fra Skyen til Moses; </p>
<p id="v17"><sup><small>17</small></sup>  og medens HERRENs Herlighed viste sig for Israeliternes Øjne som en fortærende Ild på Bjergets Top, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  gik Moses ind i Skyen og steg op på Bjerget. Og Moses blev på Bjerget i fyrretyve Dage og fyrretyve Nætter. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/23">Anden Mosebog - Kapitel 23</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/25">Anden Mosebog - Kapitel 25</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 24:12-18 <i>Hellige bjerge</i>: <a href="/da/The_Urantia_Book/85#p1_5">UB 85:1.5</a>. </li>
  <li id="fn2"><a href="#cite2">↑</a> 24:17 <i>fortærende ild</i>: <a href="/da/The_Urantia_Book/96#p4_5">UB 96:4.5</a>. </li>
</ol>
</div>
