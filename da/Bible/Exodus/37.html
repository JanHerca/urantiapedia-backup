<!--
title: Anden Mosebog - Kapitel 37
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/36">Anden Mosebog - Kapitel 36</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/38">Anden Mosebog - Kapitel 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå lavede Bezal'el Arken af Akacietræ, halvtredje Alen lang, halvanden Alen bred og halvanden Alen høj, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  og overtrak den indvendig og udvendig med purt Guld og satte en gylden Krans rundt om den. </p>
<p id="v3"><sup><small>3</small></sup>  Derefter støbte han fire Guldringe til den og satte dem på dens fire Fødder, to Ringe på hver Side af den. </p>
<p id="v4"><sup><small>4</small></sup>  Og han lavede Bærestænger af Akacietræ og overtrak dem med Guld; </p>
<p id="v5"><sup><small>5</small></sup>  så stak han Stængerne gennem Ringene på Arkens Sider, for at den kunde bæres med dem. </p>
<p id="v6"><sup><small>6</small></sup>  Derpå lavede han Sonedækket af purt Guld, halvtredje Alen langt og halvanden Alen bredt, </p>
<p id="v7"><sup><small>7</small></sup>  og han lavede to Keruber af Guld, i drevet Arbejde lavede han dem, ved begge Ender af Sonedækket, </p>
<p id="v8"><sup><small>8</small></sup>  den ene Kerub ved den ene Ende, den anden Kerub ved den anden; han lavede Keruberne således, at de var i eet med Sonedækket ved begge Ender. </p>
<p id="v9"><sup><small>9</small></sup>  Og Keruberne bredte deres Vinger i Vejret, således at de dækkede over Sonedækket med deres Vinger; de vendte Ansigtet mod hinanden; nedad mod Sone,dækket vendte Kerubernes Ansigter. </p>
<p id="v10"><sup><small>10</small></sup>  Derpå lavede han Bordet af Akacietræ, to Alen langt, en Alen bredt og halvanden Alen højt, </p>
<p id="v11"><sup><small>11</small></sup>  og overtrak det med purt Guld og satte en gylden Krans rundt om det. </p>
<p id="v12"><sup><small>12</small></sup>  Og han satte en Liste af en Hånds Bredde rundt om det og en gylden Krans rundt om Listen. </p>
<p id="v13"><sup><small>13</small></sup>  Og han støbte fire Guldringe og satte dem på de fire Hjørner ved dets fire Ben. </p>
<p id="v14"><sup><small>14</small></sup>  Lige ved Listen sad Ringene til at stikke Bærestængerne i, så at man kunde bære Bordet. </p>
<p id="v15"><sup><small>15</small></sup>  Og han lavede Bærestængerne at Akacietræ og overtrak dem med Guld, og med dem skulde Bordet bæres. </p>
<p id="v16"><sup><small>16</small></sup>  Og han lavede af purt Guld de Ting, som hørte til Bordet, Fadene og Kanderne, Skålene og Krukkerne til at udgyde Drikoffer med. </p>
<p id="v17"><sup><small>17</small></sup>  Derpå lavede han Lysestagen af purt Guld, i drevet Arbejde lavede han Lysestagen, dens Fod og selve Stagen, således at dens Blomster med Bægere og Kroner var i eet med den; </p>
<p id="v18"><sup><small>18</small></sup>  seks Arme udgik fra Lysestagens Sider, tre fra den ene og tre fra den anden Side. </p>
<p id="v19"><sup><small>19</small></sup>  På hver af Armene, der udgik fra Lysestagen, var der tre mandelblomstlignende Blomster med Bægere og Kroner, </p>
<p id="v20"><sup><small>20</small></sup>  men på selve Stagen var der fire mandelblomstlignende Blomster med Bægere og Kroner, </p>
<p id="v21"><sup><small>21</small></sup>  et Bæger under hvert af de tre Par Arme, der udgik fra den. </p>
<p id="v22"><sup><small>22</small></sup>  Bægrene og Armene var i eet med den, så at det hele udgjorde eet drevet Arbejde af purt Guld. </p>
<p id="v23"><sup><small>23</small></sup>  Derpå lavede han de syv Lamper til den, Lampesaksene og Bakkerne af purt Guld. </p>
<p id="v24"><sup><small>24</small></sup>  En Talent purt Guld brugte han til den og til alt dens Tilbehør. </p>
<p id="v25"><sup><small>25</small></sup>  Derpå lavede han Røgelsealteret af Akacietræ, en Alen langt og en Alen bredt, i Firkant, og to Alen højt, og dets Horn var i eet med det. </p>
<p id="v26"><sup><small>26</small></sup>  Og han overtrak det med purt Guld, både Pladen og Siderne hele Vejen rundt og Hornene, og satte en Guldkrans rundt om; </p>
<p id="v27"><sup><small>27</small></sup>  og han satte to Guldringe under Kransen på begge Sider til at stikke Bærestængerne i, for at det kunde bæres med dem; </p>
<p id="v28"><sup><small>28</small></sup>  Bærestængerne lavede han af Akacietræ og overtrak dem med Guld. </p>
<p id="v29"><sup><small>29</small></sup>  Han tilberedte også den hellige Salveolie og den rene, vellugtende Røgelse, som Salveblanderne laver den. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/36">Anden Mosebog - Kapitel 36</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/38">Anden Mosebog - Kapitel 38</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 37:1-9 <i>Nye feticher</i>: <a href="/da/The_Urantia_Book/88#p2_5">UB 88:2.5</a>. </li>
</ol>
</div>
