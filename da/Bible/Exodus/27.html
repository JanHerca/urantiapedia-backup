<!--
title: Anden Mosebog - Kapitel 27
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/26">Anden Mosebog - Kapitel 26</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/28">Anden Mosebog - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fremdeles skal du lave Alteret af Akacietræ, fem Alen langt og fem Alen bredt, firkantet skal Alteret være, og tre Alen højt. </p>
<p id="v2"><sup><small>2</small></sup>  Du skal lave Horn til dets fire Hjørner, således at de er i eet dermed, overtrække det med Kobber </p>
<p id="v3"><sup><small>3</small></sup>  og lave Kar dertil, for at Asken kan fjernes, ligeledes de dertil hørende Skovle, Skåle, Gafler og Pander; alt dets Tilbehør skal du lave af Kobber. </p>
<p id="v4"><sup><small>4</small></sup>  Du skal omgive det med et flettet Kobbergitter, og du skal sætte fire Kobberringe på Fletværket. på dets fire Hjørner. </p>
<p id="v5"><sup><small>5</small></sup>  Og du skal sætte Gitteret neden under Alterets Liste, således at Fletværket når op til Alterets halve Højde. </p>
<p id="v6"><sup><small>6</small></sup>  Fremdeles skal du lave Bærestænger til Alteret, Stænger af Akacietræ, og overtrække dem med Kobber. </p>
<p id="v7"><sup><small>7</small></sup>  Og Stængerne skal stikkes gennem Ringene, så at de sidder langs Alterets to Sider, når det bæres. </p>
<p id="v8"><sup><small>8</small></sup>  Du skal lave det hult af Brædder; som det vises dig på Bjerget, skal du lave det. </p>
<p id="v9"><sup><small>9</small></sup>  Boligens Forgård skal du indrette således: På Sydsiden skal der være et Forgårdsomhæng af tvundet Byssus, hundrede Alen langt på denne ene Side, </p>
<p id="v10"><sup><small>10</small></sup>  med tyve Piller og tyve Fodstykker af Kobber og med Knager og Bånd af Sølv til Pillerne. </p>
<p id="v11"><sup><small>11</small></sup>  Og på samme Måde skal der på den nordre Langside være et Omhæng, hundrede Alen langt, med tyve Piller og tyve Fodstykker af Kobber og med Knager og Bånd af Sølv til Pillerne. </p>
<p id="v12"><sup><small>12</small></sup>  På Forgårdens Bredside mod Vest skal der være et Omhæng, halvtredsindstyve Alen langt, med ti Piller og ti Fodstykker, </p>
<p id="v13"><sup><small>13</small></sup>  og Forgårdens Bredside mod Øst skal være halvtredsindstyve Alen lang. </p>
<p id="v14"><sup><small>14</small></sup>  På den ene Side deraf skal der være femten Alen Omhæng med tre Piller og tre Fodstykker, </p>
<p id="v15"><sup><small>15</small></sup>  på den anden Side ligeledes femten Alen Omhæng med tre Piller og tre Fodstykker. </p>
<p id="v16"><sup><small>16</small></sup>  Forgårdens Indgang skal have et Forhæng på tyve Alen af violet og rødt Purpurgarn, karmoisinrødt Garn og tvundet Byssus i broget Vævning med fire Piller og fire Fodstykker. </p>
<p id="v17"><sup><small>17</small></sup>  Alle Forgårdens Piller rundt omkring skal have Bånd af Sølv, Knager af Sølv og Fodstykker af Kobber. </p>
<p id="v18"><sup><small>18</small></sup>  Omhænget om Forgården skal være hundrede Alen på hver Langside, halvtredsindstyve Alen på hver Bredside og fem Alen højt; det skal være af tvundet Byssus, og Fodstykkerne skal være af Kobber. </p>
<p id="v19"><sup><small>19</small></sup>  Alle Redskaber, der bruges ved Arbejdet på Boligen, alle dens Pæle og alle Forgårdens Pæle skal være af Kobber. </p>
<p id="v20"><sup><small>20</small></sup>  Fremdeles skal du pålægge Israeliterne at skaffe dig ren Olivenoli af knuste Frugter til Lysestagen, og der skal stadig sættes Lamper på. </p>
<p id="v21"><sup><small>21</small></sup>  I Åbenbaringsteltet uden for Forhænget, der hænger foran Vidnesbyrdet, skal Aron og hans Sønner gøre den i Stand, at den kan brænde fra Aften til Morgen for HERRENs Åsyn. Det skal være en evig gyldig Bestemmelse, der skal påhvile Israeliterne fra Slægt til Slægt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/26">Anden Mosebog - Kapitel 26</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/28">Anden Mosebog - Kapitel 28</a></td>
      </tr>
    </tbody>
  </table>
</figure>
