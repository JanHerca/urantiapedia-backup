<!--
title: Anden Mosebog - Kapitel 1
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/2">Anden Mosebog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dette er Navnene på Israels Sønner, der sammen med Jakob kom til Ægypten med deres Familier: </p>
<p id="v2"><sup><small>2</small></sup>  Ruben, Simeon, Levi og Juda, </p>
<p id="v3"><sup><small>3</small></sup>  Issakar, Zebulon og Benjamin, </p>
<p id="v4"><sup><small>4</small></sup>  Dan og Naftali, Gad og Aser. </p>
<p id="v5"><sup><small>5</small></sup>  Jakobs Efterkommere udgjorde i alt halvfjerdsindstyve, men Josef var i Ægypten. </p>
<p id="v6"><sup><small>6</small></sup>  Imidlertid døde Josef og alle hans Brødre og hele dette Slægtled. </p>
<p id="v7"><sup><small>7</small></sup>  Men Israeliterne var frugtbare og formerede sig, og de blev mange og overmåde talrige, så at Landet blev fuldt af dem. </p>
<p id="v8"><sup><small>8</small></sup>  Da kom der en ny Konge over Ægypten, som ikke vidste noget om Josef; </p>
<p id="v9"><sup><small>9</small></sup>  og han sagde til sit Folk: "Se, Israels Folk bliver talrigere og stærkere end vi. </p>
<p id="v10"><sup><small>10</small></sup>  Velan, lad os gå klogt til Værks imod dem, for at de ikke skal blive for mange; ellers kan det hænde, når vi kommer i Krig, at de går over til vore Modstandere og kæmper mod os og til sidst forlader Landet!" </p>
<p id="v11"><sup><small>11</small></sup>  Så satte man Fogeder over dem til at plage dem med Trællearbejde, og de måtte bygge Forrådsbyer for Farao: Pitom og Ra'amses. </p>
<p id="v12"><sup><small>12</small></sup>  Men jo mere man plagede dem, des flere blev de, og des mere bredte de sig, så Ægypterne fik Rædsel for Israeliterne. </p>
<p id="v13"><sup><small>13</small></sup>  Og Ægypterne tvang Israeliterne til Trællearbejde </p>
<p id="v14"><sup><small>14</small></sup>  og gjorde dem Livet bittert ved hårdt Arbejde med Ler og Tegl og alle Hånde Markarbejde, ved alt det Arbejde, de tvang dem til at udføre for sig. </p>
<p id="v15"><sup><small>15</small></sup>  Ægypterkongen sagde da til Hebræerkvindernes Jordemødre, af hvilke den ene hed Sjifra, den anden Pua: </p>
<p id="v16"><sup><small>16</small></sup>  "Når I forløser Hebræerkvinderne, skal I se godt efter ved Fødselen, og er det et Drengebarn, tag så Livet af det, men er det et Pigebarn, lad det så leve!" </p>
<p id="v17"><sup><small>17</small></sup>  Men Jordemødrene frygtede Gud og gjorde ikke, som Ægypterkongen havde befalet dem, men lod Drengebørnene leve. </p>
<p id="v18"><sup><small>18</small></sup>  Da lod Ægypterkongen Jordemødrene kalde og sagde til dem: "Hvorfor har I båret eder således ad og ladet Drengebørnene leve?" </p>
<p id="v19"><sup><small>19</small></sup>  Men Jordemødrene svarede Farao: "Hebræerkvinderne er ikke som de Ægyptiske Kvinder, de har let ved at føde; inden Jordemoderen kommer til dem, har de allerede født!" </p>
<p id="v20"><sup><small>20</small></sup>  Og Gud gjorde vel imod Jordemødrene, og Folket blev stort og såre talrigt; </p>
<p id="v21"><sup><small>21</small></sup>  og Gud gav Jordemødrene Afkom, fordi de frygtede ham. </p>
<p id="v22"><sup><small>22</small></sup>  Da udstedte Farao den Befaling til hele sit Folk: "Alle Drengebørn, der fødes, skal I kaste i Nilen, men Pigebørnene skal I lade leve!" </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/2">Anden Mosebog - Kapitel 2</a></td>
      </tr>
    </tbody>
  </table>
</figure>
