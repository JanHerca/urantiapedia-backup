<!--
title: Anden Mosebog - Kapitel 19
description: 
published: true
date: 2022-10-6T9:45:27Z
tags: bible, bible—exodus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/18">Anden Mosebog - Kapitel 18</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/20">Anden Mosebog - Kapitel 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I den tredje Måned efter Israeliternes Udvandring af Ægypten, på denne Dag nåede de Sinaj Ørken. </p>
<p id="v2"><sup><small>2</small></sup>  De brød op fra Refdim og kom til Sinaj Ørken og slog Lejr i Ørkenen. Der slog . Israel Lejr lige over for Bjerget, </p>
<p id="v3"><sup><small>3</small></sup>  men Moses steg op til Gud. Da råbte HERREN til ham fra Bjerget: "Dette skal du sige til Jakobs Hus og kundgøre for Israels Børn: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  I har set, hvad jeg gjorde ved Ægypterne, og hvorledes jeg bar eder på Ørnevinger og bragte eder hid til mig. </p>
<p id="v5"><sup><small>5</small></sup>  Hvis I nu vil lyde min Røst og holde min Pagt, så skal I være min Ejendom blandt alle Folkene, thi mig hører hele Jorden til, </p>
<p id="v6"><sup><small>6</small></sup>  og I skal blive mig et Kongerige af Præster og et helligt Folk! Det er de Ord, du skal tale til Israels Børn !" <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Da gik Moses hen og kaldte Folkets Ældste sammen og forelagde dem alle disse Ord, som HERREN havde pålagt ham. </p>
<p id="v8"><sup><small>8</small></sup>  Og hele Folket svarede, alle som een: "Alt, hvad HERREN har sagt, vil vi gøre!" Da bragte Moses HERREN Folkets Svar. </p>
<p id="v9"><sup><small>9</small></sup>  Derpå sagde HERREN til Moses: "Se, jeg vil komme til dig i en tæt Sky, for at Folket kan høre, at jeg taler med dig, og for stedse tro også på dig!" Og Moses kundgjorde HERREN Folkets Svar. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Da sagde HERREN til Moses: "Gå til Folket og lad dem hellige sig i Dag og i Morgen og tvætte deres Klæder <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  og holde sig rede til i Overmorgen, thi i Overmorgen vil HERREN stige ned for alt Folkets Øjne på Sinaj Bjerg. </p>
<p id="v12"><sup><small>12</small></sup>  Og du skal rundt om spærre af for Folket og sige til dem: Vog eder for at gå op på Bjerget, ja for blot at røre ved Yderkanten deraf; enhver, der rører ved Bjerget, er dødsens! </p>
<p id="v13"><sup><small>13</small></sup>  Ingen Hånd må røre ved ham, han skal stenes eller skydes ned; hvad enten det er et Dyr eller et Menneske, skal det miste Livet. </p>
<p id="v14"><sup><small>14</small></sup>  Så steg Moses ned fra Bjerget til Folket og lod Folket hellige sig, og de tvættede deres Klæder; </p>
<p id="v15"><sup><small>15</small></sup>  og han sagde til Folket: Hold eder rede til i Overmorgen, ingen må komme en Kvinde nær!" </p>
<p id="v16"><sup><small>16</small></sup>  Da Morgenen gryede den tredje Dag, begyndte det at tordne og lyne, og en tung Sky lagde sig over Bjerget, og der hørtes vældige Stød i Horn. Da skælvede alt Folket i Lejren. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Så førte Moses Folket fra Lejren hen for Gud, og de stillede sig neden for Bjerget. </p>
<p id="v18"><sup><small>18</small></sup>  Men hele Sinaj Bjerg hylledes i Røg, fordi HERREN steg ned derpå i Ild, og Røgen stod i Vejret som Røg fra en Smelteovn; og hele Folket skælvede så1e. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Og Stødene i Hornene blev stærkere og stærkere; Moses talte, og Gud svarede ham med høj Røst. </p>
<p id="v20"><sup><small>20</small></sup>  Og da HERREN var steget ned på Sinaj Bjerg, på Toppen af Bjerget, kaldte han Moses op på Toppen af Bjerget, og Moses steg derop. </p>
<p id="v21"><sup><small>21</small></sup>  Da sagde HERREN til Moses: "Stig ned og indskærp Folket, at de ikke må trænge sig frem til HERREN for at se ham, at der ikke skal ske et stort Mandefald iblandt dem. </p>
<p id="v22"><sup><small>22</small></sup>  Selv Præsterne, som ellers træder frem for HERREN, skal hellige sig, for at ikke HERREN skal tynde ud i deres Rækker." </p>
<p id="v23"><sup><small>23</small></sup>  Da sagde Moses til HERREN: "Folket kan jo ikke stige op på Sinaj Bjerg, thi du har selv indskærpet os at afspærre Bjerget og hellige det." </p>
<p id="v24"><sup><small>24</small></sup>  Men HERREN sagde til ham: "Stig nu ned og kom atter herop sammen med Aron; men Præsterne og Folket må ikke trænge sig frem for at komme op til HERREN, at han ikke skal tynde ud i deres Rækker." </p>
<p id="v25"><sup><small>25</small></sup>  Da steg Moses ned til Folket og sagde det til dem. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/18">Anden Mosebog - Kapitel 18</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/20">Anden Mosebog - Kapitel 20</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 19:3,11-23 <i>Hellige bjerge</i>: <a href="/da/The_Urantia_Book/85#p1_5">UB 85:1.5</a>. </li>
  <li id="fn2"><a href="#cite2">↑</a> 19:6 <i>Del 1: Et helligt folk</i>: <a href="/da/The_Urantia_Book/137#p8_4">UB 137:8.4</a>. </li>
  <li id="fn3"><a href="#cite3">↑</a> 19:9,16 <i>Uhyggelige skyer</i>: <a href="/da/The_Urantia_Book/85#p4_3">UB 85:4.3</a>. </li>
  <li id="fn4"><a href="#cite4">↑</a> 19:10,14 <i>Helliggør mennesker</i>: <a href="/da/The_Urantia_Book/90#p5_3">UB 90:5.3</a>. </li>
  <li id="fn5"><a href="#cite5">↑</a> 19:16-18 <i>Sinai-bjerget</i>: <a href="/da/The_Urantia_Book/142#p3_21">UB 142:3.21</a>. </li>
  <li id="fn6"><a href="#cite6">↑</a> 19:18 <i>Yahwehs bjerg i brand</i>: <a href="/da/The_Urantia_Book/96#p4_5">UB 96:4.5</a>.  <i>Engle af ild</i>: <a href="/da/The_Urantia_Book/85#p4_2">UB 85:4.2</a>. </li>
</ol>
</div>
