<!--
title: Anden Mosebog - Kapitel 5
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/4">Anden Mosebog - Kapitel 4</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/6">Anden Mosebog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derefter gik Moses og Aron hen og sagde til Farao: "Så siger HERREN, Israels Gud: Lad mit Folk rejse, for at de kan holde Højtid for mig i Ørkenen!" <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Men Farao sagde: "Hvem er HERREN, at jeg skulde adlyde ham og lade Israeliterne rejse? Jeg kender ikke noget til HERREN, og jeg vil heller ikke lade Israeliterne rejse!" </p>
<p id="v3"><sup><small>3</small></sup>  De svarede: "Hebræernes Gud har mødt os; tillad os nu at drage tre Dagsrejser ud i Ørkenen og ofre til HERREN. vor Gud, for at han ikke skal slå os med Pest eller Sværd!" </p>
<p id="v4"><sup><small>4</small></sup>  Men Ægypterkongen sagde til dem: "Hvorfor vil I, Moses og Aron, forstyrre Folket i dets Arbejde? Gå til eders Trællearbejde!" </p>
<p id="v5"><sup><small>5</small></sup>  Og Farao sagde: "Folket er så vist dovent nok; og nu vil I have dem fri fra deres Trællearbejde!" </p>
<p id="v6"><sup><small>6</small></sup>  Samme Dag udstedte Farao følgende Befaling til Fogederne over Folket og dets Opsynsmænd: </p>
<p id="v7"><sup><small>7</small></sup>  "I skal ikke mere som hidtil give Folket Halm til Teglarbejdet; de skal selv gå ud og sanke Halm; </p>
<p id="v8"><sup><small>8</small></sup>  men alligevel skal I pålægge dem at lave lige så mange Teglsten som hidtil, I må ikke eftergive dem noget; thi de er dovne, og derfor er det, de råber op og siger: Lad os drage ud og ofre til vor Gud! </p>
<p id="v9"><sup><small>9</small></sup>  Strengt Arbejde skal de Mennesker have, for at de kan være optaget deraf og ikke af Løgnetale." </p>
<p id="v10"><sup><small>10</small></sup>  Da gik Folkets Fogeder og Opsynsmænd ud og sagde til Folket: "Således siger Farao: Jeg vil ikke mere give eder Halm; </p>
<p id="v11"><sup><small>11</small></sup>  gå selv ud og sank eder Halm, hvor I kan finde det, men i eders Arbejde bliver der intet eftergivet!" </p>
<p id="v12"><sup><small>12</small></sup>  Da spredte Folket sig over hele Ægypten for at samle Halmstrå. </p>
<p id="v13"><sup><small>13</small></sup>  Men Fogederne trængte på og sagde: "I skal Dag for Dag yde fuldt Arbejde, ligesom dengang I fik Halm!" </p>
<p id="v14"><sup><small>14</small></sup>  Og Israeliternes Opsynsmænd, som Faraos Fogeder havde sat over dem, fik Prygl, og der blev sagt til dem: "Hvorfor stryger I ikke mere det fastsatte Antal Teglsten ligesom før?" </p>
<p id="v15"><sup><small>15</small></sup>  Da gik Israeliternes Opsynsmænd hen og råbte til Farao: "Hvorfor handler du således med din Fræne? </p>
<p id="v16"><sup><small>16</small></sup>  Dine Trælle får ingen Halm, og dog siger de til os: Lav Teglsten! Og dine Trælle får Prygl; du forsynder dig mod dit Folk." </p>
<p id="v17"><sup><small>17</small></sup>  Men han svarede: "I er dovne, det er det, I er! Derfor siger I: Lad os rejse ud og ofre til HERREN! </p>
<p id="v18"><sup><small>18</small></sup>  Gå nu hen og tag fat på eders Arbejde; I får ingen Halm, men I skal levere det samme Antal Teglsten!" </p>
<p id="v19"><sup><small>19</small></sup>  Israeliternes Opsynsmænd følte sig ilde stedt ved at skulle sige: "Der må intet eftergives i, hvad I daglig skal skaffe af Teglsten!" </p>
<p id="v20"><sup><small>20</small></sup>  Og da de ved deres Bortgang fra Farao traf Moses og Aron, som stod og ventede på dem, </p>
<p id="v21"><sup><small>21</small></sup>  sagde de til dem: "HERREN se til eder og dømme eder, fordi I har vakt Afsky mod os hos Farao og hans Tjenere og lagt dem et Sværd i Hånden til at dræbe os med!" </p>
<p id="v22"><sup><small>22</small></sup>  Da vendte Moses sig igen til HERREN og sagde: "Herre, hvorfor har du handlet ilde med dette Folk? Hvorfor har du udsendt mig? </p>
<p id="v23"><sup><small>23</small></sup>  Siden jeg har været hos Farao og talt i dit Navn, har han handlet ilde med dette Folk, og frelst dit Folk har du ikke!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/4">Anden Mosebog - Kapitel 4</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/6">Anden Mosebog - Kapitel 6</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 5:1 <i>Israels Gud, Herre</i>: <a href="/da/The_Urantia_Book/96#p1_9">UB 96:1.9</a>.  <i>Israels Gud</i>: <a href="/da/The_Urantia_Book/45#p4_14">UB 45:4.14</a>. </li>
</ol>
</div>
