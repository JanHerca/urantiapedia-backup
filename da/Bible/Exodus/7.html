<!--
title: Anden Mosebog - Kapitel 7
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Exodus/6">Anden Mosebog - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Exodus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Exodus/8">Anden Mosebog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da sagde HERREN til Moses: "Se, jeg gør dig til Gud for Farao, men din Broder Aron skal være din Profet. </p>
<p id="v2"><sup><small>2</small></sup>  Du skal sige til ham alt, hvad jeg pålægger dig, men din Broder Aron skal sige det til Farao, for at han skal lade Israeliterne rejse ud af sit Land. </p>
<p id="v3"><sup><small>3</small></sup>  Men jeg vil forhærde Faraos Hjerte og derefter gøre mange Tegn og Undere i Ægypten. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Farao skal ikke høre på eder, men jeg vil lægge min Hånd på Ægypten og føre mine Hærskarer, mit Folk Israeliterne, ud af Ægypten med vældige Straffedomme; </p>
<p id="v5"><sup><small>5</small></sup>  og når jeg udrækker min Hånd mod Ægypten og fører Israeliterne ud derfra, skal Ægypterne kende, at jeg er HERREN." </p>
<p id="v6"><sup><small>6</small></sup>  Da gjorde Moses og Aron, som HERREN pålagde dem. </p>
<p id="v7"><sup><small>7</small></sup>  Moses var firsindstyve og Aron tre og firsindstyve År gammel, da de talte til Farao. </p>
<p id="v8"><sup><small>8</small></sup>  Og HERREN talede til Moses og Aron og sagde: </p>
<p id="v9"><sup><small>9</small></sup>  "Når Farao kræver et Under af eder, sig så til Aron: Tag din Stav og kast den ned foran Farao, så skal den blive til en Slange!" <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Da gik Moses og Aron til Farao og gjorde, som HERREN bød; og da Aron kastede sin Stav foran Farao og hans Tjenere, blev den til en Slange. </p>
<p id="v11"><sup><small>11</small></sup>  Men Farao lod som Modtræk Vismændene og Besværgerne kalde, og de, Ægyptens Koglere, gjorde også det samme ved Hjælp af deres hemmelige Kunster; </p>
<p id="v12"><sup><small>12</small></sup>  de kastede hver sin Stav, og Stavene blev til Slanger, men Arons Stav opslugte deres Stave. </p>
<p id="v13"><sup><small>13</small></sup>  Men Faraos Hjerte blev forhærdet, og han hørte ikke på dem, således som HERREN havde sagt. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  HERREN sagde nu til Moses: "Faraos Hjerte er forstokket, han vægrer sig ved at lade Folket rejse. </p>
<p id="v15"><sup><small>15</small></sup>  Gå derfor i Morgen tidlig til Farao, når han begiver sig ned til Vandet, og træd frem for ham ved Nilens Bred og tag Staven, der forvandledes til en Slange, i Hånden </p>
<p id="v16"><sup><small>16</small></sup>  og sig til ham: HERREN, Hebræernes Gud, sendte mig til dig med det Bud: Lad mit Folk rejse, at det kan dyrke mig i Ørkenen! Men hidtil har du ikke adlydt. </p>
<p id="v17"><sup><small>17</small></sup>  Så siger HERREN: Deraf skal du kende, at jeg er HERREN: Se, jeg slår Vandet i Nilen med Staven, som jeg holder i min Hånd, og det skal forvandles til Blod, </p>
<p id="v18"><sup><small>18</small></sup>  Fiskene i Nilen skal dø, og Nilen skal stinke, og Ægypterne skal væmmes ved at drikke Vand fra Nilen." </p>
<p id="v19"><sup><small>19</small></sup>  Og HERREN sagde til Moses: "Sig til Aron: Tag din Stav og ræk din Hånd ud over Ægypternes Vande, deres Floder, Kanaler, Damme og alle Vandsamlinger, så skal Vandet blive til Blod, og der skal være Blod i hele Ægypten, både i Trækar og Stenkar." </p>
<p id="v20"><sup><small>20</small></sup>  Og Moses og Aron gjorde, som HERREN bød; Moses løftede Staven og slog Vandet i Nilen for Øjnene af Farao og hans Tjenere, og alt Vandet i Nilen forvandledes til Blod; </p>
<p id="v21"><sup><small>21</small></sup>  Fiskene i Nilen døde, og Nilen stank, så Ægypterne ikke kunde drikke Vand fra Nilen, og der var Blod i hele Ægypten. </p>
<p id="v22"><sup><small>22</small></sup>  Men de Ægyptiske Koglere gjorde det samme ved Hjælp af deres hemmelige Kunster, og Faraos Hjerte blev forhærdet, så han ikke hørte på dem, således som HERREN havde sagt. </p>
<p id="v23"><sup><small>23</small></sup>  Da vendte Farao sig bort og gik hjem, og heller ikke dette lagde han sig på Sinde. </p>
<p id="v24"><sup><small>24</small></sup>  Men alle Ægypterne gravede i Omegnen af Nilen efter Drikkevand, thi de kunde ikke drikke Nilvandet. </p>
<p id="v25"><sup><small>25</small></sup>  Og således gik der syv Dage, efter at HERREN havde slået Nilen. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:3 <i>Hærd Faraos hjerte</i>: <a href="/da/The_Urantia_Book/156#p5_4">UB 156:5.4</a>. </li>
  <li id="fn2"><a href="#cite2">↑</a> 7:9-12 <i>Slangens ærbødighed</i>: <a href="/da/The_Urantia_Book/88#p1_5">UB 88:1.5</a>.  <i>Slangedyrkelse</i>: <a href="/da/The_Urantia_Book/85#p3_3">UB 85:3.3</a>. </li>
  <li id="fn3"><a href="#cite3">↑</a> 7:13 <i>Hærdede Faraos hjerte</i>: <a href="/da/The_Urantia_Book/96#p5_7">UB 96:5.7</a>. </li>
</ol>
</div>
