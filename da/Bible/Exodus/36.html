<!--
title: Anden Mosebog - Kapitel 36
description: 
published: true
date: 2022-10-6T9:45:27Z
tags: bible, bible—exodus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/35">Anden Mosebog - Kapitel 35</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/37">Anden Mosebog - Kapitel 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derfor skal Bezal'el og Oholiab og alle andre kunstforstandige Mænd, hvem HERREN har givet Kunstsnilde og Kløgt, så de forstår sig på Arbejdet, udføre alt Arbejdet ved Helligdommens Opførelse i Overensstemmelse med alt, hvad HERREN har påbudt. </p>
<p id="v2"><sup><small>2</small></sup>  Derpå tilkaldte Moses Bezal'el og Oholiab og alle de kunstforstandige Mænd, hvem HERREN havde givet Kunstsnilde, alle dem, som i deres Hjerte følte sig tilskyndet til at give sig i Lag med Udførelsen af Arbejdet. </p>
<p id="v3"><sup><small>3</small></sup>  Og de modtog af Moses hele den Offerydelse, Israeliterne var kommet med til Arbejdet med Helligdommens Opførelse, for at det kunde blive udført. Men de blev ved at komme med frivillige Gaver til ham, Morgen efter Morgen. </p>
<p id="v4"><sup><small>4</small></sup>  Da kom alle de kunstforstandige Mænd, der udførte alt Arbejdet ved Helligdommen, hver fra den Del af Arbejdet, han var beskæftiget med, </p>
<p id="v5"><sup><small>5</small></sup>  og sagde til Moses: "Folket kommer med mere, end der kræves til Udførelsen af det Arbejde, HERREN har påbudt!" </p>
<p id="v6"><sup><small>6</small></sup>  Da bød Moses, at følgende Kundgørelse skulde udråbes i Lejren: "Hverken Mænd eller Kvinder skal yde mere som Offergave til Helligdommen!" Så hørte Folket op med at komme med Gaver. </p>
<p id="v7"><sup><small>7</small></sup>  Og det, der var ydet, var dem nok til at udføre hele Arbejdet, ja mer end nok. </p>
<p id="v8"><sup><small>8</small></sup>  Så lavede alle de kunstforstandige Mænd blandt dem, der deltog i Arbejdet, Boligen, ti Tæpper af tvundet Byssus, violet og rødt Purpurgarn og karmoisinrødt Garn; han lavede dem med Keruber på i Kunstvævning, </p>
<p id="v9"><sup><small>9</small></sup>  hvert Tæppe otte og tyve Alen langt og fire Alen bredt; alle Tæpperne havde samme Mål. </p>
<p id="v10"><sup><small>10</small></sup>  Han syede Tæpperne sammen, fem og fem. </p>
<p id="v11"><sup><small>11</small></sup>  I Kanten af det ene Tæppe, det yderste i det ene sammensyede Stykke, satte han Løkker af violet Purpurgarn, og ligeledes satte han Løkker i Kanten af det yderste Tæppe i det andet sammensyede Stykke; </p>
<p id="v12"><sup><small>12</small></sup>  han satte halvtredsindstyve Løkker på det ene Tæppe og halvtredsindstyve Løkker i Kanten af det tilsvarende Tæppe i det andet sammensyede Stykke, Løkke lige over for Løkke. </p>
<p id="v13"><sup><small>13</small></sup>  Derpå lavede han halvtredsindstyve Guldkroge til at forbinde Tæpperne med hinanden, så at Boligen udgjorde et Hele. </p>
<p id="v14"><sup><small>14</small></sup>  Fremdeles lavede han Tæpper af Gedehår til et Teltdække uden om Boligen, og her lavede han elleve Tæpper, </p>
<p id="v15"><sup><small>15</small></sup>  hvert Tæppe tredive Alen langt og fire Alen bredt; alle Tæpperne havde samme Mål. </p>
<p id="v16"><sup><small>16</small></sup>  De fem af Tæpperne syede han sammen for sig og de seks for sig, </p>
<p id="v17"><sup><small>17</small></sup>  og han satte halvtredsindstyve Løkker i Kanten af det yderste Tæppe i det ene sammensyede Stykke og halvtredsindstyve Løkker i Kanten af det tilsvarende Tæppe i det andet sammensyede Stykke. </p>
<p id="v18"><sup><small>18</small></sup>  Og han lavede halvtredsindstyve Kobberkroge til at sammenføje Teltdækket med, så det udgjorde et Hele. </p>
<p id="v19"><sup><small>19</small></sup>  Fremdeles lavede han over Teltdækket et Dække af rødfarvede Væderskind og derover endnu et Dække af Tahasjskind. </p>
<p id="v20"><sup><small>20</small></sup>  Derpå lavede han Brædderne til Boligen af Akacietræ til at stå op, </p>
<p id="v21"><sup><small>21</small></sup>  hvert Bræt ti Alen højt og halvanden Alen bredt, </p>
<p id="v22"><sup><small>22</small></sup>  og på hvert Bræt to indbyrdes forbundne Tapper; således indrettede han det ved alle Boligens Brædder. </p>
<p id="v23"><sup><small>23</small></sup>  Af Brædderne, som han lavede til Boligen, var tyve til Sydsiden, </p>
<p id="v24"><sup><small>24</small></sup>  og til de tyve Brædder lavede han fyrretyve Fodstykker af Sølv, to Fodstykker til de to Tapper på hvert Bræt. </p>
<p id="v25"><sup><small>25</small></sup>  Andre tyve Brædder lavede han til Boligens anden Side, som vendte mod Nord, </p>
<p id="v26"><sup><small>26</small></sup>  med fyrretyve Fodstykker af Sølv, to Fodstykker til hvert Bræt. </p>
<p id="v27"><sup><small>27</small></sup>  Og til Bagsiden, som vendte mod Vest, lavede han seks Brædder. </p>
<p id="v28"><sup><small>28</small></sup>  Til Boligens Baghjørner lavede han to Brædder, </p>
<p id="v29"><sup><small>29</small></sup>  der bestod af to Stykker forneden og ligeledes af to Stykker foroven, indtil den første Ring; således indrettede han dem begge for at danne de to Hjørner. </p>
<p id="v30"><sup><small>30</small></sup>  Altså blev der til Bagsiden otte Brædder med tilhørende seksten Fodstykker af Sølv, to til hvert Bræt. </p>
<p id="v31"><sup><small>31</small></sup>  Derpå lavede han Tværstænger af Akacietræ, fem til de Brædder, der dannede Boligens ene Side, </p>
<p id="v32"><sup><small>32</small></sup>  fem til de Brædder, der dannede Boligens anden Side, og fem til de Brædder, der dannede Boligens Bagside mod Vest; </p>
<p id="v33"><sup><small>33</small></sup>  den mellemste Tværstang lavede han således, at den midt på Brædderne nåede fra den ene Ende af Væggen til den anden. </p>
<p id="v34"><sup><small>34</small></sup>  Brædderne overtrak han med Guld, og deres Ringe, som Tværstængerne skulde stikkes i, lavede han af Guld, og Tværstængerne overtrak han med Guld. </p>
<p id="v35"><sup><small>35</small></sup>  Derpå lavede han Forhænget af violet og rødt Purpurgarn, karmoisinrødt Garn og tvundet Byssus, han lavede det i Kunstvævning med Keruber på, </p>
<p id="v36"><sup><small>36</small></sup>  og han lavede dertil fire Piller af Akacietræ, som han overtrak med Guld, og Knagerne derpå lavede han af Guld, og han støbte fire Fodstykker af Sølv til dem. </p>
<p id="v37"><sup><small>37</small></sup>  Derpå lavede han et Forhæng til Teltets Indgang af violet og rødt Purpurgarn, karmoisinrødt Garn og tvundet Byssus i broget Vævning </p>
<p id="v38"><sup><small>38</small></sup>  og dertil fem Piller med Knager, hvis Hoveder og Bånd han overtrak med Guld, og fem Fodstykker af Kobber. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/35">Anden Mosebog - Kapitel 35</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/37">Anden Mosebog - Kapitel 37</a></td>
      </tr>
    </tbody>
  </table>
</figure>
