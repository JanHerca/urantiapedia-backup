<!--
title: Anden Mosebog - Kapitel 26
description: 
published: true
date: 2023-11-8T20:15:14Z
tags: bible, bible—exodus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Exodus/25">
          <span class="mdi mdi-arrow-left-drop-circle"></span><span class="pl-2">Anden Mosebog - Kapitel 25</span>
        </a>
        </td>
        <td>
        <a href="/da/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Exodus/27">
          <span class="pr-2">Anden Mosebog - Kapitel 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Boligen skal du lave af ti Tæpper af tvundet Byssus, violet og rødt Purpurgarn og karmoisinrødt Garn med Keruber på i Kunstvævning. </p>
<p id="v2"><sup><small>2</small></sup>  Hvert Tæppe skal være otte og tyve Alen langt og fire Alen bredt; alle Tæpperne skal have samme Mål. </p>
<p id="v3"><sup><small>3</small></sup>  Tæpperne skal sys sammen, fem og fem. </p>
<p id="v4"><sup><small>4</small></sup>  I Kanten af det ene Tæppe, det yderste i det ene sammensyede Stykke, skal du sætte Løkker af violet Purpurgarn, og ligeledes skal du sætte Løkker i Kanten af det yderste Tæppe i det andet sammensyede Stykke; </p>
<p id="v5"><sup><small>5</small></sup>  du skal sætte halvtredsindstyve Løkker på det ene Tæppe og halvtredsindstyve Løkker i Kanten af det tilsvarende Tæppe i det andet sammensyede Stykke, Løkke lige over for Løkke. </p>
<p id="v6"><sup><small>6</small></sup>  Og du skal lave halvtredsindstyve Guldkroge til at forbinde Tæpperne med hinanden, så at Boligen udgør et Hele. </p>
<p id="v7"><sup><small>7</small></sup>  Fremdeles skal du lave Tæpper af Gedehår til et Teltdække uden om Boligen, og her skal du lave elleve Tæpper, </p>
<p id="v8"><sup><small>8</small></sup>  hvert Tæppe skal skal være tredive Alen langt og fire Alen bredt; alle Tæpperne skal have samme Mål. </p>
<p id="v9"><sup><small>9</small></sup>  Og du skal sy de fem af Tæpperne sammen for sig og de seks for sig; det sjette Tæppe, det, der kommer til at ligge over Teltets Forside, skal du lægge dobbelt. </p>
<p id="v10"><sup><small>10</small></sup>  Og du skal sætte halvtredsindstyve Løkker i Kanten af det yderste Tæppe i det ene sammensyede Stykke og halvtredsindstyve Løkker i Kanten af det tilsvarende Tæppe i det andet sammensyede Stykke. </p>
<p id="v11"><sup><small>11</small></sup>  Og du skal lave halvtredsindstyve Kobberkroge og stikke dem i Løkkerne og sammenføje Teltdækket, så de udgør et Hele. </p>
<p id="v12"><sup><small>12</small></sup>  Men hvad angår det overskydende af Teltdækkets Tæpper, skal Halvdelen deraf hænge ned over Boligens Bagside, </p>
<p id="v13"><sup><small>13</small></sup>  og den overskydende Alen på begge Sider af Telttæppernes Længder skal hænge ned over begge Boligens Sider for at dække den. </p>
<p id="v14"><sup><small>14</small></sup>  Fremdeles skal du lave et Dække over Teltdækket af rødfarvede Væderskind og derover endnu et Dække af Tahasjskind. </p>
<p id="v15"><sup><small>15</small></sup>  Fremdeles skal du lave Brædderne til Boligen af Akacietræ til at stå op, </p>
<p id="v16"><sup><small>16</small></sup>  hvert Bræt ti Alen højt og halvanden Alen bredt. </p>
<p id="v17"><sup><small>17</small></sup>  På hvert Bræt skal der være to indbyrdes forbundne Tapper; således skal du indrette det ved alle Boligens Brædder. </p>
<p id="v18"><sup><small>18</small></sup>  Af Brædderne, som du skal lave til Boligen, skal tyve være til Sydsiden, </p>
<p id="v19"><sup><small>19</small></sup>  og til de tyve Brædder skal du lave fyrretyve Fodstykker af Sølv, to Fodstykker til de to Tapper på hvert Bræt. </p>
<p id="v20"><sup><small>20</small></sup>  Andre tyve Brædder skal laves til Boligens anden Side, som vender mod Nord, </p>
<p id="v21"><sup><small>21</small></sup>  med fyrretyve Fodstykker af Sølv, to Fodstykker til hvert Bræt. </p>
<p id="v22"><sup><small>22</small></sup>  Og til Bagsiden, der vendet mod Vest, skal du lave seks Brædder. </p>
<p id="v23"><sup><small>23</small></sup>  Til Boligens Baghjørner skal du lave to Brædder, </p>
<p id="v24"><sup><small>24</small></sup>  som skal bestå af to Stykker forneden og ligeledes af to Stykker foroven, indtil den første Ring; således skal de begge indrettes for at danne de to Hjørner. </p>
<p id="v25"><sup><small>25</small></sup>  Altså bliver der til Bagsiden otte Brædder med tilhørende seksten Fodstykker af Sølv, to til hvert Bræt. </p>
<p id="v26"><sup><small>26</small></sup>  Og du skal lave Tværstænger af Alkacietræ, fem til de Brædder, der danner Boligens ene Side, </p>
<p id="v27"><sup><small>27</small></sup>  fem til de Brædder, der danner Boligens anden Side, og fem til de Brædder, der danner Boligens Bagside mod Vest; </p>
<p id="v28"><sup><small>28</small></sup>  den mellemste Tværstang midt på Brædderne skal nå fra den ene Ende af Væggen til den anden. </p>
<p id="v29"><sup><small>29</small></sup>  Du skal overtrække Brædderne med Guld, og deres Ringe, som Tværstængerne skal stikkes i, skal du lave af Guld, og Tværstængerne skal du overtrække med Guld. </p>
<p id="v30"><sup><small>30</small></sup>  Og du skal rejse Boligen på den Måde, som vises dig på Bjerget. </p>
<p id="v31"><sup><small>31</small></sup>  fremdeles skal du lave et Forhæng af violet og rødt Purpurgarn, karmoisinrødt Garn og tvundet Byssus; det skal laves i Kunstvævning med Keruber på. </p>
<p id="v32"><sup><small>32</small></sup>  Du skal hænge det på fire Piller af Akacietræ, overtrukne med Guld og med Knager af Guld, på fire Fodstykker af Sølv; </p>
<p id="v33"><sup><small>33</small></sup>  og du skal hænge Forhænget under Krogene og bringe Vidnesbyrdets Ark ind i Rummet bag ved Forhænget, og Forhænget skal danne eder en Skillevæg mellem det Hellige og det Allerhelligste. </p>
<p id="v34"><sup><small>34</small></sup>  Og Sonedækket skal du lægge over Vidnesbyrdets Ark i det Allerhelligste. </p>
<p id="v35"><sup><small>35</small></sup>  Men Bordet skal du stille uden for Forhænget, og Lysestagen over for Bordet ved Boligens søndre Væg; Bordet skal du altså stille ved den nordre Væg. </p>
<p id="v36"><sup><small>36</small></sup>  Fremdeles skal du lave et Forhæng til Teltets indgang af violet og rødt Purpurgarn, karmoisinrødt Garn og tvundet Byssus i broget Vævning; </p>
<p id="v37"><sup><small>37</small></sup>  og til Forhænget skal du lave fem Piller af Akacietræ, som du skal overtrække med Guld, med Knager af Guld, og du skal støbe fem Fodstykker dertil af Kobber. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Exodus/25">
          <span class="mdi mdi-arrow-left-drop-circle"></span><span class="pl-2">Anden Mosebog - Kapitel 25</span>
        </a>
        </td>
        <td>
        <a href="/da/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Exodus/27">
          <span class="pr-2">Anden Mosebog - Kapitel 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
