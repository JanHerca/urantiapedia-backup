<!--
title: Anden Mosebog - Kapitel 17
description: 
published: true
date: 2022-10-6T9:45:27Z
tags: bible, bible—exodus
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/16">Anden Mosebog - Kapitel 16</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/18">Anden Mosebog - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så brød hele Israels Menighed op fra Sins Ørken og drog fra Lejrplads til Lejrplads efter HERRENs Bud. Men da de lejrede sig i Refidim, havde Folket intet Vand at drikke. </p>
<p id="v2"><sup><small>2</small></sup>  Da kivedes Folket med Moses og sagde: "Skaf os Vand at drikke!" Men Moses svarede dem: "Hvorfor kives I med mig, hvorfor frister I HERREN?" </p>
<p id="v3"><sup><small>3</small></sup>  Og Folket tørstede der efter Vand og knurrede mod Moses og sagde: "Hvorfor har du ført os op fra Ægypten? Mon for at lade os og vore Børn og vore Hjorde dø af Tørst?" </p>
<p id="v4"><sup><small>4</small></sup>  Da råbte Moses til HERREN: "Hvad skal jeg gøre med dette Folk? Det er ikke langt fra, at de vil stene mig." </p>
<p id="v5"><sup><small>5</small></sup>  Men HERREN sagde til Moses: "Træd frem for Folket med nogle af Israels Ældste og tag den Stav, du slog Nilen med, i din Hånd og kom så! </p>
<p id="v6"><sup><small>6</small></sup>  Se, jeg vil stå foran dig der på Klippen ved Horeb, og når du slår på Klippen, skal der strømme Vand ud af den, så Folket kan få noget at drikke." Det gjorde Moses så i Påsyn af Israels Ældste. </p>
<p id="v7"><sup><small>7</small></sup>  Og han kaldte dette Sted Massa og Meriba, fordi Israeliterne der havde kivedes og fristet HERREN ved at sige: "Er HERREN iblandt os eller ej?" </p>
<p id="v8"><sup><small>8</small></sup>  Derefter kom Amalekiterne og angreb Israel i Refdim. </p>
<p id="v9"><sup><small>9</small></sup>  Da sagde Moses til Josua: "Udvælg dig Mænd og ryk i. Morgen ud til Kamp mod Amalekiterne; jeg vil stille mig på Toppen af Højen med Guds Stav i Hånden!" </p>
<p id="v10"><sup><small>10</small></sup>  Josua gjorde, som Moses bød, og rykkede ud til Kamp mod Amalekiterne. Men Moses, Aron og Hur gik op på Toppen af Højen. </p>
<p id="v11"><sup><small>11</small></sup>  Når nu Moses løftede Hænderne i Vejret, fik Israeliterne Overtaget, men når han lod Hænderne synke, fik Amalekiterne Overtaget. </p>
<p id="v12"><sup><small>12</small></sup>  Og da Moses's Hænder blev trætte, tog de en Sten og lagde under ham; så satte han sig på den, og Aron og Hur støttede hans Hænder, hver på sin Side; således var hans Hænder stadig løftede til Solen gik ned, </p>
<p id="v13"><sup><small>13</small></sup>  og Josua huggede Amalekiterne og deres Krigsfolk ned med Sværdet. </p>
<p id="v14"><sup><small>14</small></sup>  Da sagde HERREN til Moses: "Optegn dette i en Bog, for at det kan mindes, og indskærp Josua, at jeg fuldstændig vil udslette Amalekiternes Minde under Himmelen!" </p>
<p id="v15"><sup><small>15</small></sup>  Derpå byggede Moses et Alter og kaldte det: "HERREN er mit Banner!" </p>
<p id="v16"><sup><small>16</small></sup>  Og han sagde: "Der er en udrakt Hånd på HERRENs Trone! HERREN har Krig med Amalek fra Slægt til Slægt!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Exodus/16">Anden Mosebog - Kapitel 16</a></td>
        <td><a href="/da/Bible/Exodus/Index">Indeks</a></td>
        <td><a href="/da/Bible/Exodus/18">Anden Mosebog - Kapitel 18</a></td>
      </tr>
    </tbody>
  </table>
</figure>
