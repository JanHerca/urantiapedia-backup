<!--
title: Jakobsbrevet - Kapitel 4
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/James/3">Jakobsbrevet - Kapitel 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/James/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/James/5">Jakobsbrevet - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hvoraf kommer det, at den er Krige og Stridigheder iblandt eder? mon ikke deraf, af eders Lyster, som stride i eders Lemmer? </p>
<p id="v2"><sup><small>2</small></sup>  I begære og have ikke; I myrde og misunde og kunne ikke få; I føre Strid og Krig. Og I have ikke, fordi I ikke bede; </p>
<p id="v3"><sup><small>3</small></sup>  I bede og få ikke, fordi I bede ilde, for at øde det i eders Lyster. </p>
<p id="v4"><sup><small>4</small></sup>  I, utro! vide I ikke, at Venskab med Verden er Fjendskab imod Gud? Derfor, den, som vil være Verdens Ven, bliver Guds Fjende. </p>
<p id="v5"><sup><small>5</small></sup>  Eller mene I, at Skriftens Ord ere tomme Ord? Med Nidkærhed længes han efter den Ånd, han har givet Bolig i os, men han skænker desto større Nåde. </p>
<p id="v6"><sup><small>6</small></sup>  Derfor siger Skriften: "Gud står de hoffærdige imod, men de ydmyge giver han Nåde." </p>
<p id="v7"><sup><small>7</small></sup>  Underordner eder derfor under Gud; men står Djævelen imod, så skal han fly fra eder; </p>
<p id="v8"><sup><small>8</small></sup>  holder eder nær til Gud, så skal han holde sig nær til eder! Renser Hænderne, I Syndere! og lutrer Hjerterne, I tvesindede! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Jamrer og sørger og græder; eders Latter vende sig til Sorg og Glæden til Bedrøvelse! </p>
<p id="v10"><sup><small>10</small></sup>  Ydmyger eder for Herren, så skal han ophøje eder. </p>
<p id="v11"><sup><small>11</small></sup>  Taler ikke ilde om hverandre, Brødre! Den, som taler ilde om sin Broder eller dømmer sin Broder, taler ilde om Loven og dømmer Loven; men dømmer du Loven, da er du ikke Lovens Gører, men dens Dommer. </p>
<p id="v12"><sup><small>12</small></sup>  Een er Lovgiveren og Dommeren, han, som kan frelse og fordærve; men hvem er du, som dømmer din Næste? <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Og nu I, som sige: I Dag eller i Morgen ville vi gå til den eller den By og blive der et År og købslå og vinde, </p>
<p id="v14"><sup><small>14</small></sup>  I, som ikke vide, hvad der skal ske i Morgen; thi hvordan er eders Liv? I ere jo en Damp, som er til Syne en liden Tid, men derefter forsvinder; </p>
<p id="v15"><sup><small>15</small></sup>  i Stedet for at I skulle sige: Dersom Herren vil, og vi leve, da ville vi gøre dette eller hint. </p>
<p id="v16"><sup><small>16</small></sup>  Men nu rose I eder i eders Overmod; al sådan Ros er ond. </p>
<p id="v17"><sup><small>17</small></sup>  Derfor, den som ved at handle ret og ikke gør det, for ham er det Synd. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:8 <i>Åndens tiltrækningskraft</i>: <a href="/da/The_Urantia_Book/8#p4_6">UB 8:4.6</a>.  <i>Renselse af sig selv</i>: <a href="/da/The_Urantia_Book/143#p2_6">UB 143:2.6</a>. </li>
  <li id="fn2"><a href="#cite2">↑</a> 4:12 <i>Kun én lovgiver</i>: <a href="/da/The_Urantia_Book/3#p2_2">UB 3:2.2</a>. </li>
</ol>
</div>
