<!--
title: Jakobsbrevet - Kapitel 3
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/James/2">Jakobsbrevet - Kapitel 2</a></td>
        <td><a href="/da/Bible/James/Index">Indeks</a></td>
        <td><a href="/da/Bible/James/4">Jakobsbrevet - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mine Brødre! ikke mange af eder bør blive Lærere, såsom I vide, at vi skulle få en desto tungere Dom. </p>
<p id="v2"><sup><small>2</small></sup>  Thi vi støde alle an i mange Ting; dersom nogen ikke støder an i Tale, da er han en fuldkommen Mand, i Stand til også at holde hele Legemet i Tomme. </p>
<p id="v3"><sup><small>3</small></sup>  Men når vi lægge Bidsler i Hestenes Munde, for at de skulle adlyde os, så dreje vi også hele deres Legeme. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Se, også Skibene, endskønt de ere så store og drives af stærke Vinde, drejes med et såre lidet Ror, hvorhen Styrmandens Hu står. </p>
<p id="v5"><sup><small>5</small></sup>  Således er også Tungen et lille Lem og fører store Ord. Se, hvor lille en Ild der stikker så stor en Skov i Brand! </p>
<p id="v6"><sup><small>6</small></sup>  Og Tungen er en Ild. Som en Verden af Uretfærdighed sidder Tungen iblandt vore Lemmer; den besmitter hele Legemet og sætter Livets Hjul i Brand, selv sat i Brand af Helvede. </p>
<p id="v7"><sup><small>7</small></sup>  Thi enhver Natur, både Dyrs og Fugles, både Krybdyrs og Havdyrs, tæmmes og er tæmmet af den menneskelige Natur; </p>
<p id="v8"><sup><small>8</small></sup>  men Tungen kan intet Menneske tæmme, det ustyrlige Onde, fuld af dødbringende Gift. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Med den velsigne vi Herren og Faderen, og med den forbande vi Menneskene, som ere blevne til efter Guds Lighed. </p>
<p id="v10"><sup><small>10</small></sup>  Af den samme Mund udgår Velsignelse og Forbandelse. Mine Brødre! dette bør ikke være så. </p>
<p id="v11"><sup><small>11</small></sup>  Mon en Kilde udgyder sødt Vand og besk Vand af det samme Væld? </p>
<p id="v12"><sup><small>12</small></sup>  Mon et Figentræ, mine Brødre! kan give Oliven, eller et Vintræ Figener? Heller ikke kan en Salt Kilde give fersk Vand. </p>
<p id="v13"><sup><small>13</small></sup>  Er nogen viis og forstandig iblandt eder, da vise han ved god Omgængelse sine Gerninger i viis Sagtmodighed! </p>
<p id="v14"><sup><small>14</small></sup>  Men have I bitter Avind og Rænkesyge i eders Hjerter, da roser eder ikke og lyver ikke imod Sandheden! </p>
<p id="v15"><sup><small>15</small></sup>  Dette er ikke den Visdom, som kommer ovenfra, men en jordisk, sjælelig, djævelsk; </p>
<p id="v16"><sup><small>16</small></sup>  thi hvor der er Avind og Rænkesyge, der er Forvirring og al ond Handel. </p>
<p id="v17"><sup><small>17</small></sup>  Men Visdommen herovenfra er først ren, dernæst fredsommelig, mild, føjelig, fuld at Barmhjertighed og gode Frugter, upartisk, uden Skrømt. </p>
<p id="v18"><sup><small>18</small></sup>  Men Retfærdigheds Frugt såes i Fred for dem, som stifte Fred. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/James/2">Jakobsbrevet - Kapitel 2</a></td>
        <td><a href="/da/Bible/James/Index">Indeks</a></td>
        <td><a href="/da/Bible/James/4">Jakobsbrevet - Kapitel 4</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:3-8 <i>Styr din tunge</i>: <a href="/da/The_Urantia_Book/28#p6_20">UB 28:6.20</a>. </li>
  <li id="fn2"><a href="#cite2">↑</a> 3:8 <i>Tunge ustyrlig</i>: <a href="/da/The_Urantia_Book/146#p2_13">UB 146:2.13</a>. </li>
</ol>
</div>
