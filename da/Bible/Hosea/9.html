<!--
title: Hoseas' Bog - Kapitel 9
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Hosea/8">Hoseas' Bog - Kapitel 8</a></td>
        <td><a href="/da/Bible/Hosea/Index">Indeks</a></td>
        <td><a href="/da/Bible/Hosea/10">Hoseas' Bog - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Israel, glæd dig ikke med Folkets jubel, ved Hor veg du bort fra din Gud, på hver en Tærskeplads elsker du Skøgens Løn. </p>
<p id="v2"><sup><small>2</small></sup>  Tærskeplads og Perse skal ej kendes ved dem, og Mosten slår fejl for dem. </p>
<p id="v3"><sup><small>3</small></sup>  Ej skal de blive i HERRENs Land; til Ægypten skal Efraim tilbage, spise uren Føde i Assur. </p>
<p id="v4"><sup><small>4</small></sup>  Ej skal de udgyde Vin for HERREN, ej heller gøre Slagtoffer rede. Som Sørgebrød er deres Brød, det gør hver, som spiser det uren: thi Hungeren kræver alt Brødet, i HERRENs Hus kommer intet. </p>
<p id="v5"><sup><small>5</small></sup>  Hvad gør I på Højtidsdagen, på HERRENs Festdag? </p>
<p id="v6"><sup><small>6</small></sup>  Slipper de bort fra Vold, skal Ægypten sanke dem op og Memfis jorde dem; deres kostbare Sølvtøj skal Tidsler arve, Nælder skal bo i deres Telte. </p>
<p id="v7"><sup><small>7</small></sup>  Hjemsøgelsens Dage kommer, Gengældelsens Dage, det skal Israel mærke. </p>
<p id="v8"><sup><small>8</small></sup>  I sin Guds Hus lurer Efraim på Profeten; der er Snarer på alle hans Veje, man gør Faldgruben dyb. </p>
<p id="v9"><sup><small>9</small></sup>  Det er som i Gibeas Dage, han mindes deres Skyld og straffer deres Synder. </p>
<p id="v10"><sup><small>10</small></sup>  Som Druer i Ørkenen fandt jeg Israel, som tidligmodne Figner på Træet så jeg eders Fædre. De kom til Baal-Peor, til Skændselen viede de sig, som Efraims Elskere blev de en væmmelig Hob. </p>
<p id="v11"><sup><small>11</small></sup>  Deres Herlighed flyver som Fugle, Fødsel, Svangerskab, Undfangelse forbi! </p>
<p id="v12"><sup><small>12</small></sup>  Ja, selv om de opfostrer Sønner, jeg lader dem dø ud uden Børn. Ja, ve også dem, når jeg viger fra dem! </p>
<p id="v13"><sup><small>13</small></sup>  Efraim så jeg som en Mand, der gør Jagt på sine Børn; thi Efraim selv fører Sønnerne ud til Bøddelen. </p>
<p id="v14"><sup><small>14</small></sup>  Giv dem, HERRE ja hvad skal du give? Du give dem barnløst Skød og golde Bryster! </p>
<p id="v15"><sup><small>15</small></sup>  I Gilgal er al deres Ondskab, der fik jeg Had til dem; for deres onde Gerninger driver jeg dem ud af mit Hus; jeg elsker dem ikke mer, genstridige er alle deres Fyrster. </p>
<p id="v16"><sup><small>16</small></sup>  Efraim er ramt, dets Rod er vissen, de bærer slet ingen Frugt; og får de end Børn, jeg dræber den dyre Livsfrugt. </p>
<p id="v17"><sup><small>17</small></sup>  Deres Gud vil forkaste dem, fordi de ej adlød ham; hjemløse bliver de blandt Folkene. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Hosea/8">Hoseas' Bog - Kapitel 8</a></td>
        <td><a href="/da/Bible/Hosea/Index">Indeks</a></td>
        <td><a href="/da/Bible/Hosea/10">Hoseas' Bog - Kapitel 10</a></td>
      </tr>
    </tbody>
  </table>
</figure>
