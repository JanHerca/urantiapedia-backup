<!--
title: Hoseas' Bog - Kapitel 2
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Hosea/1">Hoseas' Bog - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Hosea/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Hosea/3">Hoseas' Bog - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kald eders Broder Mit-Folk og eders søster nåderig. </p>
<p id="v2"><sup><small>2</small></sup>  Gå i rette med eders moder, gå i rette, thi hun er ikke min Hustru, og jeg er ej hendes Mand. For Hormærket fri hun sit Ansigt, for Bolemærket sit Bryst. </p>
<p id="v3"><sup><small>3</small></sup>  Jeg klæder hende ellers nøgen, stiller hende frem, som hun fødtes; jeg reder hende til som en Ørk, som et Tørkeland gør jeg hende, lader hende tørste ihjel. </p>
<p id="v4"><sup><small>4</small></sup>  Jeg ynkes ej over hendes Børn, fordi de er Horebørn; </p>
<p id="v5"><sup><small>5</small></sup>  thi Horkvinde var deres Moder, skamløs var hun, som bar dem. Thi hun sagde: "Mine Elskere holder jeg mig til, som giver mig mit Brød og mit Vand, min Uld og min Hør, min Olie og Vin." </p>
<p id="v6"><sup><small>6</small></sup>  Se, derfor spærrer jeg med Tjørn hendes Vej, foran hende murer jeg en Mur, så hun ikke kan finde sine Stier. </p>
<p id="v7"><sup><small>7</small></sup>  Efter Elskerne kan hun så løbe, hun når dem alligevel ikke; hun søger dem uden at finde, og da skal hun sige: "Jeg går på ny til min første Mand; da, havde jeg det bedre end nu." </p>
<p id="v8"><sup><small>8</small></sup>  Ja hun, hun skønner ikke, at det var mig, som gav hende Korn og Most og Olie, gav hende rigeligt Sølv. og Guld, som de gjorde til Baaler. </p>
<p id="v9"><sup><small>9</small></sup>  Derfor tager jeg atter mit Korn, når Tiden er til det, min Most, når Timen er inde, borttager min Uld og min Hør, som hun skjuler sin Nøgenhed med. </p>
<p id="v10"><sup><small>10</small></sup>  Jeg blotter nu hendes Skam lige for Elskernes Øjne, af min Hånd frier ingen hende ud. </p>
<p id="v11"><sup><small>11</small></sup>  Jeg, gør Ende på al hendes. Glæde, Fester, Nymåner, Sabbater, hver en Højtid, hun har. </p>
<p id="v12"><sup><small>12</small></sup>  Jeg ødelægger hendes Vinstok og Figentræ, om hvilke hun sagde: "Her er min Skøgeløn, den, mine Elskere gav mig." Jeg skaber dem om til Krat, af Markens Dyr skal de ædes. </p>
<p id="v13"><sup><small>13</small></sup>  Jeg hjemsøger hende for Baalernes Fester, på hvilke hun bragte dem Ofre, smykket med Ring og Kæde. Sine Elskere holdt hun sig til, mig glemte hun, lyder det fra HERREN. </p>
<p id="v14"><sup><small>14</small></sup>  Se, derfor vil jeg lokke og føre hende ud i Ørkenen og tale hende kærligt til. </p>
<p id="v15"><sup><small>15</small></sup>  Så giver jeg hende hendes Vingårde der og Akors Dal til en Håbets Dør. Der skal hun synge som i Ungdommens Dage, som da hun drog op fra Ægyptens Land. </p>
<p id="v16"><sup><small>16</small></sup>  På hin Dag, lyder det fra HERREN, skal hun påkalde sin Ægtemand, og ikke mere Baalerne. </p>
<p id="v17"><sup><small>17</small></sup>  Baalsnavnene fjerner jeg fra hendes Mund, ej mer skal Navnene huskes. </p>
<p id="v18"><sup><small>18</small></sup>  På hin Dag slutter jeg en Pagt for dem med Markens Dyr og Himmelens Fugle og Jordens Kryb; Bue, Sværd og Stridsvåben sønderbryder jeg i Landet, og jeg lader dem bo trygt. </p>
<p id="v19"><sup><small>19</small></sup>  Jeg trolover mig med dig for evigt, jeg trolover mig med dig med Retfærd og Ret, med Miskundhed og Barmhjertighed; </p>
<p id="v20"><sup><small>20</small></sup>  jeg trolover mig med dig i Troskab, og du skal kende HERREN. </p>
<p id="v21"><sup><small>21</small></sup>  Da skal det ske på hin Dag, at jeg bønhører, lyder det fra HERREN, ja, at jeg bønhører Himlen, at den så bønhører Jorden, </p>
<p id="v22"><sup><small>22</small></sup>  og Jorden bønhører Hornet, Mosten og Olien, og de bønhører Jizreel. </p>
<p id="v23"><sup><small>23</small></sup>  Jeg sår hende ud i Landet, mod Nådeløs er jeg nådig og siger til Ikke-mit-Folk: "Mit Folk er du!" og han skal sige: "Min Gud!" </p>
