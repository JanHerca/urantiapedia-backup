<!--
title: Hoseas' Bog - Kapitel 10
description: 
published: true
date: 2023-11-8T20:15:14Z
tags: bible, bible—hosea
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Hosea/9">
          <span class="mdi mdi-arrow-left-drop-circle"></span><span class="pl-2">Hoseas' Bog - Kapitel 9</span>
        </a>
        </td>
        <td>
        <a href="/da/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Hosea/11">
          <span class="pr-2">Hoseas' Bog - Kapitel 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  En froding vinstok var Israel, som bar sin frugt, jo flere frugter, des flere Altre; som Landet gik frem, des skønnere Støtter. </p>
<p id="v2"><sup><small>2</small></sup>  Deres Hjerte var glat, så lad dem da bøde! Han skal slå Altrene ned, lægge Støtterne øde. </p>
<p id="v3"><sup><small>3</small></sup>  De siger jo nu: "Vi har ingen Konge; thi HERREN frygter vi ej; en Konge, hvad gavner han os?" </p>
<p id="v4"><sup><small>4</small></sup>  Med Ord slår de om sig, gør Mened og indgår Forbund, så Ret bliver Gifturt, der gror langs Markens Furer. </p>
<p id="v5"><sup><small>5</small></sup>  For Bet-Avens Kalv skal Samarias Borgere ængstes, ja, over den skal dens Folk og dens Præster sørge, jamre over deres Skat, thi den bortføres fra dem; </p>
<p id="v6"><sup><small>6</small></sup>  som Gave til Storkongen føres og den til Assur. Efraim høster kun Skændsel, Israel Skam af sin Afgud. </p>
<p id="v7"><sup><small>7</small></sup>  Samarias Konge slettes som Skum på Vandets Flade. </p>
<p id="v8"><sup><small>8</small></sup>  Øde er Afgudshøjene, Israels Synd, og på deres Altre skal Torn og Tidsel gro. De siger til Bjergene: "Skjul os!" til Højene: "Fald ned over os!" </p>
<p id="v9"><sup><small>9</small></sup>  Du syndede, Israel, helt fra Gibeas Dage. Der i Gibea sagde man: "Krig skal ej nå os!" Men jeg kom over de Niddinger, revsede dem; </p>
<p id="v10"><sup><small>10</small></sup>  Stammerne samled sig mod dem til Tugt for tvefold Brøde. </p>
<p id="v11"><sup><small>11</small></sup>  En tilvænnet Kvie var Efraim, tærskede villigt, Åget lagde jeg selv på dens skønne Hals; for Ploven spændte jeg Efraim, Juda for Harven. </p>
<p id="v12"><sup><small>12</small></sup>  Så eders Sæd i Retfærd, høst i Fromhed; bryd eder kundskabs Nyjord og søg så HERREN, til Retfærds Frugt bliver eder til Del. </p>
<p id="v13"><sup><small>13</small></sup>  I pløjede Gudløshed, høstede Uret, fortærede Løgnens Frugt. Fordi du slår Lid til dine Vogne og mange Helte, </p>
<p id="v14"><sup><small>14</small></sup>  skal Kampgny stå i dine Byer og alle dine Borge. De skal ødelægges, som da Sjalman ødelagde Bet-Arbel på Stridens Dag. Moder skal knuses hos Børn. </p>
<p id="v15"><sup><small>15</small></sup>  Det voldte Betel eder. For din Ondskabs Skyld skal Israels Konge, ved Morgengry gøres til intet. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Hosea/9">
          <span class="mdi mdi-arrow-left-drop-circle"></span><span class="pl-2">Hoseas' Bog - Kapitel 9</span>
        </a>
        </td>
        <td>
        <a href="/da/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Hosea/11">
          <span class="pr-2">Hoseas' Bog - Kapitel 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
