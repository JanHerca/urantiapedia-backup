<!--
title: Ordsprogenes Bog - Kapitel 24
description: 
published: true
date: 2023-11-8T20:15:14Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Proverbs/23">
          <span class="mdi mdi-arrow-left-drop-circle"></span><span class="pl-2">Ordsprogenes Bog - Kapitel 23</span>
        </a>
        </td>
        <td>
        <a href="/da/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Proverbs/25">
          <span class="pr-2">Ordsprogenes Bog - Kapitel 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Misund ej onde Folk, hav ikke lyst til at være med dem; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  thi deres Hjerte pønser på Vold, deres Læbers Ord volder Men. </p>
<p id="v3"><sup><small>3</small></sup>  Ved Visdom bygges et Hus, ved Indsigt holdes det oppe, </p>
<p id="v4"><sup><small>4</small></sup>  ved Kundskab fyldes kamrene med alskens kosteligt, herligt Gods. </p>
<p id="v5"><sup><small>5</small></sup>  Vismand er større end Kæmpe, kyndig Mand mer end Kraftkarl. </p>
<p id="v6"><sup><small>6</small></sup>  Thi Krig skal du føre efter modent Overlæg, vel står det til, hvor mange giver Råd. </p>
<p id="v7"><sup><small>7</small></sup>  Visdom er Dåren for høj, han åbner ej Munden i Porten. </p>
<p id="v8"><sup><small>8</small></sup>  Den, der har ondt i Sinde, kaldes en rænkefuld Mand. </p>
<p id="v9"><sup><small>9</small></sup>  Hvad en Dåre har for, er Synd, en Spotter er Folk en Gru. </p>
<p id="v10"><sup><small>10</small></sup>  Taber du Modet på Trængslens Dag, da er din Kraft kun ringe. </p>
<p id="v11"><sup><small>11</small></sup>  Frels dem, der slæbes til Døden, red dem, der vakler hen for at dræbes. </p>
<p id="v12"><sup><small>12</small></sup>  Siger du: "Se, jeg vidste det ikke" - mon ej han, der vejer Hjerter, kan skønne? Han, der tager Vare på din Sjæl, han ved det, han gengælder Mennesker, hvad de har gjort. </p>
<p id="v13"><sup><small>13</small></sup>  Spis Honning, min Søn, det er godt, og Kubens Saft er sød for din Gane; </p>
<p id="v14"><sup><small>14</small></sup>  vid, at så er og Visdom for Sjælen! Når du finder den, har du en Fremtid, dit Håb bliver ikke til intet. </p>
<p id="v15"><sup><small>15</small></sup>  Lur ej på den retfærdiges Bolig, du gudløse, ødelæg ikke hans Hjem; </p>
<p id="v16"><sup><small>16</small></sup>  thi syv Gange falder en retfærdig og står op, men gudløse styrter i Fordærv. </p>
<p id="v17"><sup><small>17</small></sup>  Falder din Fjende, så glæd dig ikke, snubler han, juble dit Hjerte ikke, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  at ikke HERREN skal se det med Mishag og vende sin Vrede fra ham. </p>
<p id="v19"><sup><small>19</small></sup>  Græm dig ej over Ugerningsmænd, misund ikke de gudløse; </p>
<p id="v20"><sup><small>20</small></sup>  thi den onde har ingen Fremtid, gudløses Lampe går ud. </p>
<p id="v21"><sup><small>21</small></sup>  Frygt HERREN og Kongen, min Søn, indlad dig ikke med Folk, som gør Oprør; </p>
<p id="v22"><sup><small>22</small></sup>  thi brat kommer Ulykke fra dem, uventet Fordærv fra begge. </p>
<p id="v23"><sup><small>23</small></sup>  Også følgende Ordsprog er af vise Mænd. Partiskhed i Retten er ilde. </p>
<p id="v24"><sup><small>24</small></sup>  Mod den, som kender en skyldig fri, er Folkeslags Banden, Folkefærds Vrede; </p>
<p id="v25"><sup><small>25</small></sup>  men dem, der dømmer med Ret, går det vel, dem kommer Lykkens Velsignelse over. </p>
<p id="v26"><sup><small>26</small></sup>  Et Kys på Læberne giver den, som kommer med ærligt Svar. </p>
<p id="v27"><sup><small>27</small></sup>  Fuldfør din Gerning udendørs, gør dig færdig ude på Marken og byg dig siden et Hus! </p>
<p id="v28"><sup><small>28</small></sup>  Vidn ikke falsk mod din Næste, vær ikke letsindig med dine Læber; </p>
<p id="v29"><sup><small>29</small></sup>  sig ikke: "Jeg gør mod ham, som han gjorde mod mig, jeg gengælder hver hans Gerning." </p>
<p id="v30"><sup><small>30</small></sup>  Jeg kom forbi en lad Mands Mark og et uforstandigt Menneskes Vingård; </p>
<p id="v31"><sup><small>31</small></sup>  se, den var overgroet af Tidsler, ganske skjult af Nælder; Stendiget om den lå nedbrudt. </p>
<p id="v32"><sup><small>32</small></sup>  Jeg skued og skrev mig det bag Øre, jeg så og tog Lære deraf: </p>
<p id="v33"><sup><small>33</small></sup>  Lidt Søvn endnu, lidt Blund, lidt Hvile med samlagte Hænder: </p>
<p id="v34"><sup><small>34</small></sup>  Som en Stimand kommer da Fattigdom over dig, Trang som en skjoldvæbnet Mand. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Proverbs/23">
          <span class="mdi mdi-arrow-left-drop-circle"></span><span class="pl-2">Ordsprogenes Bog - Kapitel 23</span>
        </a>
        </td>
        <td>
        <a href="/da/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Proverbs/25">
          <span class="pr-2">Ordsprogenes Bog - Kapitel 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 24:1-22 <i>Fra Visdommens bog</i>: <a href="/da/The_Urantia_Book/95#p4_5">UB 95:4.5</a>. </li>
  <li id="fn2"><a href="#cite2">↑</a> 24:17 <i>Elsk dine fjender</i>: <a href="/da/The_Urantia_Book/131#p10_8">UB 131:10.8</a>. </li>
</ol>
</div>
