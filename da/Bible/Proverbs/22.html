<!--
title: Ordsprogenes Bog - Kapitel 22
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/21">Ordsprogenes Bog - Kapitel 21</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/23">Ordsprogenes Bog - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hellere godt Navn end megen rigdom, Yndest er bedre end Sølv og Guld </p>
<p id="v2"><sup><small>2</small></sup>  Rig og fattig mødes, HERREN har skabt dem begge. </p>
<p id="v3"><sup><small>3</small></sup>  Den kloge ser Faren og søger i Skjul, tankeløse går videre og bøder. </p>
<p id="v4"><sup><small>4</small></sup>  Lønnen for Ydmyghed og HERRENs Frygt er Rigdom, Ære og Liv. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  På den svigefuldes Vej er der Torne og Snarer; vil man vogte sin Sjæl, må man holde sig fra dem. </p>
<p id="v6"><sup><small>6</small></sup>  Væn Drengen til den Vej, han skal følge, da viger han ikke derfra, selv gammel. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Over Fattigfolk råder den rige, Låntager bliver Långivers Træl. </p>
<p id="v8"><sup><small>8</small></sup>  Hvo Uret sår, vil høste Fortræd, hans Vredes Ris skal slå ham selv. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Den vennesæle velsignes, thi han deler sit Brød med den ringe. </p>
<p id="v10"><sup><small>10</small></sup>  Driv Spotteren ud, så går Trætten med, og Hiv og Smæden får Ende. </p>
<p id="v11"><sup><small>11</small></sup>  HERREN elsker den rene af Hjertet; med Ynde på Læben er man Kongens Ven. </p>
<p id="v12"><sup><small>12</small></sup>  HERRENs Øjne agter på Kundskab, men han kuldkaster troløses Ord. </p>
<p id="v13"><sup><small>13</small></sup>  Den lade siger: "En Løve på Gaden! Jeg kan let blive revet ihjel på Torvet." </p>
<p id="v14"><sup><small>14</small></sup>  Fremmed Kvindes Mund er en bundløs Grav, den, HERREN er vred på, falder deri. </p>
<p id="v15"><sup><small>15</small></sup>  Dårskab er knyttet til Ynglingens Hjerte, Tugtens Ris skal tjerne den fra ham. </p>
<p id="v16"><sup><small>16</small></sup>  Vold mod den ringe øger hans Eje, Gave til Rigmand gør ham kun fattig. - </p>
<p id="v17"><sup><small>17</small></sup>  Bøj Øret og hør de vises Ord, vend Hjertet til og kend deres Liflighed! <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Vogter du dem i dit Indre, er de alle rede på Læben. </p>
<p id="v19"><sup><small>19</small></sup>  For at din Lid skal stå til HERREN, lærer jeg dig i Dag. </p>
<p id="v20"><sup><small>20</small></sup>  Alt i Går optegned jeg til dig, alt i Forgårs Råd og Kundskab </p>
<p id="v21"><sup><small>21</small></sup>  for at lære dig rammende Sandhedsord, at du kan svare sandt, når du spørges. </p>
<p id="v22"><sup><small>22</small></sup>  Røv ej fra den ringe, fordi han er ringe, knus ikke den arme i Porten: </p>
<p id="v23"><sup><small>23</small></sup>  thi HERREN fører deres Sag og raner deres Ransmænds Liv. </p>
<p id="v24"><sup><small>24</small></sup>  Vær ej Ven med den, der let bliver hidsig, omgås ikke vredladen Mand, </p>
<p id="v25"><sup><small>25</small></sup>  at du ikke skal lære hans Stier og hente en Snare for din Sjæl. </p>
<p id="v26"><sup><small>26</small></sup>  Hør ikke til dem, der giver Håndslag, dem, som borger for Gæld! </p>
<p id="v27"><sup><small>27</small></sup>  Såfremt du ej kan betale, tager man Sengen, du ligger i. </p>
<p id="v28"><sup><small>28</small></sup>  Flyt ej ældgamle Skel, dem, dine Fædre satte. <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  Ser du en Mand, som er snar til sin Gerning, da skal han stedes for Konger, ikke for Folk af ringe Stand. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/21">Ordsprogenes Bog - Kapitel 21</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/23">Ordsprogenes Bog - Kapitel 23</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 22:4 <i>Guds rige gave til de retfærdige</i>: <a href="/da/The_Urantia_Book/95#p4_2">UB 95:4.2</a>. </li>
  <li id="fn2"><a href="#cite2">↑</a> 22:6 <i>Opdragelse af børn</i>: <a href="/da/The_Urantia_Book/84#p7_30">UB 84:7.30</a>. </li>
  <li id="fn3"><a href="#cite3">↑</a> 22:8 <i>Høst, hvad du sår</i>: <a href="/da/The_Urantia_Book/131#p2_9">UB 131:2.9</a>. </li>
  <li id="fn4"><a href="#cite4">↑</a> 22:17-29 <i>Fra Visdommens bog</i>: <a href="/da/The_Urantia_Book/95#p4_5">UB 95:4.5</a>. </li>
  <li id="fn5"><a href="#cite5">↑</a> 22:28 <i>Respekt for landemærker</i>: <a href="/da/The_Urantia_Book/69#p9_13">UB 69:9.13</a>. </li>
</ol>
</div>
