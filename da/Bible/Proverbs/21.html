<!--
title: Ordsprogenes Bog - Kapitel 21
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/20">Ordsprogenes Bog - Kapitel 20</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/22">Ordsprogenes Bog - Kapitel 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Konges hjerte er Bække i HERRENs hånd, han leder det hen, hvor han vil. </p>
<p id="v2"><sup><small>2</small></sup>  En Mand holder al sin Færd for ret, men HERREN vejer Hjerter. </p>
<p id="v3"><sup><small>3</small></sup>  At øve Ret og Skel er mere værd for HERREN end Offer. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Hovmodige Øjne, et opblæst Hjerte, selv gudløses Nyjord er Synd. </p>
<p id="v5"><sup><small>5</small></sup>  Kun Overflod bringer den flittiges Råd, hver, som har Hastværk, får kun Tab. </p>
<p id="v6"><sup><small>6</small></sup>  At skabe sig Rigdom ved Løgnetunge er Jag efter Vind i Dødens Snarer. </p>
<p id="v7"><sup><small>7</small></sup>  Gudløses Voldsfærd bortriver dem selv, thi de vægrer sig ved at øve Ret. </p>
<p id="v8"><sup><small>8</small></sup>  Skyldtynget Mand går Krogveje, den renes Gerning er ligetil. </p>
<p id="v9"><sup><small>9</small></sup>  Hellere bo i en Krog på Taget end fælles Hus med frættekær Kvinde. </p>
<p id="v10"><sup><small>10</small></sup>  Den gudløses Sjæl har Lyst til ondt, hans Øjne ynker ikke hans Næste. </p>
<p id="v11"><sup><small>11</small></sup>  Må Spotter bøde, bliver tankeløs klog, har Vismand Fremgang, da vinder han kundskab. </p>
<p id="v12"><sup><small>12</small></sup>  Den Retfærdige har Øje med den gudløses Hus, han styrter gudløse Folk i Ulykke. </p>
<p id="v13"><sup><small>13</small></sup>  Hvo Øret lukker for Småmands Skrig, skal råbe selv og ikke få Svar. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Lønlig Gave mildner Vrede, Stikpenge i Brystfolden voldsom Harme. </p>
<p id="v15"><sup><small>15</small></sup>  Rettens Gænge er den retfærdiges Glæde, men Udådsmændenes Rædsel. </p>
<p id="v16"><sup><small>16</small></sup>  Den, der farer vild fra Kløgtens Vej, skal havne i Skyggers Forsamling. </p>
<p id="v17"><sup><small>17</small></sup>  Lyst til Morskab fører i Trang, Lyst til Olie og Vin gør ej rig. </p>
<p id="v18"><sup><small>18</small></sup>  Den gudløse bliver Løsepenge for den retfærdige, den troløse kommer i retsindiges Sted. </p>
<p id="v19"><sup><small>19</small></sup>  Hellere bo i et Ørkenland end hos en trættekær, arrig Kvinde. </p>
<p id="v20"><sup><small>20</small></sup>  I den vises Bolig er kostelig Skat og Olie, en Tåbe af et Menneske øder det. </p>
<p id="v21"><sup><small>21</small></sup>  Den, der higer efter Retfærd og Godhed vinder sig Liv og Ære. </p>
<p id="v22"><sup><small>22</small></sup>  Vismand stormer Heltes By og styrter Værnet, den stolede på. </p>
<p id="v23"><sup><small>23</small></sup>  Den, der vogter sin Mund og sin Tunge, vogter sit Liv for Trængsler. - <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Den opblæste stolte kaldes en Spotter, han handler frækt i Hovmod. </p>
<p id="v25"><sup><small>25</small></sup>  Den lades Attrå bliver hans Død, thi hans Hænder vil intet bestille. </p>
<p id="v26"><sup><small>26</small></sup>  Ugerningsmand er stadig i Trang, den retfærdige giver uden at spare. </p>
<p id="v27"><sup><small>27</small></sup>  Vederstyggeligt er de gudløses Offer, især når det ofres for Skændselsdåd. </p>
<p id="v28"><sup><small>28</small></sup>  Løgnagtigt Vidne går under, Mand, som vil høre, kan tale fremdeles. </p>
<p id="v29"><sup><small>29</small></sup>  Den gudløse optræder frækt, den retsindige overtænker sin Vej. </p>
<p id="v30"><sup><small>30</small></sup>  Visdom er intet, Indsigt er intet, Råd er intet over for HERREN. </p>
<p id="v31"><sup><small>31</small></sup>  Hest holdes rede til Stridens Dag, men Sejren er HERRENs Sag. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/20">Ordsprogenes Bog - Kapitel 20</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/22">Ordsprogenes Bog - Kapitel 22</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 21:3 <i>Gud ønsker lydighed, ikke offer</i>: <a href="/da/The_Urantia_Book/192#p2_11">UB 192:2.11</a>. </li>
  <li id="fn2"><a href="#cite2">↑</a> 21:13 <i>Folk skal høre de fattiges skrig</i>: <a href="/da/The_Urantia_Book/146#p2_6">UB 146:2.6</a>. </li>
  <li id="fn3"><a href="#cite3">↑</a> 21:23 <i>Styr din tunge</i>: <a href="/da/The_Urantia_Book/28#p6_20">UB 28:6.20</a>. </li>
</ol>
</div>
