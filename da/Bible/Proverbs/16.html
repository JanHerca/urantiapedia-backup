<!--
title: Ordsprogenes Bog - Kapitel 16
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/15">Ordsprogenes Bog - Kapitel 15</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/17">Ordsprogenes Bog - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hjertets Råd er Menneskets sag. Tungens Svar er fra HERREN. </p>
<p id="v2"><sup><small>2</small></sup>  En Mand holder al sin Færd for ren, men HERREN vejer Ånder. </p>
<p id="v3"><sup><small>3</small></sup>  Vælt dine Gerninger på HERREN, så skal dine Planer lykkes. </p>
<p id="v4"><sup><small>4</small></sup>  Alt skabte HERREN, hvert til sit, den gudløse også for Ulykkens Dag. </p>
<p id="v5"><sup><small>5</small></sup>  Hver hovmodig er HERREN en Gru, visselig slipper han ikke for Straf. </p>
<p id="v6"><sup><small>6</small></sup>  Ved Mildhed og Troskab sones Brøde, ved HERRENs Frygt undviger man ondt. </p>
<p id="v7"><sup><small>7</small></sup>  Når HERREN har Behag i et Menneskes Veje, gør han endog hans Fjender til Venner. </p>
<p id="v8"><sup><small>8</small></sup>  Bedre er lidet med Retfærd end megen Vinding med Uret. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Menneskets Hjerte udtænker hans Vej, men HERREN styrer hans Fjed. </p>
<p id="v10"><sup><small>10</small></sup>  Der er Gudsdom på Kongens Læber, ej fejler hans Mund, når han dømmer. </p>
<p id="v11"><sup><small>11</small></sup>  Ret Bismer og Vægtskål er HERRENs, hans Værk er alle Posens Lodder. </p>
<p id="v12"><sup><small>12</small></sup>  Gudløs Færd er Konger en Gru, thi ved Retfærd grundfæstes Tronen. </p>
<p id="v13"><sup><small>13</small></sup>  Retfærdige Læber har Kongens Yndest, han elsker den, der taler oprigtigt. </p>
<p id="v14"><sup><small>14</small></sup>  Kongens Vrede er Dødens Bud, Vismand evner at mildne den. </p>
<p id="v15"><sup><small>15</small></sup>  I Kongens Åsyns Lys er der Liv, som Vårregnens Sky er hans Yndest. </p>
<p id="v16"><sup><small>16</small></sup>  At vinde Visdom er bedre end Guld, at vinde Indsigt mere end Sølv. </p>
<p id="v17"><sup><small>17</small></sup>  De retsindiges Vej er at vige fra ondt; den vogter sit Liv, som agter på sin Vej. </p>
<p id="v18"><sup><small>18</small></sup>  Hovmod går forud for Fald, Overmod forud for Snublen. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Hellere sagtmodig med ydmyge end dele Bytte med stolte. </p>
<p id="v20"><sup><small>20</small></sup>  Vel går det den, der mærker sig Ordet; lykkelig den, der stoler på HERREN. </p>
<p id="v21"><sup><small>21</small></sup>  Den vise kaldes forstandig, Læbernes Sødme øger Viden. </p>
<p id="v22"><sup><small>22</small></sup>  Kløgt er sin Mand en Livsens Kilde, Dårskab er Dårers Tugt. </p>
<p id="v23"><sup><small>23</small></sup>  Den vises Hjerte giver Munden Kløgt, på Læberne lægger det øget Viden. </p>
<p id="v24"><sup><small>24</small></sup>  Hulde Ord er som flydende Honning, søde for Sjælen og sunde for Legemet. </p>
<p id="v25"><sup><small>25</small></sup>  Mangen Vej synes Manden ret, og så er dens Ende dog Dødens Veje. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  En Arbejders Hunger arbejder for ham, thi Mundens Krav driver på ham. </p>
<p id="v27"><sup><small>27</small></sup>  En Nidding graver Ulykkesgrave, det er, som brændte der Ild på hans Læber. </p>
<p id="v28"><sup><small>28</small></sup>  Rænkefuld Mand sætter Splid; den, der bagtaler, skiller Venner. </p>
<p id="v29"><sup><small>29</small></sup>  Voldsmand lokker sin Næste og fører ham en Vej, der ikke er god. </p>
<p id="v30"><sup><small>30</small></sup>  Den, der stirrer, har Rænker for; knibes Læberne sammen, har man fuldbyrdet ondt. </p>
<p id="v31"><sup><small>31</small></sup>  Grå Hår er en dejlig Krone, den vindes på Retfærds Vej. </p>
<p id="v32"><sup><small>32</small></sup>  Større end Helt er sindig Mand, større at styre sit Sind end at tage en Stad. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  I Brystfolden rystes Loddet, det falder, som HERREN vil. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/15">Ordsprogenes Bog - Kapitel 15</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/17">Ordsprogenes Bog - Kapitel 17</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 16:8 <i>Hellere lidt med retfærdighed</i>: <a href="/da/The_Urantia_Book/149#p5_2">UB 149:5.2</a>. </li>
  <li id="fn2"><a href="#cite2">↑</a> 16:18 <i>Hovmod går før fald</i>: <a href="/da/The_Urantia_Book/111#p6_10">UB 111:6.10</a>.  <i>Hovmod går forud for ødelæggelse</i>: <a href="/da/The_Urantia_Book/131#p2_6">UB 131:2.6</a>. </li>
  <li id="fn3"><a href="#cite3">↑</a> 16:25 <i>En vej, der virker rigtig</i>: <a href="/da/The_Urantia_Book/139#p12_5">UB 139:12.5</a>. </li>
  <li id="fn4"><a href="#cite4">↑</a> 16:32 <i># 1 Tager en by</i>: <a href="/da/The_Urantia_Book/28#p6_20">UB 28:6.20</a>.  <i>Han, der styrer sin egen ånd, mægtig</i>: <a href="/da/The_Urantia_Book/131#p2_6">UB 131:2.6</a>.  <i>Den, der behersker sig selv, er stor</i>: <a href="/da/The_Urantia_Book/143#p2_3">UB 143:2.3</a>. </li>
  <li id="fn5"><a href="#cite5">↑</a> 16:33 <i>Gud som disponent</i>: <a href="/da/The_Urantia_Book/2#p1_2">UB 2:1.2</a>. </li>
</ol>
</div>
