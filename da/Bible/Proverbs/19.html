<!--
title: Ordsprogenes Bog - Kapitel 19
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/18">Ordsprogenes Bog - Kapitel 18</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/20">Ordsprogenes Bog - Kapitel 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Bedre Fattigmand med lydefri færd end en, som går Krogveje, er han end rig. </p>
<p id="v2"><sup><small>2</small></sup>  At mangle Kundskab er ikke godt, men den træder fejl, som har Hastværk. </p>
<p id="v3"><sup><small>3</small></sup>  Et Menneskes Dårskab øder hans Vej, men på HERREN vredes hans Hjerte. </p>
<p id="v4"><sup><small>4</small></sup>  Gods skaffer mange Venner, den ringe skiller hans Ven sig fra. </p>
<p id="v5"><sup><small>5</small></sup>  Det falske Vidne undgår ej Straf; den slipper ikke, som farer med Løgn. </p>
<p id="v6"><sup><small>6</small></sup>  Mange bejler til Stormands Yndest, og alle er Venner med gavmild Mand. </p>
<p id="v7"><sup><small>7</small></sup>  Fattigmands Frænder hader ham alle, end mere skyr hans Venner ham da. Ej frelses den, som jager efter Ord. </p>
<p id="v8"><sup><small>8</small></sup>  Den, der vinder Vid, han elsker sin Sjæl, og den, der vogter på Indsigt, får Lykke. </p>
<p id="v9"><sup><small>9</small></sup>  Det falske Vidne undgår ej Straf, og den, der farer med Løgn, går under. </p>
<p id="v10"><sup><small>10</small></sup>  Vellevned sømmer sig ikke for Tåbe, end mindre for Træl at herske over Fyrster. </p>
<p id="v11"><sup><small>11</small></sup>  Klogskab gør Mennesket sindigt, hans Ære er at overse Brøde. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Som Brøl af en Løve er Kongens Vrede, som Dug på Græs er hans Gunst. </p>
<p id="v13"><sup><small>13</small></sup>  Tåbelig Søn er sin Faders Ulykke, Kvindekiv er som ustandseligt Tagdryp. </p>
<p id="v14"><sup><small>14</small></sup>  Hus og Gods er Arv efter Fædre, en forstandig Hustru er fra HERREN. </p>
<p id="v15"><sup><small>15</small></sup>  Dovenskab sænker i Dvale, den lade Sjæl må sulte. </p>
<p id="v16"><sup><small>16</small></sup>  Den vogter sin Sjæl, som vogter på Budet, men skødesløs Vandel fører til Død. </p>
<p id="v17"><sup><small>17</small></sup>  Er man god mod den ringe, låner man HERREN, han gengælder en, hvad godt man har gjort. </p>
<p id="v18"><sup><small>18</small></sup>  Tugt din Søn, imens der er Håb, ellers stiler du efter at slå ham ihjel. </p>
<p id="v19"><sup><small>19</small></sup>  Den, som er hidsig, må bøde, ved Skånsel gør man det værre. </p>
<p id="v20"><sup><small>20</small></sup>  Hør på Råd og tag ved Lære, så du til sidst bliver viis. </p>
<p id="v21"><sup><small>21</small></sup>  I Mands Hjerte er mange Tanker, men HERRENs Råd er det, der står fast. </p>
<p id="v22"><sup><small>22</small></sup>  Vinding har man af Godhed, hellere fattig end Løgner. </p>
<p id="v23"><sup><small>23</small></sup>  HERRENs Frygt er Vej til Liv, man hviler mæt og frygter ej ondt. </p>
<p id="v24"><sup><small>24</small></sup>  Den lade rækker til Fadet, men fører ej Hånden til Munden. </p>
<p id="v25"><sup><small>25</small></sup>  Får Spottere Hug, bliver tankeløs klog, ved Revselse får den forstandige Kundskab. </p>
<p id="v26"><sup><small>26</small></sup>  Mishandle Fader og bortjage Moder gør kun en dårlig, vanartet Søn. </p>
<p id="v27"><sup><small>27</small></sup>  Hør op, min Søn, med at høre på Tugt og så fare vild fra Kundskabsord. </p>
<p id="v28"><sup><small>28</small></sup>  Niddingevidne spotter Retten, gudløses Mund er glubsk efter Uret. </p>
<p id="v29"><sup><small>29</small></sup>  Slag er rede til Spottere, Hug til Tåbers Ryg. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/18">Ordsprogenes Bog - Kapitel 18</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/20">Ordsprogenes Bog - Kapitel 20</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 19:11 <i>Diskretion udskyder vrede</i>: <a href="/da/The_Urantia_Book/149#p4_2">UB 149:4.2</a>. </li>
</ol>
</div>
