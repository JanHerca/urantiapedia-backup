<!--
title: Ordsprogenes Bog - Kapitel 8
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/7">Ordsprogenes Bog - Kapitel 7</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/9">Ordsprogenes Bog - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mon ikke Visdommen kalder, løfter Indsigten ikke sin røst? </p>
<p id="v2"><sup><small>2</small></sup>  Oppe på Høje ved Vejen, ved Korsveje træder den frem; </p>
<p id="v3"><sup><small>3</small></sup>  ved Porte, ved Byens Udgang, ved Dørenes Indgang råber den: </p>
<p id="v4"><sup><small>4</small></sup>  Jeg kalder på eder, I Mænd, løfter min Røst til Menneskens Børn. </p>
<p id="v5"><sup><small>5</small></sup>  I tankeløse, vind jer dog Klogskab, I Tåber, så få dog Forstand! </p>
<p id="v6"><sup><small>6</small></sup>  Hør, thi jeg fører ædel Tale, åbner mine Læber med retvise Ord; </p>
<p id="v7"><sup><small>7</small></sup>  ja, Sandhed taler min Gane, gudløse Læber er mig en Gru. </p>
<p id="v8"><sup><small>8</small></sup>  Rette er alle Ord af min Mund, intet er falskt eller vrangt; </p>
<p id="v9"><sup><small>9</small></sup>  de er alle ligetil for den kloge, retvise for dem der vandt Indsigt </p>
<p id="v10"><sup><small>10</small></sup>  Tag ved Lære, tag ikke mod Sølv, tag mod Kundskab fremfor udsøgt Guld; </p>
<p id="v11"><sup><small>11</small></sup>  thi Visdom er bedre end Perler, ingen Skatte opvejer den </p>
<p id="v12"><sup><small>12</small></sup>  Jeg, Visdom, er Klogskabs Nabo og råder over Kundskab og Kløgt. </p>
<p id="v13"><sup><small>13</small></sup>  HERRENs Frygt er Had til det onde. Jeg hader Hovmod og Stolthed, den onde Vej og den falske Mund. </p>
<p id="v14"><sup><small>14</small></sup>  Jeg ejer Råd og Visdom, jeg har Forstand, jeg har Styrke. </p>
<p id="v15"><sup><small>15</small></sup>  Ved mig kan Konger styre og Styresmænd give retfærdige Love; </p>
<p id="v16"><sup><small>16</small></sup>  ved mig kan Fyrster råde og Stormænd dømme Jorden. </p>
<p id="v17"><sup><small>17</small></sup>  Jeg elsker dem, der elsker mig, og de, der søger mig, finder mig. </p>
<p id="v18"><sup><small>18</small></sup>  Hos mig er der Rigdom og Ære, ældgammelt Gods og Retfærd. </p>
<p id="v19"><sup><small>19</small></sup>  Min Frugt er bedre end Guld og Malme, min Afgrøde bedre end kosteligt Sølv. </p>
<p id="v20"><sup><small>20</small></sup>  Jeg vandrer på Retfærds Vej. midt hen ad Rettens Stier </p>
<p id="v21"><sup><small>21</small></sup>  for at tildele dem, der elsker mig, Gods og fylde deres Forrådshuse. </p>
<p id="v22"><sup><small>22</small></sup>  Mig skabte HERREN først blandt sine Værker, i Urtid, førend han skabte andet; </p>
<p id="v23"><sup><small>23</small></sup>  jeg blev frembragt i Evigheden, i Begyndelsen, i Jordens tidligste Tider; </p>
<p id="v24"><sup><small>24</small></sup>  jeg fødtes, før Verdensdybet var til, før Kilderne, Vandenes Væld, var til; </p>
<p id="v25"><sup><small>25</small></sup>  førend Bjergene sænkedes, før Højene fødtes jeg, </p>
<p id="v26"><sup><small>26</small></sup>  førend han skabte Jord og Marker, det første af Jordsmonnets Støv. </p>
<p id="v27"><sup><small>27</small></sup>  Da han grundfæsted Himlen, var jeg hos ham, da han satte Hvælv over Verdensdybet. </p>
<p id="v28"><sup><small>28</small></sup>  Da han fæstede Skyerne oventil og gav Verdensdybets Kilder deres faste Sted, </p>
<p id="v29"><sup><small>29</small></sup>  da han satte Havet en Grænse, at Vandene ej skulde bryde hans Lov, da han lagde Jordens Grundvold, </p>
<p id="v30"><sup><small>30</small></sup>  da var jeg Fosterbarn hos ham, hans Glæde Dag efter Dag; for hans Åsyn leged jeg altid, </p>
<p id="v31"><sup><small>31</small></sup>  leged på hans vide Jord og havde min Glæde af Menneskens Børn. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Og nu, I Sønner, hør mig! Vel den, der vogter på mine Veje! </p>
<p id="v33"><sup><small>33</small></sup>  Hør på Tugt og bliv vise, lad ikke hånt derom! </p>
<p id="v34"><sup><small>34</small></sup>  Lykkelig den, der hører på mig, så han daglig våger ved mine Døre og vogter på mine Dørstolper. </p>
<p id="v35"><sup><small>35</small></sup>  Thi den, der ftnder mig; finder Liv og opnår Yndest hos HERREN; </p>
<p id="v36"><sup><small>36</small></sup>  men den, som mister mig, skader sig selv; enhver, som hader mig, elsker Døden. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/7">Ordsprogenes Bog - Kapitel 7</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/9">Ordsprogenes Bog - Kapitel 9</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 8:31 <i>Han glæder sig over sine børn</i>: <a href="/da/The_Urantia_Book/1#p5_4">UB 1:5.4</a>. </li>
  <li id="fn2"><a href="#cite2">↑</a> 8:36 <i>Synd vs. Gud, fejler egen sjæl</i>: <a href="/da/The_Urantia_Book/131#p2_8">UB 131:2.8</a>. </li>
</ol>
</div>
