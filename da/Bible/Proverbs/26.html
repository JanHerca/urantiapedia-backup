<!--
title: Ordsprogenes Bog - Kapitel 26
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/25">Ordsprogenes Bog - Kapitel 25</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/27">Ordsprogenes Bog - Kapitel 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Som Sne om Somren og Regn Høsten så lidt hører Ære sig til for en Tåbe. </p>
<p id="v2"><sup><small>2</small></sup>  Som en Spurv i Fart, som en Svale i Flugt så rammer ej Banden mod sagesløs Mand. </p>
<p id="v3"><sup><small>3</small></sup>  Svøbe for Hest, Bidsel for Æsel og Ris for Tåbers Ryg. </p>
<p id="v4"><sup><small>4</small></sup>  Svar ej Tåben efter hans Dårskab, at ikke du selv skal blive som han. </p>
<p id="v5"><sup><small>5</small></sup>  Svar Tåben efter hans Dårskab, at han ikke skal tykkes sig viis. </p>
<p id="v6"><sup><small>6</small></sup>  Den afhugger Fødderne og inddrikker Vold, som sender Bud ved en Tåbe. </p>
<p id="v7"><sup><small>7</small></sup>  Slappe som den lammes Ben er Ordsprog i Tåbers Mund. </p>
<p id="v8"><sup><small>8</small></sup>  Som en, der binder Stenen fast i Slyngen, er den, der hædrer en Tåbe. </p>
<p id="v9"><sup><small>9</small></sup>  Som en Tornekæp, der falder den drukne i Hænde, er Ordsprog i Tåbers Mund. </p>
<p id="v10"><sup><small>10</small></sup>  Som en Skytte, der sårer enhver, som kommer, er den, der lejer en Tåbe og en drukken. </p>
<p id="v11"><sup><small>11</small></sup>  Som en Hund, der vender sig om til sit Spy, er en Tåbe, der gentager Dårskab. </p>
<p id="v12"><sup><small>12</small></sup>  Ser du en Mand, der tykkes sig viis, for en Tåbe er der mere Håb end for ham. </p>
<p id="v13"><sup><small>13</small></sup>  Den lade siger: "Et Rovdyr på Vejen, en Løve ude på Torvene!" </p>
<p id="v14"><sup><small>14</small></sup>  Døren drejer sig på sit Hængsel, den lade på sit Leje. </p>
<p id="v15"><sup><small>15</small></sup>  Den lade rækker til Fadet, men gider ikke føre Hånden til Munden. </p>
<p id="v16"><sup><small>16</small></sup>  Den lade tykkes sig større Vismand end syv, der har kloge Svar. </p>
<p id="v17"><sup><small>17</small></sup>  Den griber en Hund i Øret, som blander sig i uvedkommende Strid. </p>
<p id="v18"><sup><small>18</small></sup>  Som en vanvittig Mand, der udslynger Gløder, Pile og Død, </p>
<p id="v19"><sup><small>19</small></sup>  er den, der sviger sin Næste og siger: "Jeg spøger jo kun." </p>
<p id="v20"><sup><small>20</small></sup>  Er der intet Brænde, går Ilden ud, er der ingen Bagtaler, stilles Trætte. </p>
<p id="v21"><sup><small>21</small></sup>  Trækul til Gløder og Brænde til Ild og trættekær Mand til at optænde Kiv. </p>
<p id="v22"><sup><small>22</small></sup>  Bagtalerens Ord er som Lækkerbidskener, de synker dybt i Legemets Kamre. </p>
<p id="v23"><sup><small>23</small></sup>  Som Sølvovertræk på et Lerkar er ondsindet Hjerte bag glatte Læber. </p>
<p id="v24"><sup><small>24</small></sup>  Avindsmand hykler med Læben, i sit Indre huser han Svig; </p>
<p id="v25"><sup><small>25</small></sup>  gør han Røsten venlig, tro ham dog ikke, thi i hans Hjerte er syvfold Gru. </p>
<p id="v26"><sup><small>26</small></sup>  Den, der dølger sit Had med Svig, hans Ondskab kommer frem i Folkets Forsamling. </p>
<p id="v27"><sup><small>27</small></sup>  I Graven, man graver, falder man selv, af Stenen, man vælter, rammes man selv. </p>
<p id="v28"><sup><small>28</small></sup>  Løgnetunge giver mange Hug, hyklersk Mund volder Fald. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/25">Ordsprogenes Bog - Kapitel 25</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/27">Ordsprogenes Bog - Kapitel 27</a></td>
      </tr>
    </tbody>
  </table>
</figure>
