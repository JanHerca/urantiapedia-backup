<!--
title: Ordsprogenes Bog - Kapitel 14
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/13">Ordsprogenes Bog - Kapitel 13</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/15">Ordsprogenes Bog - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Visdom bygger sit hus,dårskabs hænder river det ned. </p>
<p id="v2"><sup><small>2</small></sup>  Hvo redeligt vandrer, frygter HERREN, men den, som går Krogveje, agter ham ringe. </p>
<p id="v3"><sup><small>3</small></sup>  I Dårens Mund er Ris til hans Ryg, for de vise står Læberne Vagt. </p>
<p id="v4"><sup><small>4</small></sup>  Når der ikke er Okser, er Laden tom, ved Tyrens Kraft bliver Høsten stor. </p>
<p id="v5"><sup><small>5</small></sup>  Sanddru Vidne lyver ikke, det falske Vidne farer med Løgn. </p>
<p id="v6"><sup><small>6</small></sup>  Spotter søger Visdom, men finder den ikke, til Kundskab kommer forstandig let. </p>
<p id="v7"><sup><small>7</small></sup>  Gå fra en Mand, som er en Tåbe, der mærker du intet til Kundskabs Læber. </p>
<p id="v8"><sup><small>8</small></sup>  Den kloge i sin Visdom er klar på sin Vej, men Tåbers Dårskab er Svig. </p>
<p id="v9"><sup><small>9</small></sup>  Med Dårer driver Skyldofret Spot, men Velvilje råder iblandt retsindige. </p>
<p id="v10"><sup><small>10</small></sup>  Hjertet kender sin egen Kvide, fremmede blander sig ej i dets Glæde. </p>
<p id="v11"><sup><small>11</small></sup>  Gudløses Hus lægges øde, retsindiges Telt står i Blomst. </p>
<p id="v12"><sup><small>12</small></sup>  Mangen Vej synes Manden ret, og så er dens Ende dog Dødens Veje. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Selv under Latter kan Hjertet lide, og Glædens Ende er Kummer. </p>
<p id="v14"><sup><small>14</small></sup>  Af sine Veje mættes den frafaldne, af sine Gerninger den, som er god. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Den tankeløse tror hvert Ord, den kloge overtænker sine Skridt. </p>
<p id="v16"><sup><small>16</small></sup>  Den vise ængstes og skyr det onde, Tåben buser sorgløs på. </p>
<p id="v17"><sup><small>17</small></sup>  Den hidsige bærer sig tåbeligt ad, man hader rænkefuld Mand. </p>
<p id="v18"><sup><small>18</small></sup>  De tankeløse giver dårskab i Arv, de kloge efterlader sig Kundskab. </p>
<p id="v19"><sup><small>19</small></sup>  Onde må bukke for gode, gudløse stå ved retfærdiges Døre. </p>
<p id="v20"><sup><small>20</small></sup>  Fattigmand hades endog af sin Ven, men Rigmands Venner er mange. </p>
<p id="v21"><sup><small>21</small></sup>  Den, der foragter sin Næste, synder, lykkelig den, der har Medynk med arme. </p>
<p id="v22"><sup><small>22</small></sup>  De, som virker ondt, farer visselig vild; de, som virker godt, finder Nåde og Trofasthed. </p>
<p id="v23"><sup><small>23</small></sup>  Ved al Slags Møje vindes der noget, Mundsvejr volder kun Tab. </p>
<p id="v24"><sup><small>24</small></sup>  De vises Krone er Kløgt, Tåbers Krans er Dårskab. </p>
<p id="v25"><sup><small>25</small></sup>  Sanddru Vidne frelser Sjæle; den, som farer med Løgn, bedrager. </p>
<p id="v26"><sup><small>26</small></sup>  Den stærkes Tillid er HERRENs Frygt, hans Sønner skal have en Tilflugt. </p>
<p id="v27"><sup><small>27</small></sup>  HERRENs Frygt er en Livsens Kilde, derved undgås Dødens Snarer. </p>
<p id="v28"><sup><small>28</small></sup>  At Folket er stort, er Kongens Hæder, Brist på Folk er Fyrstens Fald. </p>
<p id="v29"><sup><small>29</small></sup>  Den sindige er rig på Indsigt, den heftige driver det vidt i Dårskab. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Sagtmodigt Hjerte er Liv for Legemet, Avind er Edder i Benene. </p>
<p id="v31"><sup><small>31</small></sup>  At kue den ringe er Hån mod hans Skaber, han æres ved Medynk med fattige. </p>
<p id="v32"><sup><small>32</small></sup>  Ved sin Ondskab styrtes den gudløse, ved lydefri Færd er retfærdige trygge. </p>
<p id="v33"><sup><small>33</small></sup>  Visdom bor i forstandiges Hjerte, i Tåbers Indre kendes den ikke. </p>
<p id="v34"><sup><small>34</small></sup>  Retfærdighed løfter et Folk, men Synd er Folkenes Skændsel. </p>
<p id="v35"><sup><small>35</small></sup>  En klog Tjener har Kongens Yndest, en vanartet rammer hans Vrede. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/13">Ordsprogenes Bog - Kapitel 13</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/15">Ordsprogenes Bog - Kapitel 15</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 14:12 <i>En vej, der virker rigtig</i>: <a href="/da/The_Urantia_Book/139#p12_5">UB 139:12.5</a>.  <i>Målet helliger ikke midlet</i>: <a href="/da/The_Urantia_Book/75#p4_6">UB 75:4.6</a>. </li>
  <li id="fn2"><a href="#cite2">↑</a> 14:14 <i>God mand tilfreds med sig selv</i>: <a href="/da/The_Urantia_Book/149#p5_2">UB 149:5.2</a>. </li>
  <li id="fn3"><a href="#cite3">↑</a> 14:29a <i>Langsom af vrede, forstår</i>: <a href="/da/The_Urantia_Book/149#p4_2">UB 149:4.2</a>. </li>
  <li id="fn4"><a href="#cite4">↑</a> 14:29b <i>Forhastet temperament / dårskab</i>: <a href="/da/The_Urantia_Book/149#p4_2">UB 149:4.2</a>. </li>
</ol>
</div>
