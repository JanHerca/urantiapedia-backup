<!--
title: Ordsprogenes Bog - Kapitel 9
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/8">Ordsprogenes Bog - Kapitel 8</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/10">Ordsprogenes Bog - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Visdommen bygged sig Hus, rejste sig støtter syv, </p>
<p id="v2"><sup><small>2</small></sup>  slagted sit Kvæg og blanded sin Vin, hun har også dækket sit Bord; </p>
<p id="v3"><sup><small>3</small></sup>  hun har sendt sine Terner ud, byder ind på Byens højeste Steder: </p>
<p id="v4"><sup><small>4</small></sup>  Hvo som er tankeløs, han komme hid, jeg taler til dem, som er uden Vid: </p>
<p id="v5"><sup><small>5</small></sup>  Kom og smag mit Brød og drik den Vin, jeg har blandet! </p>
<p id="v6"><sup><small>6</small></sup>  Lad Tankeløshed fare, så skal I leve, skrid frem ad Forstandens Vej! </p>
<p id="v7"><sup><small>7</small></sup>  Tugter man en Spotter, henter man sig Hån; revser man en gudløs, høster man Skam; </p>
<p id="v8"><sup><small>8</small></sup>  revs ikke en Spotter, at han ikke skal hade dig, revs den vise, så elsker han dig; </p>
<p id="v9"><sup><small>9</small></sup>  giv til den vise, så bliver han visere, lær den retfærdige, så øges hans Viden. </p>
<p id="v10"><sup><small>10</small></sup>  HERRENs Frygt er Visdoms Grundlag, at kende den HELLIGE, det er Forstand. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Thi mange bliver ved mig dine Dage, dine Livsårs Tal skal øges. </p>
<p id="v12"><sup><small>12</small></sup>  Er du viis, er det til Gavn for dig selv; spotter du, bærer du ene Følgen! </p>
<p id="v13"><sup><small>13</small></sup>  Dårskaben, hun slår sig løs og lokker og kender ikke til Skam; </p>
<p id="v14"><sup><small>14</small></sup>  hun sidder ved sit Huses indgang, troner på Byens Høje </p>
<p id="v15"><sup><small>15</small></sup>  og byder dem ind, der kommer forbi, vandrende ad deres slagne Vej: </p>
<p id="v16"><sup><small>16</small></sup>  Hvo som er tankeløs, han komme hid, jeg taler til dem, som er uden Vid: </p>
<p id="v17"><sup><small>17</small></sup>  Stjålen Drik er sød, lønligt Brød er lækkert! </p>
<p id="v18"><sup><small>18</small></sup>  Han ved ej, at Skyggerne dvæler der, hendes Gæster er i Dødsrigets Dyb. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/8">Ordsprogenes Bog - Kapitel 8</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/10">Ordsprogenes Bog - Kapitel 10</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:10 <i>Frygt for Herren, begynder visdom</i>: <a href="/da/The_Urantia_Book/131#p2_6">UB 131:2.6</a>.  <i>Gudsfrygt begynder visdom</i>: <a href="/da/The_Urantia_Book/68#p3_3">UB 68:3.3</a>. </li>
</ol>
</div>
