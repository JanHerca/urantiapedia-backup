<!--
title: Ordsprogenes Bog - Kapitel 5
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/4">Ordsprogenes Bog - Kapitel 4</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/6">Ordsprogenes Bog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mærk dig, min Søn, min Visdom, bøj til min Indsigt dit Øre, </p>
<p id="v2"><sup><small>2</small></sup>  at Kløgt må våge øver dig, Læbernes kundskab vare på dig. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Thi af Honning drypper den fremmedes Læber, glattere end Olie er hendes Gane; </p>
<p id="v4"><sup><small>4</small></sup>  men til sidst er hun besk som Malurt, hvas som tveægget Sværd; </p>
<p id="v5"><sup><small>5</small></sup>  hendes Fødder styrer nedad mod Døden, til Dødsriget stunder hendes Fjed; </p>
<p id="v6"><sup><small>6</small></sup>  hun følger ej Livets Vej, hendes Spor er bugtet, hun ved det ikke. </p>
<p id="v7"><sup><small>7</small></sup>  Hør mig da nu, min Søn, vig ikke fra min Munds Ord! </p>
<p id="v8"><sup><small>8</small></sup>  Lad din Vej være langt fra hende, kom ej hendes Husdør nær, </p>
<p id="v9"><sup><small>9</small></sup>  at du ikke må give andre din Ære, en grusom Mand dine År. </p>
<p id="v10"><sup><small>10</small></sup>  at ikke dit Gods skal mætte fremmede, din Vinding ende i Andenmands Hus, </p>
<p id="v11"><sup><small>11</small></sup>  så du gribes af Anger til sidst, når dit Kød og Huld svinder hen, </p>
<p id="v12"><sup><small>12</small></sup>  og du siger: "Ak, at jeg hadede Tugt, at mit Hjerte lod hånt om Revselse, </p>
<p id="v13"><sup><small>13</small></sup>  så jeg ikke lød mine Læreres Røst, ej bøjed mit Øre til dem, som lærte mig! </p>
<p id="v14"><sup><small>14</small></sup>  Nær var jeg kommet i alskens Ulykke midt i Forsamling og Menighed!" </p>
<p id="v15"><sup><small>15</small></sup>  Drik Vand af din egen Cisterne og rindende Vand af din Brønd; </p>
<p id="v16"><sup><small>16</small></sup>  lad ej dine Kilder flyde på Gaden, ej dine Bække på Torvene! </p>
<p id="v17"><sup><small>17</small></sup>  Dig skal de tilhøre, dig alene, ingen fremmed ved Siden af dig! </p>
<p id="v18"><sup><small>18</small></sup>  Velsignet være dit Væld, og glæd dig ved din Ungdoms Hustru, </p>
<p id="v19"><sup><small>19</small></sup>  den elskelige Hind, den yndige Gazel; hendes Elskov fryde dig stedse, berus dig altid i hendes Kærlighed! </p>
<p id="v20"><sup><small>20</small></sup>  Hvi beruser du dig, min Søn, i en fremmed og tager en andens Hustru i Favn? </p>
<p id="v21"><sup><small>21</small></sup>  Thi for HERRENs Øjne er Menneskets Veje, grant følger han alle dets Spor; </p>
<p id="v22"><sup><small>22</small></sup>  den gudløse fanges af egen Brøde og holdes fast i Syndens Reb; </p>
<p id="v23"><sup><small>23</small></sup>  han dør af Mangel på Tugt, går til ved sin store Dårskab. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/4">Ordsprogenes Bog - Kapitel 4</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/6">Ordsprogenes Bog - Kapitel 6</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 5:2 <i>Undervisning af sønner</i>: <a href="/da/The_Urantia_Book/95#p4_2">UB 95:4.2</a>. </li>
</ol>
</div>
