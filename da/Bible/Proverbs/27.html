<!--
title: Ordsprogenes Bog - Kapitel 27
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/26">Ordsprogenes Bog - Kapitel 26</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/28">Ordsprogenes Bog - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ros dig ikke af Dagen i Morgen, du ved jo ikke, hvad Dag kan bringe. </p>
<p id="v2"><sup><small>2</small></sup>  Lad en anden rose dig, ikke din Mund, en fremmed, ikke dine egne Læber. </p>
<p id="v3"><sup><small>3</small></sup>  Sten er tung, og Sand vejer til, men tung fremfor begge er Dårers Galde. </p>
<p id="v4"><sup><small>4</small></sup>  Vrede er grum, og Harme skummer, men Skinsyge, hvo kan stå for den? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Hellere åbenlys Revselse end Kærlighed, der skjules. </p>
<p id="v6"><sup><small>6</small></sup>  Vennehånds Hug er ærligt mente, Avindsmands Kys er mange. </p>
<p id="v7"><sup><small>7</small></sup>  Den mætte vrager Honning, alt beskt er sødt for den sultne. </p>
<p id="v8"><sup><small>8</small></sup>  Som Fugl, der må fly fra sin Rede, er Mand, der må fly fra sit Hjem: </p>
<p id="v9"><sup><small>9</small></sup>  Olie og Røgelse fryder Sindet, men Sjælen sønderslides af Kummer. </p>
<p id="v10"><sup><small>10</small></sup>  Slip ikke din Ven og din Faders Ven, gå ej til din Broders Hus på din Ulykkes Dag. Bedre er Nabo ved Hånden end Broder i det fjerne. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Vær viis, min Søn, og glæd mit Hjerte, at jeg kan svare den, der smæder mig. </p>
<p id="v12"><sup><small>12</small></sup>  Den kloge ser Faren og søger i Skjul, tankeløse går videre og bøder, </p>
<p id="v13"><sup><small>13</small></sup>  Tag hans Klæder, han borged for en anden, pant ham for fremmedes Skyld! </p>
<p id="v14"><sup><small>14</small></sup>  Den, som årle højlydt velsigner sin Næste, han får det regnet for Banden. </p>
<p id="v15"><sup><small>15</small></sup>  Ustandseligt Tagdryp en Regnvejrsdag og trættekær Kvinde ligner hinanden; </p>
<p id="v16"><sup><small>16</small></sup>  den, som vil skjule hende, skjuler Vind, og hans højre griber i Olie. </p>
<p id="v17"><sup><small>17</small></sup>  Jern skærpes med Jern, det ene Menneske skærper det andet. </p>
<p id="v18"><sup><small>18</small></sup>  Røgter man et Figentræ, spiser man dets Frugt; den, der vogter sin Herre, æres. </p>
<p id="v19"><sup><small>19</small></sup>  Som i Vandspejlet Ansigt møder Ansigt, slår Menneskehjerte Menneske i Møde. </p>
<p id="v20"><sup><small>20</small></sup>  Dødsrige og Afgrund kan ikke mættes, ej heller kan Menneskens Øjne mættes. </p>
<p id="v21"><sup><small>21</small></sup>  Digel til Sølv og Ovn til Guld, efter sit Ry bedømmes en Mand. </p>
<p id="v22"><sup><small>22</small></sup>  0m du knuste en Dåre i Morter med Støder midt imellem Gryn, hans Dårskab veg dog ej fra ham. </p>
<p id="v23"><sup><small>23</small></sup>  Mærk dig, hvorledes dit Småkvæg ser ud, hav Omhu for dine Hjorde; </p>
<p id="v24"><sup><small>24</small></sup>  thi Velstand varer ej evigt, Rigdom ikke fra Slægt til Slægt; </p>
<p id="v25"><sup><small>25</small></sup>  er Sommergræsset svundet, Grønt spiret frem, og sankes Bjergenes Urter, </p>
<p id="v26"><sup><small>26</small></sup>  da har du Lam til at give dig Klæder og Bukke til at købe en Mark, </p>
<p id="v27"><sup><small>27</small></sup>  Gedemælk til Mad for dig og dit Hus, til Livets Ophold for dine Piger. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/26">Ordsprogenes Bog - Kapitel 26</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/28">Ordsprogenes Bog - Kapitel 28</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 27:4 <i>Vrede er grusom, skandaløs</i>: <a href="/da/The_Urantia_Book/149#p4_2">UB 149:4.2</a>. </li>
  <li id="fn2"><a href="#cite2">↑</a> 27:10 <i>Gamle og nye venner</i>: <a href="/da/The_Urantia_Book/147#p7_3">UB 147:7.3</a>. </li>
</ol>
</div>
