<!--
title: Ordsprogenes Bog - Kapitel 13
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/12">Ordsprogenes Bog - Kapitel 12</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/14">Ordsprogenes Bog - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viis Søn elsker tugt, spotter hører ikke på skænd. </p>
<p id="v2"><sup><small>2</small></sup>  Af sin Munds Frugt nyder en Mand kun godt, til Vold står troløses Hu. </p>
<p id="v3"><sup><small>3</small></sup>  Vogter man Munden, bevarer man Sjælen, den åbenmundede falder i Våde. </p>
<p id="v4"><sup><small>4</small></sup>  Den lade attrår uden at få, men flittiges Sjæl bliver mæt. </p>
<p id="v5"><sup><small>5</small></sup>  Den retfærdige hader Løgnetale, den gudløse spreder Skam og Skændsel. </p>
<p id="v6"><sup><small>6</small></sup>  Retfærd skærmer, hvo lydefrit vandrer, Synden fælder de gudløse. </p>
<p id="v7"><sup><small>7</small></sup>  Mangen lader rig og ejer dog intet, mangen lader fattig og ejer dog meget. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Mands Rigdom er Løsepenge for hans Liv, Fattigmand får ingen Trusel at høre. </p>
<p id="v9"><sup><small>9</small></sup>  Retfærdiges Lys bryder frem, gudløses Lampe går ud. </p>
<p id="v10"><sup><small>10</small></sup>  Ved Hovmod vækkes kun Splid, hos dem, der lader sig råde, er Visdom. </p>
<p id="v11"><sup><small>11</small></sup>  Rigdom, vundet i Hast, smuldrer hen, hvad der samles Håndfuld for Håndfuld, øges. </p>
<p id="v12"><sup><small>12</small></sup>  At bie længe gør Hjertet sygt, opfyldt Ønske er et Livets Træ. </p>
<p id="v13"><sup><small>13</small></sup>  Den, der lader hånt om Ordet, slås ned, den, der frygter Budet, får Løn. </p>
<p id="v14"><sup><small>14</small></sup>  Vismands Lære er en Livsens Kilde, derved undgås Dødens Snarer. </p>
<p id="v15"><sup><small>15</small></sup>  God Forstand vinder Yndest, troløses Vej er deres Undergang. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Hver, som er klog, går til Værks med Kundskab, Tåben udfolder Dårskab. </p>
<p id="v17"><sup><small>17</small></sup>  Gudløs Budbringer går det galt, troværdigt Bud bringer Lægedom. </p>
<p id="v18"><sup><small>18</small></sup>  Afvises Tugt, får man Armod og Skam; agtes på Revselse, bliver man æret. </p>
<p id="v19"><sup><small>19</small></sup>  Opfyldt Ønske er sødt for Sjælen, at vige fra ondt er Tåber en Gru. </p>
<p id="v20"><sup><small>20</small></sup>  Omgås Vismænd, så bliver du viis, ilde faren er Tåbers Ven. </p>
<p id="v21"><sup><small>21</small></sup>  Vanheld følger Syndere, Lykken når de retfærdige. </p>
<p id="v22"><sup><small>22</small></sup>  Den gode efterlader Børnebrn Arv, til retfærdige gemmes Synderens Gods. </p>
<p id="v23"><sup><small>23</small></sup>  På Fattigfolks Nyjord er rigelig Føde, mens mangen rives bort ved Uret. </p>
<p id="v24"><sup><small>24</small></sup>  Hvo Riset sparer, hader sin Søn, den, der elsker ham, tugter i Tide. </p>
<p id="v25"><sup><small>25</small></sup>  Den retfærdige spiser, til Sulten er stillet, gudløses Bug er tom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/12">Ordsprogenes Bog - Kapitel 12</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/14">Ordsprogenes Bog - Kapitel 14</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 13:7-8 <i>Ill-gotten gain</i>: <a href="/da/The_Urantia_Book/165#p4_8">UB 165:4.8</a>. </li>
  <li id="fn2"><a href="#cite2">↑</a> 13:15 <i>Den overtræders vej</i>: <a href="/da/The_Urantia_Book/75#p6_3">UB 75:6.3</a>.  <i>Angriberens vej er hård</i>: <a href="/da/The_Urantia_Book/53#p9_8">UB 53:9.8</a>. </li>
</ol>
</div>
