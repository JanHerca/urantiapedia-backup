<!--
title: Ordsprogenes Bog - Kapitel 3
description: 
published: true
date: 2023-11-8T20:15:14Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Proverbs/2">
          <span class="mdi mdi-arrow-left-drop-circle"></span><span class="pl-2">Ordsprogenes Bog - Kapitel 2</span>
        </a>
        </td>
        <td>
        <a href="/da/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Proverbs/4">
          <span class="pr-2">Ordsprogenes Bog - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Min Søn, glem ikke, hvad jeg har lært dig, dit hjerte tage vare på mine bud! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Thi en Række af Dage og Leveår og Lykke bringer de dig. </p>
<p id="v3"><sup><small>3</small></sup>  Godhed og Troskab vige ej fra dig, bind dem som Bånd om din Hals, skriv dem på dit Hjertes Tavle! </p>
<p id="v4"><sup><small>4</small></sup>  Så finder du Nåde og Yndest i Guds og Menneskers Øjne. </p>
<p id="v5"><sup><small>5</small></sup>  Stol på HERREN af hele dit Hjerfe, men forlad dig ikke på din Forstand; <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  hav ham i Tanke på alle dine Veje, så jævner han dine Stier. </p>
<p id="v7"><sup><small>7</small></sup>  Hold ikke dig selv for viis, frygt HERREN og vig fra det onde; </p>
<p id="v8"><sup><small>8</small></sup>  så får du Helse for Legemet, Lindring for dine Ledemod. </p>
<p id="v9"><sup><small>9</small></sup>  Ær med din Velstand HERREN med Førstegrøden af al din Avl; </p>
<p id="v10"><sup><small>10</small></sup>  da fyldes dine Lader med Korn, dine Perser svømmer over af Most. </p>
<p id="v11"><sup><small>11</small></sup>  Min Søn, lad ej hånt om HERRENs Tugt, vær ikke ked af hans Revselse; <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  HERREN revser den, han elsker, han straffer den Søn, han har kær. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Lykkelig den, der har opnået Visdom, den, der vinder sig Indsigt; </p>
<p id="v14"><sup><small>14</small></sup>  thi den er bedre at købe end Sølv, bedre at vinde end Guld; </p>
<p id="v15"><sup><small>15</small></sup>  den er mere værd end Perler, ingen Klenodier opvejer den; </p>
<p id="v16"><sup><small>16</small></sup>  en Række af Dage er i dens højre, i dens venstre Rigdom og Ære; </p>
<p id="v17"><sup><small>17</small></sup>  dens Veje er liflige Veje, og alle dens Stier er Lykke; </p>
<p id="v18"><sup><small>18</small></sup>  den er et Livets Træ for dem, der griber den, lykkelig den, som holder den fast! </p>
<p id="v19"><sup><small>19</small></sup>  HERREN grundlagde Jorden med Visdom, grundfæsted Himlen med Indsigt; </p>
<p id="v20"><sup><small>20</small></sup>  ved hans Kundskab brød Strømmene frem, lader Skyerne Dug dryppe ned. </p>
<p id="v21"><sup><small>21</small></sup>  Min Søn, tag Vare på Snilde og Kløgt, de slippe dig ikke af Syne; </p>
<p id="v22"><sup><small>22</small></sup>  så bliver de Liv for din Sjæl og et yndigt Smykke til din Hals. </p>
<p id="v23"><sup><small>23</small></sup>  Da vandrer du trygt din Vej, støder ikke imod med din Fod; - </p>
<p id="v24"><sup><small>24</small></sup>  sætter du dig, skal du ikke skræmmes, lægger du dig, skal din Søvn vorde sød; </p>
<p id="v25"><sup><small>25</small></sup>  du skal ikke frygte uventet Rædsel, Uvejret, når det kommer over gudløse; </p>
<p id="v26"><sup><small>26</small></sup>  thi HERREN skal være din Tillid, han vogter din Fod, så den ikke hildes. </p>
<p id="v27"><sup><small>27</small></sup>  Nægt ikke den trængende Hjælp, når det står i din Magt at hjælpe; </p>
<p id="v28"><sup><small>28</small></sup>  sig ej til din Næste: "Gå og kom igen, jeg vil give i Morgen!" - såfremt du har det. </p>
<p id="v29"><sup><small>29</small></sup>  Tænk ikke på ondt mod din Næste, når han tillidsfuldt bor i din Nærhed. </p>
<p id="v30"><sup><small>30</small></sup>  Yp ikke Trætte med sagesløs Mand, når han ikke har voldet dig Men. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Misund ikke en Voldsmand, græm dig aldrig over hans Veje; </p>
<p id="v32"><sup><small>32</small></sup>  thi den falske er HERREN en Gru; mod retsindig er han fortrolig; </p>
<p id="v33"><sup><small>33</small></sup>  i den gudløses Hus er HERRENs Forbandelse, men retfærdiges Bolig velsigner han. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Over for Spottere bruger han Spot, men ydmyge giver han Nåde. </p>
<p id="v35"><sup><small>35</small></sup>  De vise får Ære til Arv, men Tåber høster kun Skam. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Proverbs/2">
          <span class="mdi mdi-arrow-left-drop-circle"></span><span class="pl-2">Ordsprogenes Bog - Kapitel 2</span>
        </a>
        </td>
        <td>
        <a href="/da/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Proverbs/4">
          <span class="pr-2">Ordsprogenes Bog - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:1-2 <i>Undervisning af sønner</i>: <a href="/da/The_Urantia_Book/95#p4_2">UB 95:4.2</a>. </li>
  <li id="fn2"><a href="#cite2">↑</a> 3:5-6 <i>Stol på Gud af hele dit hjerte</i>: <a href="/da/The_Urantia_Book/131#p2_8">UB 131:2.8</a>. </li>
  <li id="fn3"><a href="#cite3">↑</a> 3:11-12 <i>Foragter ikke tugtning</i>: <a href="/da/The_Urantia_Book/148#p5_5">UB 148:5.5</a>. </li>
  <li id="fn4"><a href="#cite4">↑</a> 3:12 <i>Begrebet »far«</i>: <a href="/da/The_Urantia_Book/196#p0_2">UB 196:0.2</a>. </li>
  <li id="fn5"><a href="#cite5">↑</a> 3:30 <i>Stræb ikke med sjæle</i>: <a href="/da/The_Urantia_Book/181#p2_5">UB 181:2.5</a>. </li>
  <li id="fn6"><a href="#cite6">↑</a> 3:33 <i>Job: Gud velsigner trofaste</i>: <a href="/da/The_Urantia_Book/148#p6_2">UB 148:6.2</a>. </li>
</ol>
</div>
