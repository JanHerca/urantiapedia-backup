<!--
title: Ordsprogenes Bog - Kapitel 30
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/29">Ordsprogenes Bog - Kapitel 29</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/31">Ordsprogenes Bog - Kapitel 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Massaiten Agur, Jakes Søns ord. Manden siger: Træt har jeg slidt mig, Gud, træt har jeg slidt mig, Gud, jeg svandt hen; </p>
<p id="v2"><sup><small>2</small></sup>  thi jeg er for dum til at regnes for Mand, Mands Vid er ikke i mig; </p>
<p id="v3"><sup><small>3</small></sup>  Visdom lærte jeg ej, den Hellige lærte jeg ikke at kende. </p>
<p id="v4"><sup><small>4</small></sup>  Hvo opsteg til Himlen og nedsteg igen, hvo samlede Vinden i sine Næver, hvo bandt Vandet i et Klæde, hvo greb fat om den vide Jord? Hvad er hans Navn og hans Søns Navn? Du kender det jo. </p>
<p id="v5"><sup><small>5</small></sup>  Al Guds Tale er ren, han er Skjold for dem, der lider på ham. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Læg intet til hans Ord, at han ikke skal stemple dig som Løgner. </p>
<p id="v7"><sup><small>7</small></sup>  Tvende Ting har jeg bedet dig om, nægt mig dem ej, før jeg dør: </p>
<p id="v8"><sup><small>8</small></sup>  Hold Svig og Løgneord fra mig: giv mig hverken Armod eller Rigdom, men lad mig nyde mit tilmålte Brød, </p>
<p id="v9"><sup><small>9</small></sup>  at jeg ikke skal blive for mæt og fornægte og sige: "Hvo er HERREN?" eller blive for fattig og stjæle og volde min Guds Navn Men. </p>
<p id="v10"><sup><small>10</small></sup>  Bagtal ikke en Træl for hans Herre, at han ikke forbander dig, så du må bøde. </p>
<p id="v11"><sup><small>11</small></sup>  Der findes en Slægt, som forbander sin Fader og ikke velsigner sin Moder, </p>
<p id="v12"><sup><small>12</small></sup>  en Slægt, der tykkes sig ren og dog ej har tvættet Snavset af sig, </p>
<p id="v13"><sup><small>13</small></sup>  en Slægt med de stolteste Øjne, hvis Blikke er fulde af Hovmod. </p>
<p id="v14"><sup><small>14</small></sup>  en Slægt, hvis Tænder er Sværd hvis Kæber er skarpe Knive, så de æder de arme ud af Landet, de fattige ud af Menneskers Samfund. </p>
<p id="v15"><sup><small>15</small></sup>  Blodiglen har to Døtre: Givhid, Givhid! Der er tre, som ikke kan mættes, fire, som aldrig får nok: </p>
<p id="v16"><sup><small>16</small></sup>  Dødsriget og det golde Moderliv, Jorden, som aldrig mættes af Vand, og Ilden, som aldrig får nok. </p>
<p id="v17"><sup><small>17</small></sup>  Den, som håner sin Fader og spotter sin gamle Moder, hans Øje udhakker Bækkens Ravne, Ørneunger får det til Æde. </p>
<p id="v18"><sup><small>18</small></sup>  Tre Ting undres jeg over, fire fatter jeg ikke: </p>
<p id="v19"><sup><small>19</small></sup>  Ørnens Vej på Himlen, Slangens Vej på Klipper, Skibets Vej på Havet, Mandens Vej til den unge Kvinde. </p>
<p id="v20"><sup><small>20</small></sup>  Så er en Ægteskabsbryderskes Færd: Hun spiser og tørrer sig om Munden og siger: "Jeg har ikke gjort noget ondt!" </p>
<p id="v21"><sup><small>21</small></sup>  Under tre Ting skælver et Land, fire kan det ikke bære: </p>
<p id="v22"><sup><small>22</small></sup>  En Træl, når han gøres til Konge, en Nidding, når han spiser sig mæt, </p>
<p id="v23"><sup><small>23</small></sup>  en bortstødt Hustru, når hun bliver gift, en Trælkvinde, når hun arver sin Frue. </p>
<p id="v24"><sup><small>24</small></sup>  Fire på Jorden er små, visere dog end Vismænd: </p>
<p id="v25"><sup><small>25</small></sup>  Myrerne, de er et Folk uden Styrke, samler dog Føde om Somren; </p>
<p id="v26"><sup><small>26</small></sup>  Klippegrævlinger, et Folk uden Magt, bygger dog Bolig i Klipper; </p>
<p id="v27"><sup><small>27</small></sup>  Græshopper, de har ej Konge, drager dog ud i Rad og Række; </p>
<p id="v28"><sup><small>28</small></sup>  Firbenet, det kan man gribe med Hænder, er dog i Kongers Paladser. </p>
<p id="v29"><sup><small>29</small></sup>  Tre skrider stateligt frem, fire har statelig Gang: </p>
<p id="v30"><sup><small>30</small></sup>  Løven, Kongen blandt Dyrene, som ikke viger for nogen; </p>
<p id="v31"><sup><small>31</small></sup>  en sadlet Stridshest, en Buk, en Konge midt i sin Hær. </p>
<p id="v32"><sup><small>32</small></sup>  Har du handlet som Dåre i Overmod, tænker du ondt, da Hånd for Mund! </p>
<p id="v33"><sup><small>33</small></sup>  Thi Tryk på Mælk giver Ost, Tryk på Næsen Blod og Tryk på Vrede Trætte. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/29">Ordsprogenes Bog - Kapitel 29</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/31">Ordsprogenes Bog - Kapitel 31</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 30:5-6 <i>Skriften ikke ufejlbarlig (Contra)</i>: <a href="/da/The_Urantia_Book/159#p4_6">UB 159:4.6</a>. </li>
</ol>
</div>
