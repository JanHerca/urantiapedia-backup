<!--
title: Ordsprogenes Bog - Kapitel 7
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/6">Ordsprogenes Bog - Kapitel 6</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/8">Ordsprogenes Bog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Min Søn, vogt dig mine Ord,mine bud må du gemme hos dig; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  vogt mine bud, så skal du leve, som din Øjesten vogte du, hvad jeg har lært dig; </p>
<p id="v3"><sup><small>3</small></sup>  bind dem om dine Fingre, skriv dem på dit Hjertes Tavle, </p>
<p id="v4"><sup><small>4</small></sup>  sig til Visdommen: "Du er min Søster!" og kald Forstanden Veninde, </p>
<p id="v5"><sup><small>5</small></sup>  at den må vogte dig for Andenmands Hustru, en fremmed Kvinde med sleske Ord. </p>
<p id="v6"><sup><small>6</small></sup>  Thi fra mit Vindue skued jeg ud, jeg kigged igennem mit Gitter; </p>
<p id="v7"><sup><small>7</small></sup>  og blandt de tankeløse så jeg en Yngling, en uden Vid blev jeg var blandt de unge; </p>
<p id="v8"><sup><small>8</small></sup>  han gik på Gaden tæt ved et Hjørne, skred frem på Vej til hendes Hus </p>
<p id="v9"><sup><small>9</small></sup>  i Skumringen henimod Aften, da Nat og Mørke brød frem. </p>
<p id="v10"><sup><small>10</small></sup>  Og se, da møder Kvinden ham i Skøgedragt, underfundig i Hjertet; </p>
<p id="v11"><sup><small>11</small></sup>  løssluppen, ustyrlig er hun, hjemme fandt hendes Fødder ej Ro; </p>
<p id="v12"><sup><small>12</small></sup>  snart på Gader, snart på Torve, ved hvert et Hjørne lurer hun; - </p>
<p id="v13"><sup><small>13</small></sup>  hun griber i ham og kysser ham og siger med frække Miner; </p>
<p id="v14"><sup><small>14</small></sup>  "Jeg er et Takoffer skyldig og indfrier mit Løfte i Dag, </p>
<p id="v15"><sup><small>15</small></sup>  gik derfor ud for at møde dig, søge dig, og nu har jeg fundet dig! </p>
<p id="v16"><sup><small>16</small></sup>  Jeg har redt mit Leje med Tæpper, med broget ægyptisk Lærred </p>
<p id="v17"><sup><small>17</small></sup>  jeg har stænket min Seng med Myrra, med Aloe og med Kanelbark; </p>
<p id="v18"><sup><small>18</small></sup>  kom, lad os svælge til Daggry i Vellyst, beruse os i Elskovs Lyst! </p>
<p id="v19"><sup><small>19</small></sup>  Thi Manden er ikke hjemme, - på Langfærd er han draget; </p>
<p id="v20"><sup><small>20</small></sup>  Pengepungen tog han med, ved Fuldmåne kommer han hjem!" </p>
<p id="v21"><sup><small>21</small></sup>  Hun lokked ham med mange fagre Ord, forførte ham med sleske Læber; </p>
<p id="v22"><sup><small>22</small></sup>  tankeløst følger han hende som en Tyr, der føres til Slagtning, som en Hjort, der løber i Nettet, </p>
<p id="v23"><sup><small>23</small></sup>  til en Pil gennemborer dens Lever, som en Fugl, der falder i Snaren, uden at vide, det gælder dens Liv. </p>
<p id="v24"><sup><small>24</small></sup>  Hør mig da nu, min Søn, og lyt til min Munds Ord! </p>
<p id="v25"><sup><small>25</small></sup>  Ej bøje du Hjertet til hendes Veje, far ikke vild på hendes Stier; </p>
<p id="v26"><sup><small>26</small></sup>  thi mange ligger slagne, hvem hun har fældet, og stor er Hoben, som hun slog ihjel. </p>
<p id="v27"><sup><small>27</small></sup>  Hendes Hus er Dødsrigets Veje, som fører til Dødens Kamre. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/6">Ordsprogenes Bog - Kapitel 6</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/8">Ordsprogenes Bog - Kapitel 8</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:1-3 <i>Undervisning af sønner</i>: <a href="/da/The_Urantia_Book/95#p4_2">UB 95:4.2</a>. </li>
</ol>
</div>
