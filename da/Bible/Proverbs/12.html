<!--
title: Ordsprogenes Bog - Kapitel 12
description: 
published: true
date: 2022-10-6T9:45:27Z
tags: bible, bible—proverbs
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/11">Ordsprogenes Bog - Kapitel 11</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/13">Ordsprogenes Bog - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  At elske Tugt er at elske Kundskab, at hade Revselse er dumt. </p>
<p id="v2"><sup><small>2</small></sup>  Den gode vinder Yndest hos HERREN, den rænkefulde dømmer han skyldig. </p>
<p id="v3"><sup><small>3</small></sup>  Ingen står fast ved Gudløshed, men retfærdiges Rod skal aldrig rokkes. </p>
<p id="v4"><sup><small>4</small></sup>  En duelig Kvinde er sin Ægtemands Krone, en dårlig er som Edder i hans Ben. </p>
<p id="v5"><sup><small>5</small></sup>  Retfærdiges Tanker er Ret, gudløses Opspind er Svig. </p>
<p id="v6"><sup><small>6</small></sup>  Gudløses Ord er på Lur efter Blod, retsindiges Mund skal bringe dem Frelse. </p>
<p id="v7"><sup><small>7</small></sup>  Gudløse styrtes og er ikke mer. retfærdiges Hus står fast. </p>
<p id="v8"><sup><small>8</small></sup>  For sin Klogskab prises en Mand, til Spot bliver den, hvis Vid er vrangt. </p>
<p id="v9"><sup><small>9</small></sup>  Hellere overses, når man holder Træl, end optræde stort, når man mangler Brød. </p>
<p id="v10"><sup><small>10</small></sup>  Den retfærdige føler med sit Kvæg, gudløses Hjerte er grumt. </p>
<p id="v11"><sup><small>11</small></sup>  Den mættes med Brød, som dyrker sin Jord, uden Vid er den, der jager efter Tomhed. </p>
<p id="v12"><sup><small>12</small></sup>  De ondes Fæstning jævnes med Jorden, de retfærdiges Rod bolder Stand. </p>
<p id="v13"><sup><small>13</small></sup>  I Læbernes Brøde hildes den onde, den retfærdige undslipper Nøden. </p>
<p id="v14"><sup><small>14</small></sup>  Af sin Munds Frugt mættes en Mand med godt, et Menneske får, som hans Hænder har øvet. </p>
<p id="v15"><sup><small>15</small></sup>  Dårens Færd behager ham selv, den vise hører på Råd. </p>
<p id="v16"><sup><small>16</small></sup>  En Dåre giver straks sin Krænkelse Luft, den kloge spottes og lader som intet. </p>
<p id="v17"><sup><small>17</small></sup>  Den sanddru fremfører, hvad der er ret, det falske Vidne kommer med Svig. </p>
<p id="v18"><sup><small>18</small></sup>  Mangens Snak er som Sværdhug, de vises Tunge læger. </p>
<p id="v19"><sup><small>19</small></sup>  Sanddru Læbe består for evigt, Løgnetunge et Øjeblik. </p>
<p id="v20"><sup><small>20</small></sup>  De, som smeder ondt, har Svig i Hjertet; de, der stifter Fred, har Glæde. </p>
<p id="v21"><sup><small>21</small></sup>  Den retfærdige times der intet ondt, - gudløse oplever Vanheld på Vanheld. </p>
<p id="v22"><sup><small>22</small></sup>  Løgnelæber er HERREN en Gru, de ærlige har hans Velbebag. </p>
<p id="v23"><sup><small>23</small></sup>  Den kloge dølger sin Kundskab, Tåbers Hjerte udråber Dårskab. </p>
<p id="v24"><sup><small>24</small></sup>  De flittiges Hånd skal råde, den lade tvinges til Hoveriarbejde. </p>
<p id="v25"><sup><small>25</small></sup>  Hjertesorg bøjer til Jorden, et venligt Ord gør glad. </p>
<p id="v26"><sup><small>26</small></sup>  Den retfærdige vælger sin Græsgang, gudløses Vej vildleder dem selv. </p>
<p id="v27"><sup><small>27</small></sup>  Ladhed opskræmmer intet Vildt, men kosteligt Gods får den flittige tildelt. </p>
<p id="v28"><sup><small>28</small></sup>  På Retfærds Sti er der Liv, til Døden fører den onde Vej. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/11">Ordsprogenes Bog - Kapitel 11</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/13">Ordsprogenes Bog - Kapitel 13</a></td>
      </tr>
    </tbody>
  </table>
</figure>
