<!--
title: Ordsprogenes Bog - Kapitel 11
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/10">Ordsprogenes Bog - Kapitel 10</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/12">Ordsprogenes Bog - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Falske Vægtskåle er HERREN en gru, fuldvvægtigt Lod er efter hans Sind. </p>
<p id="v2"><sup><small>2</small></sup>  Kommer Hovmod, kommer og Skændsel, men med ydmyge følger der Visdom. </p>
<p id="v3"><sup><small>3</small></sup>  Retsindiges Uskyld leder dem trygt, troløses falskhed lægger dem øde. </p>
<p id="v4"><sup><small>4</small></sup>  Ej hjælper Rigdom på Vredens Dag, men Retfærd redder fra Døden. </p>
<p id="v5"><sup><small>5</small></sup>  Den lydefris Retfærd jævner hans Vej, for sin Gudløshed falder den gudløse. </p>
<p id="v6"><sup><small>6</small></sup>  Retsindiges Retfærd bringer dem Frelse, troløse fanges i egen Attrå. </p>
<p id="v7"><sup><small>7</small></sup>  Ved Døden brister den gudløses Håb, Dårers Forventning brister. </p>
<p id="v8"><sup><small>8</small></sup>  Den retfærdige fries af Trængsel, den gudløse kommer i hans Sted. </p>
<p id="v9"><sup><small>9</small></sup>  Med sin Mund lægger vanhellig Næsten øde, retfærdige fries ved Kundskab. </p>
<p id="v10"><sup><small>10</small></sup>  Ved retfærdiges Lykke jubler en By, der er Fryd ved gudløses Undergang. </p>
<p id="v11"><sup><small>11</small></sup>  Ved retsindiges Velsignelse rejser en By sig, den styrtes i Grus ved gudløses Mund. </p>
<p id="v12"><sup><small>12</small></sup>  Mand uden Vid ser ned på sin Næste, hvo, som har Indsigt, tier. </p>
<p id="v13"><sup><small>13</small></sup>  Bagtaleren røber, hvad ham er betroet, den pålidelige skjuler Sagen. </p>
<p id="v14"><sup><small>14</small></sup>  Uden Styre står et Folk for Fald, vel står det til, hvor mange giver Råd. </p>
<p id="v15"><sup><small>15</small></sup>  Den går det ilde, som borger for andre, tryg er den, der hader Håndslag. </p>
<p id="v16"><sup><small>16</small></sup>  Yndefuld Kvinde vinder Manden Ære; hader hun Retsind, volder hun Skændsel. De lade må savne Gods, flittige vinder sig Rigdom. </p>
<p id="v17"><sup><small>17</small></sup>  Kærlig Mand gør vel mod sin Sjæl, den grumme er hård ved sit eget Kød. </p>
<p id="v18"><sup><small>18</small></sup>  Den gudløse skaber kun skuffende Vinding, hvo Retfærd sår, får virkelig Løn. </p>
<p id="v19"><sup><small>19</small></sup>  At hige efter Retfærd er Liv, at jage efter ondt er Død. </p>
<p id="v20"><sup><small>20</small></sup>  De svigefulde er HERREN en Gru, hans Velbehag ejer, hvo lydefrit vandrer. </p>
<p id="v21"><sup><small>21</small></sup>  Visselig undgår den onde ej Straf, de retfærdiges Æt går fri. </p>
<p id="v22"><sup><small>22</small></sup>  Som Guldring i Svinetryne er fager Kvinde, der ikke kan skønne. </p>
<p id="v23"><sup><small>23</small></sup>  Retfærdiges Ønske bliver kun til Lykke, gudløse har kun Vrede i Vente. </p>
<p id="v24"><sup><small>24</small></sup>  En strør om sig og gør dog Fremgang, en anden nægter sig alt og mangler. </p>
<p id="v25"><sup><small>25</small></sup>  Gavmild Sjæl bliver mæt; hvo andre kvæger, kvæges og selv. </p>
<p id="v26"><sup><small>26</small></sup>  Hvo Kornet gemmer, ham bander Folket, Velsignelse kommer over den, som sælger. </p>
<p id="v27"><sup><small>27</small></sup>  Hvo der jager efter godt, han søger efter Yndest, hvo der higer efter ondt, ham kommer det over. </p>
<p id="v28"><sup><small>28</small></sup>  Hvo der stoler på sin Rigdom, falder, retfærdige grønnes som Løv. </p>
<p id="v29"><sup><small>29</small></sup>  Den, der øder sit Hus, høster Vind, Dåre bliver Vismands Træl. </p>
<p id="v30"><sup><small>30</small></sup>  Retfærds Frugt er et Livets Træ, Vismand indfanger Sjæle. </p>
<p id="v31"><sup><small>31</small></sup>  En retfærdig reddes med Nød og næppe, endsige en gudløs, en, der synder. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Proverbs/10">Ordsprogenes Bog - Kapitel 10</a></td>
        <td><a href="/da/Bible/Proverbs/Index">Indeks</a></td>
        <td><a href="/da/Bible/Proverbs/12">Ordsprogenes Bog - Kapitel 12</a></td>
      </tr>
    </tbody>
  </table>
</figure>
