<!--
title: Første Mosebog - Kapitel 40
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/39">Første Mosebog - Kapitel 39</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/41">Første Mosebog - Kapitel 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nogen Tid efter hændte det, at Ægypterkongens Mundskænk og Bager forbrød sig mod deres Herre Ægypterkongen, </p>
<p id="v2"><sup><small>2</small></sup>  og Farao vrededes på sine to Hofmænd, Overmundskænken og Overbageren, </p>
<p id="v3"><sup><small>3</small></sup>  og lod dem sætte i Forvaring i Livvagtens Øverstes Hus, i samme Fængsel, hvor Josef sad fængslet; </p>
<p id="v4"><sup><small>4</small></sup>  og Livvagtens Øverste gav dem Josef til Opvartning, og han gik dem til Hånde. Da de nu havde været i Forvaring en Tid lang, </p>
<p id="v5"><sup><small>5</small></sup>  drømte Ægypterkongens Mundskænk og Bager, som sad i Fængselet, samme Nat hver sin Drøm med sin særlige Betydning. </p>
<p id="v6"><sup><small>6</small></sup>  Da Josef om Morgenen kom ind til Faraos Hofmænd, der sammen med ham var i Forvaring i hans Herres Hus, og så, at de var nedslåede, </p>
<p id="v7"><sup><small>7</small></sup>  spurgte han dem: "Hvorfor ser I så ulykkelige ud i Dag?" </p>
<p id="v8"><sup><small>8</small></sup>  Besvarede: "Vi har haft en Drøm, og her er ingen, som kan tyde den." Da sagde Josef til dem: "Er det ikke Guds Sag at tyde Drømme? Fortæl mig det da!" </p>
<p id="v9"><sup><small>9</small></sup>  Så fortalte Overmundskænken Josef sin Drøm og sagde: "Jeg så i Drømme en Vinstok for mig; </p>
<p id="v10"><sup><small>10</small></sup>  på Vinstokken var der tre Ranker, og næppe havde den sat Skud. før Blomsterne sprang ud, og Klaserne bar modne Druer; </p>
<p id="v11"><sup><small>11</small></sup>  og jeg havde Faraos Bæger i Hånden og tog Druerne og pressede dem i Faraos Bæger og rakte Farao det." </p>
<p id="v12"><sup><small>12</small></sup>  Da sagde Josef: "Det skal udtydes således: De tre Ranker betyder tre Dage; </p>
<p id="v13"><sup><small>13</small></sup>  om tre Dage skal Farao løfte dit Hoved og genindsætte dig i dit Embede, så du atter rækker Farao Bægeret som før, da du var hans Mundskænk. </p>
<p id="v14"><sup><small>14</small></sup>  Vilde du nu blot tænke på mig, når det går dig vel, og vise mig Godhed og omtale mig for Farao og således hjælpe mig ud af dette Hus; </p>
<p id="v15"><sup><small>15</small></sup>  thi jeg er stjålet fra Hebræernes Land og har heller ikke her gjort noget, de kunde sætte mig i Fængsel for." <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Da nu Overbageren så, at Josef gav Mundskænken en gunstig Tydning, sagde han til ham: "Jeg havde en lignende Drøm: Se, jeg bar tre Kurve Hvedebrød på mit Hoved. </p>
<p id="v17"><sup><small>17</small></sup>  I den øverste Kurv var der alle Hånde Bagværk til Faraos Bord, men Fuglene åd det af Kurven på mit Hoved!" </p>
<p id="v18"><sup><small>18</small></sup>  Da sagde Josef: "Det skal udtydes således: De tre Kurve betyder tre Dage; </p>
<p id="v19"><sup><small>19</small></sup>  om tre Dage skal Farao løfte dit Hoved og hænge dig op på en Pæl, og Fuglene skal æde Kødet af din Krop!" </p>
<p id="v20"><sup><small>20</small></sup>  Tre Dage efter, da det var Faraos Fødselsdag, gjorde han et Gæstebud for alle sine Tjenere, og da løftede han Overmundskænkens og Overbagerens, Hoveder iblandt sine Tjenere. </p>
<p id="v21"><sup><small>21</small></sup>  Overmundskænken genindsatte han i hans Embede, så han atter rakte Farao Bægeret, </p>
<p id="v22"><sup><small>22</small></sup>  og Overbageren lod han hænge, som Josef havde tydet det for dem. </p>
<p id="v23"><sup><small>23</small></sup>  Men Overmundskænken tænkte ikke på Josef; han glemte ham. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/39">Første Mosebog - Kapitel 39</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/41">Første Mosebog - Kapitel 41</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 40:15 <i>hebræere</i>: <a href="/da/The_Urantia_Book/96#p2_3">UB 96:2.3</a>. </li>
</ol>
</div>
