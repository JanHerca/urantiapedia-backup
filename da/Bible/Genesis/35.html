<!--
title: Første Mosebog - Kapitel 35
description: 
published: true
date: 2022-10-6T9:45:27Z
tags: bible, bible—genesis
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/34">Første Mosebog - Kapitel 34</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/36">Første Mosebog - Kapitel 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå sagde Gud til Jakob: "Drag op til Betel og bliv der og byg der et Alter for Gud, som åbenbarede sig for dig, da du flygtede for din Broder Esau!" </p>
<p id="v2"><sup><small>2</small></sup>  Jakob sagde da til sit Hus og alle sine Folk: "Skaf de fremmede Guder, der findes hos eder, bort, rens eder og skift Klæder, </p>
<p id="v3"><sup><small>3</small></sup>  og lad os drage op til Betel, for at jeg der kan bygge et Alter for Gud, der bønhørte mig i min Trængselstid og var med mig på den Vej, jeg vandrede!" </p>
<p id="v4"><sup><small>4</small></sup>  De gav så Jakob alle de fremmede Guder, de førte med sig, og alle de Ringe, de havde i Ørene, og han gravede dem ned under Egen ved Sikem. </p>
<p id="v5"><sup><small>5</small></sup>  Derpå brød de op; og en Guds Rædsel kom over alle Byerne rundt om, så de ikke forfulgte Jakobs Sønner. </p>
<p id="v6"><sup><small>6</small></sup>  Og Jakob kom med alle sine Folk til Luz i Kana'ans Land, det er Betel; </p>
<p id="v7"><sup><small>7</small></sup>  og han byggede et Alter der og kaldte Stedet: Betels Gud, thi der havde Gud åbenbaret sig for ham, da han flygtede for sin Broder. </p>
<p id="v8"><sup><small>8</small></sup>  Så døde Rebekkas Amme Debora, og hun blev jordet neden for Betel under Egen; derfor kaldte han den Grædeegen. </p>
<p id="v9"><sup><small>9</small></sup>  Gud åbenbarede sig atter for Jakob efter hans Hjemkomst fra Paddan Aram og velsignede ham; </p>
<p id="v10"><sup><small>10</small></sup>  og Gud sagde til ham: "Dit Navn er Jakob; men herefter skal du ikke mere hedde Jakob; Israel skal være dit Navn!" Og han gav ham Navnet Israel. </p>
<p id="v11"><sup><small>11</small></sup>  Derpå sagde Gud til ham: "Jeg er Gud den Almægtige! Bliv frugtbar og mangfoldig! Et Folk,ja Folk i Hobetal skal nedstamme fra dig, og.Konger skal udgå af din Lænd; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  det Land, jeg gav Abraham og Isak, giver jeg dig, og dit Afkom efter dig giver jeg Landet!" </p>
<p id="v13"><sup><small>13</small></sup>  Derpå for Gud op fra ham på det Sted, hvor han havde talet med ham; </p>
<p id="v14"><sup><small>14</small></sup>  og Jakob rejste en Støtte på det Sted, hvor han havde talet med ham, en Stenstøtte, og hældte et Drikofer over den og udgød Olie på den. </p>
<p id="v15"><sup><small>15</small></sup>  Og Jakob kaldte det Sted, hvor Gud havde talet med ham, Betel. </p>
<p id="v16"><sup><small>16</small></sup>  Derpå brød de op fra Betel, Da de endnu var et Stykke Vej fra Efrat, skulde Rakel føde, og hendes Fødselsveer var hårde. </p>
<p id="v17"><sup><small>17</small></sup>  Midt under hendes hårde Fødselsveer sagde Jordemoderen til hende: "Frygt ikke, thi også denne Gang får du en Søn!" </p>
<p id="v18"><sup><small>18</small></sup>  Men da hun droges med Døden thi det kostede hende Livet gav hun ham Navnet Ben'oni; men Faderen kaldte ham Benjamin". </p>
<p id="v19"><sup><small>19</small></sup>  Så døde Rakel og blev jordet på Vejen til Efrat, det er Betlehem; </p>
<p id="v20"><sup><small>20</small></sup>  og Jakob rejste en Stenstøtte på hendes Grav; det er Rakels Gravstøtte, som står endnu den Dag i Dag. </p>
<p id="v21"><sup><small>21</small></sup>  Derpå brød Israel op og opslog sit Telt hinsides Migdal Eder. </p>
<p id="v22"><sup><small>22</small></sup>  Men medens Israel boede i den Egn, gik Ruben hen og lå hos sin Faders Medhustru Bilha; og det kom Israel for Øre. Jakobs Sønner var tolv i Tal; </p>
<p id="v23"><sup><small>23</small></sup>  Leas Sønner: Ruben, Jakobs førstefødte, Simeon, Levi, Juda, Issakar og Zebulon; </p>
<p id="v24"><sup><small>24</small></sup>  Rakels Sønner: Josef og Benjamin; </p>
<p id="v25"><sup><small>25</small></sup>  Rakels Trælkvinde Bilhas Sønner: Dan og Naftali; </p>
<p id="v26"><sup><small>26</small></sup>  Leas Trælkvinde Zilpas Sønner: Gad og Aser. Det var Jakobs Sønner, der fødtes ham i Paddan Aram. </p>
<p id="v27"><sup><small>27</small></sup>  Og Jakob kom til sin Fader Isak i Mamre i Kirjat Arba, det er Hebron, hvor Abraham og Isak havde levet som fremmede. </p>
<p id="v28"><sup><small>28</small></sup>  Isaks Leveår var 180; </p>
<p id="v29"><sup><small>29</small></sup>  så gik Isak bort; han døde og samledes til sin Slægt, gammel og mæt af Dage. Og hans Sønner Esau og Jakob jordede ham, </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/34">Første Mosebog - Kapitel 34</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/36">Første Mosebog - Kapitel 36</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 35:11 <i>Faderens lænd</i>: <a href="/da/The_Urantia_Book/74#p7_8">UB 74:7.8</a>.  <i>Del 1: Den Almægtige</i>: <a href="/da/The_Urantia_Book/96#p5_7">UB 96:5.7</a>. </li>
</ol>
</div>
