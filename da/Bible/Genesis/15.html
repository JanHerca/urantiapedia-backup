<!--
title: Første Mosebog - Kapitel 15
description: 
published: true
date: 2022-10-6T9:45:27Z
tags: bible, bible—genesis
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/14">Første Mosebog - Kapitel 14</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/16">Første Mosebog - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nogen Tid efter kom HERRENS Ord til Abram i et Syn således: "Frygt ikke, Abram, jeg er dit Skjold; din Løn skal blive såre stor!" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Men Abram svarede: "Herre", HERRE, hvad kan du give mig, når jeg dog går barnløs bort, og en Mand fra Damaskus, Eliezer, skal arve mit Hus." <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Og Abram sagde: "Du har jo intet Afkom givet mig, og se, min Hustræl kommer til at arve mig!" </p>
<p id="v4"><sup><small>4</small></sup>  Og se, HERRENs Ord kom til ham således: "Han kommer ikke til at arve dig, men den, der udgår af dit Liv, han skal arve dig." <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Derpå førte han ham ud i det fri og sagde: "Se op mod Himmelen og prøv, om du kan tælle Stjernerne!" Og han sagde til ham: "Således skal dit Afkom blive!" </p>
<p id="v6"><sup><small>6</small></sup>  Da troede Abram HERREN, og han regnede ham det til Retfærdighed. <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  Derpå sagde han til ham: "Jeg er HERREN, som førte dig bort fra Ur Kasdim for at give dig dette Land i Eje!" </p>
<p id="v8"><sup><small>8</small></sup>  Men han svarede: "Herre, HERRE, hvorpå kan jeg kende, at jeg skal få det i Eje?" </p>
<p id="v9"><sup><small>9</small></sup>  Da sagde han til ham: "Tag mig en treårs Kvie, en treårs Ged og en treårs Væder, en Turteldue og en Småfugl!" <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Så tog han alle disse Dyr skar dem midt over og lagde Halvdelene over for hinanden; dog skar han ikke Fuglene over. </p>
<p id="v11"><sup><small>11</small></sup>  Da slog der Rovfugle ned på de døde Kroppe, men Abram skræmmede dem bort. </p>
<p id="v12"><sup><small>12</small></sup>  Da Solen så var ved at gå ned, faldt der Dvale over Abram, og se, Rædsel faldt over ham, et stort Mørke. <sup id="cite7"><a href="#fn7">[7]</a></sup></p>
<p id="v13"><sup><small>13</small></sup>  Og han sagde til Abram: "Vide skal du, at dit Afkom skal bo som fremmede i et Land, der ikke er deres eget; de skal trælle for dem og mishandles af dem i 400 År. </p>
<p id="v14"><sup><small>14</small></sup>  Dog vil jeg også dømme det Folk, de kommer til at trælle for, og siden skal de vandre ud med meget Gods. </p>
<p id="v15"><sup><small>15</small></sup>  Men du skal fare til dine Fædre i Fred og blive jordet i en god Alderdom. <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  I fjerde Slægtled skal de vende tilbage hertil; thi endnu er Amoriternes Syndeskyld ikke fuldmoden." </p>
<p id="v17"><sup><small>17</small></sup>  Da Solen var gået ned og Mørket faldet på, viste der sig en rygende Ovn med en flammende Ildslue, der skred frem mellem de sønderskårne Kroppe. </p>
<p id="v18"><sup><small>18</small></sup>  På den Dag sluttede HERREN Pagt med Abram, idet han sagde: "Dit Afkom giver jeg dette Land fra Ægyptens Bæk til den store Flod, Eufratfloden, </p>
<p id="v19"><sup><small>19</small></sup>  det er Keniterne, Henizziterne, Kadmoniterne, </p>
<p id="v20"><sup><small>20</small></sup>  Hetiterne, Perizziterne, Refaiterne, </p>
<p id="v21"><sup><small>21</small></sup>  Amoriterne, Kana'anæerne, Girgasjiterne, Hivviterne og Jebusiterne." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/14">Første Mosebog - Kapitel 14</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/16">Første Mosebog - Kapitel 16</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 15:1,4,7 <i>Samtaler med Melkisedek</i>: <a href="/da/The_Urantia_Book/93#p9_7">UB 93:9.7</a>. </li>
  <li id="fn2"><a href="#cite2">↑</a> 15:1-3 <i>Bekymret for arving</i>: <a href="/da/The_Urantia_Book/93#p6_1">UB 93:6.1</a>. </li>
  <li id="fn3"><a href="#cite3">↑</a> 15:2-4 <i>Isaks fødsel</i>: <a href="/da/The_Urantia_Book/93#p6_5">UB 93:6.5</a>. </li>
  <li id="fn4"><a href="#cite4">↑</a> 15:4-5 <i>Pagt: ser op til stjernerne</i>: <a href="/da/The_Urantia_Book/93#p6_3">UB 93:6.3</a>. </li>
  <li id="fn5"><a href="#cite5">↑</a> 15:6 <i>Tælles til retfærdighed</i>: <a href="/da/The_Urantia_Book/93#p4_5">UB 93:4.5</a>.  <i>Tro regnes som retfærdighed</i>: <a href="/da/The_Urantia_Book/93#p6_3">UB 93:6.3</a>. </li>
  <li id="fn6"><a href="#cite6">↑</a> 15:9-10 <i>Tro på offer</i>: <a href="/da/The_Urantia_Book/93#p4_14">UB 93:4.14</a>. </li>
  <li id="fn7"><a href="#cite7">↑</a> 15:12-14 <i>Foretelling ophold i Egypten</i>: <a href="/da/The_Urantia_Book/93#p6_3">UB 93:6.3</a>. </li>
  <li id="fn8"><a href="#cite8">↑</a> 15:15-16,18-21 <i>Forudsigelse af frø i Kanaan</i>: <a href="/da/The_Urantia_Book/93#p6_3">UB 93:6.3</a>. </li>
</ol>
</div>
