<!--
title: Første Mosebog - Kapitel 41
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/40">Første Mosebog - Kapitel 40</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/42">Første Mosebog - Kapitel 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  To År senere hændte det, at Farao havde en drøm. Han drømte, at han stod ved Nilen; </p>
<p id="v2"><sup><small>2</small></sup>  og se, op af Floden steg der syv smukke og fede Køer, som gav sig til at græsse i Engen; </p>
<p id="v3"><sup><small>3</small></sup>  efter dem steg der syv andre Køer op af Nilen, usle at se til og magre, og de stillede sig ved Siden af de første Køer på Nilens Bred; </p>
<p id="v4"><sup><small>4</small></sup>  og de usle og magre Køer åd de syv smukke og fede Køer. Så vågnede Farao. </p>
<p id="v5"><sup><small>5</small></sup>  Men han sov ind og havde en Drøm og så syv tykke og gode Aks skyde frem på et og samme Strå; </p>
<p id="v6"><sup><small>6</small></sup>  men efter dem volksede der syv golde og vindsvedne Aks frem; </p>
<p id="v7"><sup><small>7</small></sup>  og de golde Aks slugte de syv tykke og fulde Aks. Så vågnede Farao, og se, det var en Drøm. </p>
<p id="v8"><sup><small>8</small></sup>  Men om Morgenen var hans Sind uroligt; og han sendte Bud efter alle Ægyptens Tegnsudlæggere og Vismænd og fortalte dem sin Drøm, men ingen kunde tyde den for Farao. </p>
<p id="v9"><sup><small>9</small></sup>  Da sagde Overmundskænken til Farao: "Jeg må i Dag minde om mine Synder. </p>
<p id="v10"><sup><small>10</small></sup>  Den Gang Farao vrededes på sine Tjenere og lod dem sætte i Forvaring i Livvagtens Øverstes Hus, mig og Overbageren, </p>
<p id="v11"><sup><small>11</small></sup>  da drømte vi engang samme Nat hver en Drøm med sin særlige Betydning. </p>
<p id="v12"><sup><small>12</small></sup>  Sammen med os var der en Hebraisk Yngling, som var Træl hos Livvagtens Øverste, og da vi fortalte ham vore Drømme, tydede han dem for os, hver på sin Måde; </p>
<p id="v13"><sup><small>13</small></sup>  og som han tydede dem for os, således gik det: Jeg blev indsat i mit Embede, og Bageren blev hængt." </p>
<p id="v14"><sup><small>14</small></sup>  Da sendte Farao Bud efter Josef, og man fik ham hurtigt ud af Fangehullet; og efter at have ladet sig rage og skiftet Klæder fremstillede han sig for Farao. </p>
<p id="v15"><sup><small>15</small></sup>  Så sagde Farao til Josef: "Jeg har haft en Drøm, som ingen kan tyde; og nu har jeg hørt om dig, at du kun behøver at høre en Drøm, så kan du tyde den." </p>
<p id="v16"><sup><small>16</small></sup>  Josef svarede Farao: "Ikke jeg men Gud vil give Farao et gunstigt Svar!" </p>
<p id="v17"><sup><small>17</small></sup>  Da sagde Farao til Josef: "Jeg drømte, at jeg stod på Nilens Bred; </p>
<p id="v18"><sup><small>18</small></sup>  og se, op af Floden steg der syv fede og smukke Køer, som gav sig til at græsse i Engen; </p>
<p id="v19"><sup><small>19</small></sup>  efter dem steg der syv andre Køer op, ringe, såre usle og magre, så usle Dyr har jeg ikke set nogensteds i Ægypten; </p>
<p id="v20"><sup><small>20</small></sup>  og de magre og usle Køer åd de syv første, fede Køer; </p>
<p id="v21"><sup><small>21</small></sup>  men da de havde slugt dem, var det ikke til at kende på dem; de så lige så usle ud som før. Så vågnede jeg. </p>
<p id="v22"><sup><small>22</small></sup>  Men jeg sov atter ind og så i Drømme syv fulde og gode Aks skyde frem på et og samme Strå; </p>
<p id="v23"><sup><small>23</small></sup>  men efter dem voksede der syv udtørrede, golde og vindsvedne Aks frem, </p>
<p id="v24"><sup><small>24</small></sup>  og de golde Aks slugte de syv gode Aks. Det fortalte jeg mine Tegnsudlæggere, men ingen kunde forklare mig det." </p>
<p id="v25"><sup><small>25</small></sup>  Da sagde Josef til Farao: "Faraos Drømme betyder begge det samme, og Gud har kundgjort Farao, hvad han vil gøre. </p>
<p id="v26"><sup><small>26</small></sup>  De syv gode Køer betyder syv År; de syv gode Aks betyder ligeledes syv År; det er en og samme Drøm. </p>
<p id="v27"><sup><small>27</small></sup>  Og de syv magre og usle Køer, der steg op efter dem, betyder syv År, og de syv golde og vindsvedne Aks betyder syv Hungersnødsår. </p>
<p id="v28"><sup><small>28</small></sup>  Det var det, jeg mente, når jeg sagde til Farao: Hvad Gud vil gøre, har han ladet Farao skue! </p>
<p id="v29"><sup><small>29</small></sup>  Se, der kommer syv År med stor Overflod i hele Ægypten; </p>
<p id="v30"><sup><small>30</small></sup>  men efter dem kommer der syv Hungersnødsår, og man skal gemme al Overfloden i Ægypten; og Hungersnøden skal hærge Jorden, </p>
<p id="v31"><sup><small>31</small></sup>  så man intet mærker til Overfloden på Jorden på Grund af den påfølgende Hungersnød; thi den bliver såre hård. </p>
<p id="v32"><sup><small>32</small></sup>  Men at Drømmen gentog sig to Gange for Farao, betyder, at Sagen er fast besluttet af Gud, og at han snart vil lade det ske. </p>
<p id="v33"><sup><small>33</small></sup>  Men nu skulde Farao udse sig en indsigtsfuld og klog Mand og sætte ham over Ægypten, </p>
<p id="v34"><sup><small>34</small></sup>  og Farao skulde tage og indsætte Tilsynsmænd over Landet og opkræve Femtedelen af Ægyptens Afgrøde i Overflodens syv År; </p>
<p id="v35"><sup><small>35</small></sup>  og de skal samle al Afgrøden fra de gode År, der kommer, og oplagre Høsten som Faraos Eje og bringe Afgrøden under Lås og Lukke i Byerne, </p>
<p id="v36"><sup><small>36</small></sup>  for at Afgrøden kan tjene til Forråd for Landet i Hungersnødens syv År, som skal komme over Ægypten, at ikke Landet skal gå til Grunde ved Hungersnøden." </p>
<p id="v37"><sup><small>37</small></sup>  Både Farao og alle hans Tjenere syntes godt om den Tale, </p>
<p id="v38"><sup><small>38</small></sup>  og Farao sagde til sine Tjenere: "Hvor finder vi en Mand, i hvem Guds Ånd er som i ham?" </p>
<p id="v39"><sup><small>39</small></sup>  Og Farao sagde til Josef: "Efter at Gud har åbenbaret dig alt dette. kan ingen måle sig med dig i Indsigt og Kløgt; </p>
<p id="v40"><sup><small>40</small></sup>  du skal forestå mit Hus, og efter dit Ord skal alt mit Folk rette sig; kun Tronen vil jeg have forud for dig." </p>
<p id="v41"><sup><small>41</small></sup>  Og Farao sagde til Josef: "Så sætter jeg dig nu over hele Ægypten!" <sup id="cite1"><a href="#fn1">[1]</a></sup></p>
<p id="v42"><sup><small>42</small></sup>  Og Farao tog Seglringen af sin Hånd og satte den på Josefs, klædte ham i fine Linnedklæder og hængte Guldkæden om hans Hals: </p>
<p id="v43"><sup><small>43</small></sup>  han lod ham køre i sin næstbedste Vogn, og de råbte Abrek for ham. Således satte han ham over hele Ægypten. </p>
<p id="v44"><sup><small>44</small></sup>  Og Farao sagde til Josef: "Jeg er Farao, men uden dit Minde skal ingen røre Hånd eller Fod nogensteds i Ægypten!" </p>
<p id="v45"><sup><small>45</small></sup>  Derpå gav Farao Josef Navnet Zafenat Panea, og han lod ham ægte Asenat, en Datter af Præsten Potifera i On; og Josef drog omkring i Ægypten. </p>
<p id="v46"><sup><small>46</small></sup>  Josef var tredive År gammel. da han stededes for Farao, Ægyptens Konge. Så forlod Josef Farao og drog omkring i hele Ægypten. </p>
<p id="v47"><sup><small>47</small></sup>  Og Landet bar i bugnende Fylde i Overflodens syv År; </p>
<p id="v48"><sup><small>48</small></sup>  og Josef samlede al Afgrøden i de syv År, i hvilke der var Overflod i Ægypten, og bragte den til Byerne; i hver By samlede han Afgrøden fra Markerne der omkring. </p>
<p id="v49"><sup><small>49</small></sup>  Således ophobede Josef Korn i vældig Mængde, som Havets Sand, indtil man opgav at måle det, da det ikke var til at måle. </p>
<p id="v50"><sup><small>50</small></sup>  Før Hungersnødens År kom. fik Josef to Sønner med Asenat, Præsten i On Potiferas Datter; </p>
<p id="v51"><sup><small>51</small></sup>  og Josef gav den førstefødte Navnet Manasse, thi han sagde: "Gud har ladet mig glemme al min Møje og hele min Faders Hus." </p>
<p id="v52"><sup><small>52</small></sup>  Og den anden gav han Navnet Efraim, thi han sagde: "Gud har givet mig Livsfrugt i min Elendigheds Land." </p>
<p id="v53"><sup><small>53</small></sup>  Da Overflodens syv År, som kom over Ægypten, var omme, </p>
<p id="v54"><sup><small>54</small></sup>  begyndte Hungersnødens syv År, som Josef havde sagt; og der opstod Hungersnød i alle Lande, men i hele Ægypten var der Brød. </p>
<p id="v55"><sup><small>55</small></sup>  Så hungrede hele Ægypten; og Folket råbte til Farao om Brød; men Farao sagde til alle Ægypterne: "Gå til Josef og gør, hvad han siger eder!" </p>
<p id="v56"><sup><small>56</small></sup>  Og der var Hungersnød over hele Jorden. Da åbnede Josef for alle Kornlagrene og solgte Korn til Ægypterne; men Hungersnøden tog til i Ægypten; </p>
<p id="v57"><sup><small>57</small></sup>  og Alverden kom til Ægypten for at købe Korn hos Josef; thi Hungersnøden tog til over hele Jorden. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/40">Første Mosebog - Kapitel 40</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/42">Første Mosebog - Kapitel 42</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 41:41 <i>Civil administrator</i>: <a href="/da/The_Urantia_Book/93#p9_5">UB 93:9.5</a>. </li>
</ol>
</div>
