<!--
title: Første Mosebog - Kapitel 33
description: 
published: true
date: 2023-11-8T20:15:14Z
tags: bible, bible—genesis
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Genesis/32">
          <span class="mdi mdi-arrow-left-drop-circle"></span><span class="pl-2">Første Mosebog - Kapitel 32</span>
        </a>
        </td>
        <td>
        <a href="/da/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Genesis/34">
          <span class="pr-2">Første Mosebog - Kapitel 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Da Jakob så op, fik han Øje på Esau, der kom fulgt af 400 Mand. Så delte han Børnene mellem Lea, Rakel og de to Trælkvinder, </p>
<p id="v2"><sup><small>2</small></sup>  idet han stillede Trælkvinderne med deres Børn forrest, Lea med hendes Børn længere tilbage og bagest Rakel med Josef; </p>
<p id="v3"><sup><small>3</small></sup>  selv gik han frem foran dem og kastede sig syv Gange til Jorden, før han nærmede sig sin Broder. </p>
<p id="v4"><sup><small>4</small></sup>  Men Esau løb ham i Møde og omfavnede ham, faldt ham om Halsen og kyssede ham, og de græd; </p>
<p id="v5"><sup><small>5</small></sup>  og da han så op og fik Øje på Kvinderne og Børnene, sagde han: "Hvem er det, du har der?" Han svarede: "Det er de Børn, Gud nådig har givet din Træl." </p>
<p id="v6"><sup><small>6</small></sup>  Så nærmede Trælkvinderne sig med deres Børn og kastede sig til Jorden, </p>
<p id="v7"><sup><small>7</small></sup>  derefter nærmede Lea sig med sine Børn og kastede sig til Jorden, og til sidst nærmede Josef og Rakel sig og kastede sig til Jorden. </p>
<p id="v8"><sup><small>8</small></sup>  Nu spurgte han: "Hvad vilde du med hele den Lejr, jeg traf på?" Han svarede: "Finde Nåde for min Herres Øjne!" </p>
<p id="v9"><sup><small>9</small></sup>  Men Esau sagde: "Jeg har nok, Broder; behold du, hvad dit er!" </p>
<p id="v10"><sup><small>10</small></sup>  Da svarede Jakob: "Nej, hvis jeg har fundet Nåde for dine Øjne, så tag imod min Gave! Da jeg så dit Åsyn, var det jo som Guds Åsyn, og du har taget venligt imod mig! </p>
<p id="v11"><sup><small>11</small></sup>  Tag dog den Velsignelse, som er dig bragt, thi Gud har været mig nådig, og jeg har fuldt op!" Således nødte han ham, til han tog det. </p>
<p id="v12"><sup><small>12</small></sup>  Derpå sagde Esau: "Lad os nu bryde op og drage af Sted, og jeg vil drage foran dig!" </p>
<p id="v13"><sup><small>13</small></sup>  Men Jakob svarede: "Min Herre ved jo, at jeg må tage Hensyn til de spæde Børn og de Får og Køer, som giver Die; overanstrenger jeg dem blot en eneste Dag, dør alt Småkvæget. </p>
<p id="v14"><sup><small>14</small></sup>  Vil min Herre drage forud for sin Træl, kommer jeg efter i Ro og Mag, som det passer sig for Kvæget, jeg har med, og for Børnene, til jeg kommer til min Herre i Seir." </p>
<p id="v15"><sup><small>15</small></sup>  Da sagde Esau: "Så vil jeg i alt Fald lade nogle af mine Folk ledsage dig!" Men han svarede: "Hvorfor dog det måtte jeg blot finde Nåde for min Herres Øjne!" </p>
<p id="v16"><sup><small>16</small></sup>  Så drog Esau samme Dag tilbage til Seir. </p>
<p id="v17"><sup><small>17</small></sup>  Men Jakob brød op og drog til Sukkot, hvor han byggede sig et Hus og indrettede Hytter til sit Kvæg; derfor gav han Stedet Navnet Sukkot. </p>
<p id="v18"><sup><small>18</small></sup>  Og Jakob kom på sin Vandring fra Paddan Aram uskadt til Sikems By i Kana'ans Land og slog Lejr uden for Byen; </p>
<p id="v19"><sup><small>19</small></sup>  og han købte det Stykke Jord, hvor han havde rejst sit Telt, af Sikems Pader Hamors Sønner for 100 Kesita </p>
<p id="v20"><sup><small>20</small></sup>  og byggede der et Alter, som han kaldte: Gud, Israels Gud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Genesis/32">
          <span class="mdi mdi-arrow-left-drop-circle"></span><span class="pl-2">Første Mosebog - Kapitel 32</span>
        </a>
        </td>
        <td>
        <a href="/da/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Genesis/34">
          <span class="pr-2">Første Mosebog - Kapitel 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
