<!--
title: Første Mosebog - Kapitel 9
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/8">Første Mosebog - Kapitel 8</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/10">Første Mosebog - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derpå velsignede Gud Noa og hans Sønner og sagde til dem: Bliv frugtbare og mangfoldige og opfyld Jorden! </p>
<p id="v2"><sup><small>2</small></sup>  Frygt for eder og Rædsel for eder skal være over alle Jordens vildtlevende Dyr og alle Himmelens Fugle og i alt, hvad Jorden vrimler med, og i alle Havets Fisk; i eders Hånd er de givet! </p>
<p id="v3"><sup><small>3</small></sup>  Alt, hvad der rører sig og lever, skal tjene eder til Føde; ligesom de grønne Urter giver jeg eder det alt sammen. </p>
<p id="v4"><sup><small>4</small></sup>  Dog Kød med Sjælen, det er Blodet, må I ikke spise! </p>
<p id="v5"><sup><small>5</small></sup>  Men for eders eget Blod kræver jeg Hævn; af ethvert Dyr kræver jeg Hævn for det, og af Menneskene indbyrdes kræver jeg Hævn for Menneskenes Liv. </p>
<p id="v6"><sup><small>6</small></sup>  Om nogen udøser Menneskers Blod, ved Mennesker skal hans Blod udøses, thi i sit Billede gjorde Gud Menneskene. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Men I skal blive frugtbare og mangfoldige! Opfyld Jorden og gør eder til Herre over den!" </p>
<p id="v8"><sup><small>8</small></sup>  Derpå sagde Gud til Noa og hans Sønner: </p>
<p id="v9"><sup><small>9</small></sup>  "Se, jeg opretter min Pagt med eder og eders Efterkommere efter eder <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  og med hvert levende Væsen, som er hos eder, Fuglene, Kvæget og alle Jordens vildtlevende Dyr, alt, hvad der gik ud af Arken, alle Jordens Dyr; </p>
<p id="v11"><sup><small>11</small></sup>  jeg opretter min Pagt med eder og lover, at aldrig mere skal alt Kød udryddes af Flodens Vande, og aldrig mere skal der komme en Vandflod for at ødelægge Jorden!" </p>
<p id="v12"><sup><small>12</small></sup>  Fremdeles sagde Gud: "Dette er Tegnet på den Pagt, jeg til evige Tider opretter mellem mig og eder og hvert levende Væsen, som er hos eder: </p>
<p id="v13"><sup><small>13</small></sup>  Min Bue sætter jeg i Skyen, og den skal være Pagtstegn mellem mig og Jorden! </p>
<p id="v14"><sup><small>14</small></sup>  Når jeg trækker Skyer sammen over Jorden, og Buen da viser sig i Skyerne, </p>
<p id="v15"><sup><small>15</small></sup>  vil jeg komme den Pagt i Hu, som består mellem mig og eder og hvert levende Væsen, det er alt Kød, og Vandet skal ikke mere blive til en Vandflod, som ødelægger alt Kød. </p>
<p id="v16"><sup><small>16</small></sup>  Når Buen da står i Skyerne, vil jeg se hen til den og ihukomme den evige Pagt mellem Gud og hvert levende Væsen, det er alt Kød på Jorden." </p>
<p id="v17"><sup><small>17</small></sup>  Og Gud sagde til Noa: "Det er Tegnet på den Pagt, jeg opretter imellem mig og alt Kød på Jorden!" </p>
<p id="v18"><sup><small>18</small></sup>  Noas Sønner, der gik ud af Arken, var Sem, Kam og Jafet; Kam var Fader til Kana'an; </p>
<p id="v19"><sup><small>19</small></sup>  det var Noas tre Sønner, og fra dem stammer hele Jordens Befolkning. </p>
<p id="v20"><sup><small>20</small></sup>  Noa var Agerdyrker og den første, der plantede en Vingård. </p>
<p id="v21"><sup><small>21</small></sup>  Da han nu drak af Vinen, blev han beruset og blottede sig inde i, sit Telt. </p>
<p id="v22"><sup><small>22</small></sup>  Da så Kana'ans Fader Kam sin Faders Blusel og gik ud og fortalte sine Brødre det; </p>
<p id="v23"><sup><small>23</small></sup>  men Sem og Jafet tog Kappen, lagde den på deres Skuldre og gik baglæns ind og tildækkede deres Faders Blusel med bortvendte Ansigter, så de ikke så deres Faders Blusel. </p>
<p id="v24"><sup><small>24</small></sup>  Da Noa vågnede af sin Rus og fik at vide, hvad hans yngste Søn havde gjort ved ham, </p>
<p id="v25"><sup><small>25</small></sup>  sagde han: "Forbandet være Kana'an, Trælles Træl blive han for sine Brødre!" </p>
<p id="v26"><sup><small>26</small></sup>  Fremdeles sagde han: "Lovet være HERREN, Sems Gud, og Kana'an blive hans Træl! </p>
<p id="v27"><sup><small>27</small></sup>  Gud skaffe Jafet Plads, at han må bo i Sems Telte; og Kana'an blive hans Træl!" </p>
<p id="v28"><sup><small>28</small></sup>  Noa levede 350 År efter Vandfloden; </p>
<p id="v29"><sup><small>29</small></sup>  således blev Noas fulde Levetid 950 År, og derpå døde han. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/8">Første Mosebog - Kapitel 8</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/10">Første Mosebog - Kapitel 10</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:6 <i>I Guds billede</i>: <a href="/da/The_Urantia_Book/1#p3_1">UB 1:3.1</a>.  <i>Mennesket er skabt i Guds billede</i>: <a href="/da/The_Urantia_Book/3#p4_7">UB 3:4.7</a>.  <i>Mennesket i Guds billede</i>: <a href="/da/The_Urantia_Book/32#p2_8">UB 32:2.8</a>.  <i>Udgyder blod, blod udgydes</i>: <a href="/da/The_Urantia_Book/74#p7_6">UB 74:7.6</a>.  <i>Guds billede</i>: <a href="/da/The_Urantia_Book/108#p6_3">UB 108:6.3</a>.  <i>Mennesket er i Guds billede</i>: <a href="/da/The_Urantia_Book/117#p3_5">UB 117:3.5</a>. </li>
  <li id="fn2"><a href="#cite2">↑</a> 9:9,11 <i>Pagt erstatter frygt</i>: <a href="/da/The_Urantia_Book/89#p8_4">UB 89:8.4</a>. </li>
  <li id="fn3"><a href="#cite3">↑</a> 9:9-17 <i>Regnbue</i>: <a href="/da/The_Urantia_Book/85#p4_2">UB 85:4.2</a>. </li>
  <li id="fn4"><a href="#cite4">↑</a> 9:29 <i>Livslængde</i>: <a href="/da/The_Urantia_Book/77#p2_11">UB 77:2.11</a>. </li>
</ol>
</div>
