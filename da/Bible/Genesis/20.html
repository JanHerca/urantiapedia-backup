<!--
title: Første Mosebog - Kapitel 20
description: 
published: true
date: 2022-10-6T9:45:27Z
tags: bible, bible—genesis
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/19">Første Mosebog - Kapitel 19</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/21">Første Mosebog - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Der På brød Abraham op derfra til Sydlandet og slog sig ned mellem Kadesj og Sjur og boede som fremmed i Gerar. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Da nu Abraham sagde om sin Hustru Sara, at hun var hans Søster, sendte Kong Abimelek af Gerar Bud og lod Sara hente til sig. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Men Gud kom til Abimelek i en Drøm om Natten og sagde til ham: "Se, du skal dø for den Kvindes Skyld, som du har taget, thi hun er en anden Mands Hustru!" <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Abimelek var imidlertid ikke kommet hende nær; og han sagde: "Herre, vil du virkelig.slå retfærdige Folk ihjel? </p>
<p id="v5"><sup><small>5</small></sup>  Har han ikke sagt mig, at hun er hans Søster? Og hun selv har også sagt, at han er hendes Broder; i mit Hjertes Troskyldighed og med rene Hænder har jeg gjort dette." </p>
<p id="v6"><sup><small>6</small></sup>  Da sagde Gud til ham i Drømmen: "Jeg ved, at du har gjort det i dit Hjertes Troskyldighed, og jeg har også hindret dig i at synde imod mig; derfor tilstedte jeg dig ikke at røre hende. </p>
<p id="v7"><sup><small>7</small></sup>  Men send nu Mandens Hustru tilbage, thi han er en Profet, så han kan gå i Forbøn for dig, og du kan blive i Live; men sender du hende ikke tilbage, så vid, at du og alle dine er dødsens!" </p>
<p id="v8"><sup><small>8</small></sup>  Tidligt næste Morgen lod Abimelek alle sine Tjenere kalde og fortalte dem det hele, og Mændene blev såre forfærdede. </p>
<p id="v9"><sup><small>9</small></sup>  Men Abimelek lod Abraham kalde og sagde til ham: "Hvad har du dog gjort imod os? Og hvad har jeg forbrudt imod dig, at du bragte denne store Synd over mig og mit Rige? Du har gjort imod mig, hvad man ikke bør gøre!" </p>
<p id="v10"><sup><small>10</small></sup>  Og Abimelek sagde til Abraham: "Hvad bragte dig til at handle således?" </p>
<p id="v11"><sup><small>11</small></sup>  Abraham svarede: "Jo, jeg tænkte: Her er sikkert ingen Gudsfrygt på dette Sted, så de vil slå mig ihjel for min Hustrus Skyld. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Desuden er hun virkelig min Søster, min Faders Datter, kun ikke min Moders; men hun blev min Hustru. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Og da nu Gud lod mig flakke om fjernt fra min Faders Hus, sagde jeg til hende: Den Godhed må du vise mig, at du overalt, hvor vi kommer hen, siger, at jeg er din Broder." </p>
<p id="v14"><sup><small>14</small></sup>  Derpå tog Abimelelk Småkvæg og Hornkvæg, Trælle og Trælkvinder og gav Abraham dem og sendte hans Hustru Sara tilbage til ham; </p>
<p id="v15"><sup><small>15</small></sup>  og Abimelek sagde til ham: "Se, mit Land ligger åbent for dig; slå dig ned, hvor du lyster!" </p>
<p id="v16"><sup><small>16</small></sup>  Men til Sara sagde han: "Jeg har givet din Broder 1000 Sekel Sølv, det skal være dig Godtgørelse for alt, hvad der er tilstødt dig. Hermed har du fået fuld Oprejsning." </p>
<p id="v17"><sup><small>17</small></sup>  Men Abraham gik i Forbøn hos Gud, og Gud helbredte Abimelek og hans Hustru og Medhustruer, så at de atter fik Børn. </p>
<p id="v18"><sup><small>18</small></sup>  HERREN havde nemlig lukket for ethvert Moderliv i Abimeleks Hus for Abrahams Hustru Saras Skyld. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/19">Første Mosebog - Kapitel 19</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/21">Første Mosebog - Kapitel 21</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 20:1 <i>Rejsen mod syd</i>: <a href="/da/The_Urantia_Book/93#p9_2">UB 93:9.2</a>. </li>
  <li id="fn2"><a href="#cite2">↑</a> 20:2 <i>Sarah taget af Abimelech</i>: <a href="/da/The_Urantia_Book/93#p9_3">UB 93:9.3</a>. </li>
  <li id="fn3"><a href="#cite3">↑</a> 20:2-14 <i>Abraham viser kujonagtighed</i>: <a href="/da/The_Urantia_Book/93#p9_3">UB 93:9.3</a>. </li>
  <li id="fn4"><a href="#cite4">↑</a> 20:3 <i>Gud »taler« i drømme</i>: <a href="/da/The_Urantia_Book/86#p5_7">UB 86:5.7</a>. </li>
  <li id="fn5"><a href="#cite5">↑</a> 20:11 <i>Gud er en stor frygt</i>: <a href="/da/The_Urantia_Book/92#p1_5">UB 92:1.5</a>. </li>
  <li id="fn6"><a href="#cite6">↑</a> 20:12 <i>Abrahams søster/kone</i>: <a href="/da/The_Urantia_Book/82#p5_4">UB 82:5.4</a>. </li>
</ol>
</div>
