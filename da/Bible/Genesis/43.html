<!--
title: Første Mosebog - Kapitel 43
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/42">Første Mosebog - Kapitel 42</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/44">Første Mosebog - Kapitel 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Hungersnøden var hård i Landet; </p>
<p id="v2"><sup><small>2</small></sup>  og da de havde fortæret det Korn, de havde hentet i Ægypten, sagde deres Fader til dem: "Køb os igen lidt Føde!" </p>
<p id="v3"><sup><small>3</small></sup>  Men Juda svarede ham: "Manden sagde os ganske afgjort: I bliver ikke stedt for mit Åsyn, medmindre eders Broder er med! </p>
<p id="v4"><sup><small>4</small></sup>  Hvis du derfor vil sende vor Broder med os, vil vi rejse ned og købe dig Føde; </p>
<p id="v5"><sup><small>5</small></sup>  men sender du ham ikke med, så rejser vi ikke derned, thi Manden sagde til os: I bliver ikke stedt for mit Åsyn, medmindre eders Broder er med!" </p>
<p id="v6"><sup><small>6</small></sup>  Så sagde Israel: "Hvorfor handlede I ilde imod mig og fortalte Manden, at I havde en Broder til?" </p>
<p id="v7"><sup><small>7</small></sup>  De svarede: "Manden spurgte os nøje ud om os og vor Slægt og sagde: Lever eders Fader endnu? Har I en Broder til? Og vi svarede ham på hans Spørgsmål; kunde vi vide, at han vilde sige: Bring eders Broder herned!" </p>
<p id="v8"><sup><small>8</small></sup>  Men Juda sagde til sin Fader Israel: "Send dog Drengen med mig, så vi kan komme af Sted og blive i Live og undgå Døden, både vi og du og vore Børn! </p>
<p id="v9"><sup><small>9</small></sup>  Jeg svarer for ham, af min Hånd må du kræve ham: bringer jeg ham ikke til dig og stiller ham for dit Åsyn, vil jeg være din Skyldner for bestandig; </p>
<p id="v10"><sup><small>10</small></sup>  havde vi nu ikke spildt Tiden, kunde vi have været tilbage to Gange!" </p>
<p id="v11"><sup><small>11</small></sup>  Så sagde deres Fader Israel til dem: "Kan det ikke være anderledes, gør da i alt Fald således: Tag noget af det bedste, Landet frembringer, med i eders Sække og bring Manden en Gave, lidt Mastiksbalsam, lidt Honning, Tragakantgummi, Cistusharpiks, Pistacienødder og Mandler; </p>
<p id="v12"><sup><small>12</small></sup>  og tag dobbelt så mange Penge med, så I bringer de Penge tilbage, som var lagt oven i eders Sække; måske var det en Fejltagelse; </p>
<p id="v13"><sup><small>13</small></sup>  og tag så eders Broder og drag atter til Manden! </p>
<p id="v14"><sup><small>14</small></sup>  Gud den Almægtige lade eder finde Barmhjertighed hos Manden, så han lader eders anden Broder og Benjamin fare - men skal jeg være barnløs, så lad mig da blive det!" </p>
<p id="v15"><sup><small>15</small></sup>  Så tog Mændene deres Gave og dobbelt så mange Penge med; også Benjamin tog de med, brød op og drog ned til Ægypten, hvor de fremstillede sig for Josef. </p>
<p id="v16"><sup><small>16</small></sup>  Da Josef så Benjamin iblandt dem, sagde han til sin Hushovmester: "Bring de Mænd ind i mit Hus, lad slagte og lave til, thi de skal spise til Middag hos mig." </p>
<p id="v17"><sup><small>17</small></sup>  Manden gjorde, som Josef bød,. og førte Mændene ind i Josefs Hus. </p>
<p id="v18"><sup><small>18</small></sup>  Men Mændene blev bange, da de førtes ind i Josefs Hus, og sagde: "Det er for de Penges Skyld, der forrige Gang kom tilbage i vore Sække, at vi føres herind, for at de kan vælte sig ind på os og kaste sig over os, gøre os til Trælle og tage vore Æsler." </p>
<p id="v19"><sup><small>19</small></sup>  Derfor trådte de hen til Josefs Hushovmester ved Døren til Huset </p>
<p id="v20"><sup><small>20</small></sup>  og sagde: "Hør os, Herre! Vi drog en Gang før herned for at købe Føde, </p>
<p id="v21"><sup><small>21</small></sup>  og da vi kom til vort Natteherberge og åbnede vore Sække, se. da lå vore Penge oven i hver enkelts Sæk, vore Penge til sidste Hvid. Men nu har vi bragt dem med tilbage </p>
<p id="v22"><sup><small>22</small></sup>  og desuden andre Penge for at købe Føde. Vi ved ikke, hvem der har lagt Pengene i vore Sække!" </p>
<p id="v23"><sup><small>23</small></sup>  Men han svarede: "Vær ved godt Mod, frygt ikke! Eders Gud og eders Faders Gud har lagt en Skat i eders Sække - eders Penge har jeg modtaget!" Og han førte Simeon ud til dem. </p>
<p id="v24"><sup><small>24</small></sup>  Så førte Manden dem ind i Josefs Hus og gav dem Vand til at tvætte deres Fødder og Foder til Æslerne. </p>
<p id="v25"><sup><small>25</small></sup>  Og de fremtog deres Gave, før Josef kom hjem ved Middagstid, thi de hørte, at de skulde spise der. </p>
<p id="v26"><sup><small>26</small></sup>  Da Josef trådte ind i Huset, bragte de ham den Gave, de havde med, og kastede sig til Jorden for ham. </p>
<p id="v27"><sup><small>27</small></sup>  Han hilste på dem og spurgte: "Går det eders gamle Fader vel, ham, I talte om? Lever han endnu?" </p>
<p id="v28"><sup><small>28</small></sup>  De svarede: "Det går din Træl, vor Fader, vel; han lever endnu!" Og de bøjede sig og kastede sig til Jorden. </p>
<p id="v29"><sup><small>29</small></sup>  Da han så fik Øje på sin kødelige Broder Benjamin, sagde han: "Er det så eders yngste Broder, som I talte til mig om?" Og han sagde: "Gud være dig nådig, min Søn!" </p>
<p id="v30"><sup><small>30</small></sup>  Men Josef brød hurtigt af, thi Kærligheden til Broderen blussede op i ham, og han kæmpede med Gråden; derfor gik han ind i sit Kammer og græd der. </p>
<p id="v31"><sup><small>31</small></sup>  Men da han havde badet sit Ansigt, kom han ud, og han beherskede sig og sagde: "Sæt Maden frem!" </p>
<p id="v32"><sup><small>32</small></sup>  Så blev Maden sat frem særskilt for ham og for dem og for de Ægyptere, der spiste hos ham; thi Ægypterne kan ikke spise sammen med Hebræere, det er dem en Vederstyggelighed. </p>
<p id="v33"><sup><small>33</small></sup>  De blev bænket foran ham efter Alder, den førstefødte øverst og den yngste nederst, og Mændene undrede sig og så på hverandre; </p>
<p id="v34"><sup><small>34</small></sup>  og han lod dem bringe Mad fra sit eget Bord, og Benjamin fik fem Gange så meget som hver af de andre. Og de drak og blev lystige sammen med ham. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/42">Første Mosebog - Kapitel 42</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/44">Første Mosebog - Kapitel 44</a></td>
      </tr>
    </tbody>
  </table>
</figure>
