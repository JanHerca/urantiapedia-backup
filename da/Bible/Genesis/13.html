<!--
title: Første Mosebog - Kapitel 13
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/12">Første Mosebog - Kapitel 12</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/14">Første Mosebog - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  og Abram drog atter med sin Hustru og al sin Ejendom fra Ægypten op til Sydlandet, og Lot drog med ham. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Abram var meget rig på kvæghjorde, Sølv og Guld; </p>
<p id="v3"><sup><small>3</small></sup>  og han vandrede fra Lejrplads til Lejrplads og nåede fra Sydlandet til Betel, til det Sted, hvor hans Teltlejr havde stået første Gang, mellem Betel og Aj, </p>
<p id="v4"><sup><small>4</small></sup>  til det Sted, hvor han forrige Gang havde rejst et Alter; og Abram påkaldte der HERRENs Navn. </p>
<p id="v5"><sup><small>5</small></sup>  Og Lot, der drog med Abram, ejede ligeledes Småkvæg, Hornkvæg og Telte. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Men Landet formåede ikke at rumme dem, så de kunde bo sammen; thi deres Hjorde var for store til, at de kunde bo sammen. </p>
<p id="v7"><sup><small>7</small></sup>  Da opstod der Strid mellem Abrams og Lots Hyrder; det var dengang Kana'anæerne og Perizziterne boede i Landet. </p>
<p id="v8"><sup><small>8</small></sup>  Abram sagde derfor til Lot: "Der må ikke være Strid mellem os to eller mellem mine og dine Hyrder, vi er jo Frænder! </p>
<p id="v9"><sup><small>9</small></sup>  Ligger ikke hele Landet dig åbent? Skil dig hellere fra mig; vil du til venstre, så går jeg til højre, og vil du til højre, så går jeg til venstre!" </p>
<p id="v10"><sup><small>10</small></sup>  Da så Lot sig omkring, og da han så, at hele Jordanegnen (det var før HERREN ødelagde Sodoma og Gomorra) var vandrig som HERRENs Have, som Ægyptens Land, hen ad Zoar til, </p>
<p id="v11"><sup><small>11</small></sup>  valgte han sig hele Jordanegnen. Så brød Lot op og drog østerpå, og de skiltes, </p>
<p id="v12"><sup><small>12</small></sup>  idet Abram slog sig ned i Kana'ans Land, medens Lot slog sig ned i Jordanegnens Byer og drog med sine Telte fra Sted til Sted helt hen til Sodoma. </p>
<p id="v13"><sup><small>13</small></sup>  Men Mændene i Sodoma var ugudelige og store Syndere mod HERREN. </p>
<p id="v14"><sup><small>14</small></sup>  Efter at Lot havde skilt sig fra Abram, sagde HERREN til denne: "Løft dit Blik og se dig om der, hvor du står, mod Nord, mod Syd, mod Øst og mod Vest; <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  thi hele det Land, du ser, vil jeg give dig og dit Afkom til evig Tid, </p>
<p id="v16"><sup><small>16</small></sup>  og jeg vil gøre dit Afkom som Jordens Støv, så at det lige så lidt skal kunne tælles, som nogen kan tælle Jordens Støv. </p>
<p id="v17"><sup><small>17</small></sup>  Drag nu gennem Landet på Kryds og tværs, thi dig giver jeg det!" </p>
<p id="v18"><sup><small>18</small></sup>  Så drog Abram fra Sted til Sted med sine Telte og kom til Mamres Lund i Hebron, hvor han slog sig ned og byggede HERREN et Alter. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/12">Første Mosebog - Kapitel 12</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/14">Første Mosebog - Kapitel 14</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 13:1-2 <i>Godt forhold</i>: <a href="/da/The_Urantia_Book/93#p5_7">UB 93:5.7</a>. </li>
  <li id="fn2"><a href="#cite2">↑</a> 13:5-12 <i>Lot til Sodoma</i>: <a href="/da/The_Urantia_Book/93#p5_9">UB 93:5.9</a>. </li>
  <li id="fn3"><a href="#cite3">↑</a> 13:14 <i>Samtaler med Melkisedek</i>: <a href="/da/The_Urantia_Book/93#p9_7">UB 93:9.7</a>. </li>
  <li id="fn4"><a href="#cite4">↑</a> 13:14-17 <i>Pagt: ser op til stjernerne</i>: <a href="/da/The_Urantia_Book/93#p6_3">UB 93:6.3</a>. </li>
  <li id="fn5"><a href="#cite5">↑</a> 13:18 <i>Abram til Hebron</i>: <a href="/da/The_Urantia_Book/93#p5_11">UB 93:5.11</a>. </li>
</ol>
</div>
