<!--
title: Første Mosebog - Kapitel 12
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Genesis/11">Første Mosebog - Kapitel 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Genesis/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Genesis/13">Første Mosebog - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN sagde til Abram: "Drag ud fra dit Land, fra din Slægt og din Faders Hus til det Land, jeg vil vise dig; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  så vil jeg gøre dig til et stort Folk, og jeg vil velsigne dig og gøre dit Navn stort. og vær en Velsignelse! </p>
<p id="v3"><sup><small>3</small></sup>  Jeg vil velsigne dem, der velsigner dig, og forbande dem, der forbander dig; i dig skal alle Jordens Slægter velsignes!" <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Og Abram gik,som HERREN sagde til ham, og Lot gik med ham. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  og Abram tog sin Hustru Saraj og sin Brodersøn Lot og al den Ejendom, de havde samlet sig, og de Folk, de havde vundet sig i Karan, og de gav sig på Vej til Kana'ans Land og nåede derhen. </p>
<p id="v6"><sup><small>6</small></sup>  Derpå drog Abram gennem Landet til Sikems hellige Sted, til Sandsigerens Træ. Det var dengang Kana'anæerne boede i Landet. </p>
<p id="v7"><sup><small>7</small></sup>  Men HERREN åbenbarede sig for Abram og sagde til ham: "Dit Afkom giver jeg dette Land!" Da byggede han der et Alter for HERREN. som havde åbenbaret sig for ham. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Derpå brød han op derfra og drog til Bjergene østen for Betel, og han slog Lejr med Betel mod Vest og Aj mod Øst; og han byggede HERREN et Alter der og påkaldte HERRENs Navn. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Derpå drog Abram fra Plads til Plads og nåede Sydlandet. </p>
<p id="v10"><sup><small>10</small></sup>  Der opstod Hungersnød i Landet; og da Hungersnøden i Landet blev trykkende, drog Abram ned til Ægypten for at bo der som fremmed. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Da han nu nærmede sig Ægypten, sagde han til sin Hustru Saraj: Jeg ved jo, at du er en smuk Kvinde; <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  når nu Ægypterne ser dig, og de mener, at du er min Hustru, slår de mig ihjel og lader dig leve; </p>
<p id="v13"><sup><small>13</small></sup>  sig derfor, at du er min Søster, for at det må gå mig godt, og jeg ikke skal miste Livet for din Skyld!" </p>
<p id="v14"><sup><small>14</small></sup>  Da han så drog ind i Ægypten, så Ægypterne, at hun var en såre smuk Kvinde; </p>
<p id="v15"><sup><small>15</small></sup>  og Faraos Stormænd, der så hende, priste hende for Farao, og så blev Kvinden ført til Faraos Hus. </p>
<p id="v16"><sup><small>16</small></sup>  Men Abram behandlede han godt for hendes Skyld, og han fik Småkvæg, Hornkvæg og Æsler, Trælle og Trælkvinder, Aseninder og Kameler. <sup id="cite8"><a href="#fn8">[8]</a></sup></p>
<p id="v17"><sup><small>17</small></sup>  Men HERREN ramte Farao og hans Hus med svære Plager for Abrams Hustru Sarajs Skyld. </p>
<p id="v18"><sup><small>18</small></sup>  Da lod Farao Abram kalde og sagde: "Hvad har du gjort imod mig! Hvorfor lod du mig ikke vide, at hun er din Hustru? </p>
<p id="v19"><sup><small>19</small></sup>  Hvorfor sagde du, at hun var din Søster, så at jeg tog hende til Hustru? Se, her har du nu din Hustru, tag hende og gå bort!" </p>
<p id="v20"><sup><small>20</small></sup>  Og Farao bød sine Mænd følge ham og hans Hustru og al deres Ejendom på Vej; </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 12:1-2 <i>Kom til Salem, hør sandheden</i>: <a href="/da/The_Urantia_Book/93#p5_5">UB 93:5.5</a>. </li>
  <li id="fn2"><a href="#cite2">↑</a> 12:3 <i>Alle familier vil blive velsignet</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn3"><a href="#cite3">↑</a> 12:4-5 <i>Lot & Abram til Salem</i>: <a href="/da/The_Urantia_Book/93#p5_5">UB 93:5.5</a>. </li>
  <li id="fn4"><a href="#cite4">↑</a> 12:7 <i>Samtaler med Melkisedek</i>: <a href="/da/The_Urantia_Book/93#p9_7">UB 93:9.7</a>. </li>
  <li id="fn5"><a href="#cite5">↑</a> 12:8 <i>Abram ankommer</i>: <a href="/da/The_Urantia_Book/93#p5_6">UB 93:5.6</a>. </li>
  <li id="fn6"><a href="#cite6">↑</a> 12:10 <i>Rejse til Egypten</i>: <a href="/da/The_Urantia_Book/93#p5_7">UB 93:5.7</a>. </li>
  <li id="fn7"><a href="#cite7">↑</a> 12:11-20 <i>Abraham viser kujonagtighed</i>: <a href="/da/The_Urantia_Book/93#p9_3">UB 93:9.3</a>. </li>
  <li id="fn8"><a href="#cite8">↑</a> 12:16 <i>Godt forhold</i>: <a href="/da/The_Urantia_Book/93#p5_7">UB 93:5.7</a>. </li>
</ol>
</div>
