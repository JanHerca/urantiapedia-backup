<!--
title: Første Mosebog - Kapitel 16
description: 
published: true
date: 2022-10-6T9:45:27Z
tags: bible, bible—genesis
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/15">Første Mosebog - Kapitel 15</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/17">Første Mosebog - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Abrams Hustru Saraj fødte ham intet Barn. Men Saraj havde en Ægyptisk Trælkvinde ved Navn Hagar; </p>
<p id="v2"><sup><small>2</small></sup>  og Saraj sagde til Abram: "HERREN har jo nægtet mig Børn; gå derfor ind til min Trælkvinde, måske kan jeg få en Søn ved hende!" Og Abram adlød Saraj. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Så tog Abrams Hustru Saraj sin Trælkvinde, Ægypterinden Hagar, efter at Abram havde boet ti År i Kana'ans Land, og gav sin Mand Abram hende til Hustru; </p>
<p id="v4"><sup><small>4</small></sup>  og han gik ind til Hagar, og hun blev frugtsommelig. Men da hun så, at hun var frugtsommelig, lod hun hånt om sin Herskerinde. </p>
<p id="v5"><sup><small>5</small></sup>  Da sagde Saraj til Abram: "Min Krænkelse komme over dig! Jeg lagde selv min Trælkvinde i din Favn, og nu hun ser, at hun skal føde, lader hun hånt om mig; HERREN være Dommer mellem mig og dig!" </p>
<p id="v6"><sup><small>6</small></sup>  Abram svarede Saraj: "Din Trældkvinde er i din Hånd, gør med hende, hvad du finder for godt!" Da plagede Saraj hende, så hun flygtede for hende. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Men HERRENs Engel fandt hende ved Vandkilden i Ørkenen, ved Kilden på Vejen til Sjur; <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  og han sagde: "Hvorfra kommer du, Hagar, Sarajs Trælkvinde, og hvor går du hen?" Hun svarede: "Jeg flygter for min Herskerinde Saraj!" </p>
<p id="v9"><sup><small>9</small></sup>  Da sagde HERRENs Engel til hende: "Vend tilbage til din Herskerinde og find dig i hendes Mishandling!" <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Og HERRENs Engel sagde til hende: "Jeg vil gøre dit Afkom så talrigt, at det ikke kan tælles." </p>
<p id="v11"><sup><small>11</small></sup>  Og HERRENs Engel sagde til hende: "Se, du er frugtsommelig, og du skal føde en Søn, som du skal kalde Ismael, thi HERREN har hørt, hvad du har lidt; </p>
<p id="v12"><sup><small>12</small></sup>  og han skal blive et Menneske Vildæsel, hvis Hånd er mod alle, og alles Hånd mod ham, og han skal ligge i Strid med alle sine Frænder!" </p>
<p id="v13"><sup><small>13</small></sup>  Så gav hun HERREN, der havde talet til hende, Navnet: Du er en Gud, som ser; thi hun sagde: "Har jeg virkelig her set et Glimt af ham, som ser mig?" </p>
<p id="v14"><sup><small>14</small></sup>  Derfor kaldte man Brønden Be'erlahajro'i; den ligger mellem Kadesj og Bered. </p>
<p id="v15"><sup><small>15</small></sup>  Og Hagar fødte Abram en Søn, og Abram kaldte Sønnen, Hagar fødte ham, Ismael. </p>
<p id="v16"><sup><small>16</small></sup>  Abram var seks og firsindstyve År gammel, da Hagar fødte ham Ismael. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/15">Første Mosebog - Kapitel 15</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/17">Første Mosebog - Kapitel 17</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 16:2 <i>Ugifte</i>: <a href="/da/The_Urantia_Book/82#p5_6">UB 82:5.6</a>. </li>
  <li id="fn2"><a href="#cite2">↑</a> 16:6 <i>Søster/kone dominerede andre</i>: <a href="/da/The_Urantia_Book/82#p5_5">UB 82:5.5</a>. </li>
  <li id="fn3"><a href="#cite3">↑</a> 16:7 <i>Engle af vand</i>: <a href="/da/The_Urantia_Book/85#p4_2">UB 85:4.2</a>.  <i>Herrens engel</i>: <a href="/da/The_Urantia_Book/96#p1_9">UB 96:1.9</a>. </li>
  <li id="fn4"><a href="#cite4">↑</a> 16:7,9-11 <i>Herrens engel</i>: <a href="/da/The_Urantia_Book/93#p9_7">UB 93:9.7</a>. </li>
  <li id="fn5"><a href="#cite5">↑</a> 16:7-11 <i>Herrens engel</i>: <a href="/da/The_Urantia_Book/37#p2_3">UB 37:2.3</a>. </li>
  <li id="fn6"><a href="#cite6">↑</a> 16:9-13 <i>Samtaler med Melkisedek</i>: <a href="/da/The_Urantia_Book/93#p9_7">UB 93:9.7</a>. </li>
</ol>
</div>
