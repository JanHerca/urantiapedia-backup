<!--
title: Første Mosebog - Kapitel 23
description: 
published: true
date: 2022-10-6T9:45:27Z
tags: bible, bible—genesis
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/22">Første Mosebog - Kapitel 22</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/24">Første Mosebog - Kapitel 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sara levede l27 År, så mange var Saras Leveår. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sara døde i Kirjat Arba, det er Hebron, i Kana'ans Land. Så gik Abraham hen og holdt Klage over Sara og begræd hende. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Og da han havde rejst sig fra sin døde, talte han således til Hetiterne: </p>
<p id="v4"><sup><small>4</small></sup>  "Jeg er Gæst og fremmed hos eder; men giv mig et Gravsted hos eder, så jeg kan jorde min døde og bringe hende bort fra mit Ansigt!" </p>
<p id="v5"><sup><small>5</small></sup>  Da svarede Hetiterne Abraham: </p>
<p id="v6"><sup><small>6</small></sup>  "Hør os, Herre! En Guds Fyrste er du jo iblandt os; jord du din døde i en af vore bedste Grave! Ikke en af os vil nægte dig sin Grav og hindre dig i at jorde din døde." </p>
<p id="v7"><sup><small>7</small></sup>  Men Abraham stod op og bøjede sig for Hetiterne, Folkene der på Stedet, </p>
<p id="v8"><sup><small>8</small></sup>  og sagde til dem: "Hvis I samtykker i, at jeg jorder min døde og bringer hende bort fra mit Ansigt, så føj mig i at lægge et godt Ord ind for mig hos Efron, Zohars Søn, </p>
<p id="v9"><sup><small>9</small></sup>  så han giver mig sin Klippehule i Makpela ved Udkanten af sin Mark; for fuld Betaling skal han i eders Nærværelse give mig den til Gravsted!" </p>
<p id="v10"><sup><small>10</small></sup>  Men Efron sad blandt Hetiterne; og Hetiten Efron svarede Abraham i Hetiternes Påhør, så mange som gik ind gennem hans Bys Port: </p>
<p id="v11"><sup><small>11</small></sup>  "Gid min Herre vilde høre mig! Marken giver jeg dig, og Hulen derpå giver jeg dig; i mit Folks Nærværelse giver jeg dig den; jord du kun din døde!" </p>
<p id="v12"><sup><small>12</small></sup>  Da bøjede Abraham sig for Folkene der på Stedet </p>
<p id="v13"><sup><small>13</small></sup>  og sagde til Efron i deres Påhør: "Om du blot - gid du dog vilde høre mig! Jeg giver dig, hvad Marken er værd; modtag det dog af mig, så jeg kan jorde min døde der." </p>
<p id="v14"><sup><small>14</small></sup>  Da sagde Efron til Abraham: </p>
<p id="v15"><sup><small>15</small></sup>  "Gid min Herre vilde høre mig! Et Stykke Land til 400 Sekel Sølv, hvad har det at sige mellem mig og dig? Jord du kun din døde!" </p>
<p id="v16"><sup><small>16</small></sup>  Og Abraham forstod Efron og tilvejede ham den Sum, han havde nævnet i Hetiternes Påhør, 400 Sekel Sølv i gangbar Mønt. </p>
<p id="v17"><sup><small>17</small></sup>  Således gik Efrons Mark i Makpela over for Mamre i hele sin Udstrækning tillige med Klippehulen og alle Træerne på Marken </p>
<p id="v18"><sup><small>18</small></sup>  over i Abrahams Eje i Hetiternes Næværelse, så mange som gik ind gennem hans Bys Port. </p>
<p id="v19"><sup><small>19</small></sup>  Derefter jordede Abraham sin Hustru Sara i Klippehulen på Makpelas Mark over for Mamre, det er Hebron, i Kana'ans Land. </p>
<p id="v20"><sup><small>20</small></sup>  Og Marken med Klippehulen derpå gik fra Hetiterne over til Abraham som Gravsted. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/22">Første Mosebog - Kapitel 22</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/24">Første Mosebog - Kapitel 24</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 23:1 <i>Sara's alder</i>: <a href="/da/The_Urantia_Book/93#p9_8">UB 93:9.8</a>. </li>
  <li id="fn2"><a href="#cite2">↑</a> 23:2,17-20 <i>Tilbage til Hebron</i>: <a href="/da/The_Urantia_Book/93#p9_4">UB 93:9.4</a>. </li>
</ol>
</div>
