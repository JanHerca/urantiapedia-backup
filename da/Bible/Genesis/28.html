<!--
title: Første Mosebog - Kapitel 28
description: 
published: true
date: 2023-11-8T20:15:14Z
tags: bible, bible—genesis
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Genesis/27">
          <span class="mdi mdi-arrow-left-drop-circle"></span><span class="pl-2">Første Mosebog - Kapitel 27</span>
        </a>
        </td>
        <td>
        <a href="/da/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Genesis/29">
          <span class="pr-2">Første Mosebog - Kapitel 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Da kaldte Isak Jakob til sig og velsignede ham, idet han bød ham: "Du må ikke tage dig en Hustru blandt Kana'ans Døtre. </p>
<p id="v2"><sup><small>2</small></sup>  Drag til Paddan-Aram, til din Morfader Betuels Hus, og tag dig der en af din Morbroder Labans Døtre til Hustru! </p>
<p id="v3"><sup><small>3</small></sup>  Gud den Almægtige velsigne dig og gøre dig frugtbar og give dig et talrigt Afkom, så du bliver til Stammer i Hobetal. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Han give dig og dit Afkom med dig Abrahams Velsignelse, så du får din Udlændigheds Land i Eje, det,Gud skænkede Abraham!" </p>
<p id="v5"><sup><small>5</small></sup>  Så lod Isak Jakob fare, og han drog til Paddan-Aram, til Aramæeren Laban, Betuels Søn, som var Broder til Rebekka, Jakobs og Esaus Moder. </p>
<p id="v6"><sup><small>6</small></sup>  Men Esau fik at vide, at Isak havde velsignet Jakob og sendt ham til Paddan-Aram for at tage sig en Hustru der, og at han, da han velsignede ham, havde pålagt ham ikke at tage sig en Hustru blandt Kana'ans Døtre, </p>
<p id="v7"><sup><small>7</small></sup>  og at Jakob havde adlydt sin Fader og Moder og var draget til Paddan-Aram. </p>
<p id="v8"><sup><small>8</small></sup>  Da skønnede Esau, at Kana'aos Døtre vakte hans Fader Isaks Mishag, </p>
<p id="v9"><sup><small>9</small></sup>  og han gik til Ismael og tog Mahalat, en Datter af Abrahams Søn Ismael og Søster til Nebajot, til Hustru ved Siden af sine andre Hustruer. </p>
<p id="v10"><sup><small>10</small></sup>  Så drog Jakob bort fra Be'ersjeba og vandrede ad Karan til. </p>
<p id="v11"><sup><small>11</small></sup>  På sin Vandring kom han til det hellige Sted og overnattede der, da Solen var gået ned; og han tog en af Stenene på Stedet og brugte den som Hovedgærde og lagde sig til, Hvile der. </p>
<p id="v12"><sup><small>12</small></sup>  Da drømte han, og se, på Jorden stod en Stige, hvis Top nåede til Himmelen, og se, Guds Engle steg op og ned ad den; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  og HERREN stod foran ham og sagde: "Jeg er HERREN, din Fader Abrahams og Isaks Gud! Det Land, du hviler på, giver jeg dig og dit Afkom; </p>
<p id="v14"><sup><small>14</small></sup>  dit Afkom skal blive som Jordens Støv, og du skal brede dig mod Vest og Øst, mod Nord og Syd; og i dig og i din Sæd skal alle Jordens Slægter velsignes; <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  se, jeg vil være med dig og vogte dig, hvorhen du end går og føre dig tilbage til dette Land; thi jeg vil ikke forlade dig, men opfylde alt, hvad jeg har lovet dig!" </p>
<p id="v16"><sup><small>16</small></sup>  Da Jakob vågnede af sin Søvn, sagde han: "Sandelig, HERREN er på dette Sted, og jeg vidste det ikke!" </p>
<p id="v17"><sup><small>17</small></sup>  Og han blev angst og sagde: "Hvor forfærdeligt er dog dette Sted! Visselig, her er Guds Hus, her er Himmelens Port!" </p>
<p id="v18"><sup><small>18</small></sup>  Tidligt næste Morgen tog Jakob den Sten, han havde brugt som Hovedgærde rejste den som en Stenstøtte og gød Olie over den. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Og han kaldte dette Sted Betel; før hed Byen Luz. </p>
<p id="v20"><sup><small>20</small></sup>  Derpå gjorde Jakob følgende Løfte: "Hvis Gud er med mig og vogter mig på den Vej, jeg skal vandre, og giver mig Brød at spise og Klæder at iføre mig, </p>
<p id="v21"><sup><small>21</small></sup>  og hvis jeg kommer uskadt tilbage til min Faders Hus, så skal HERREN være min Gud, </p>
<p id="v22"><sup><small>22</small></sup>  og denne Sten, som jeg har rejst som en Støtte, skal være Guds Hus, og af alt, hvad du giver mig, vil jeg give dig Tiende!" <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Genesis/27">
          <span class="mdi mdi-arrow-left-drop-circle"></span><span class="pl-2">Første Mosebog - Kapitel 27</span>
        </a>
        </td>
        <td>
        <a href="/da/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Genesis/29">
          <span class="pr-2">Første Mosebog - Kapitel 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 28:3 <i>El Shaddai, den skabende Guddom</i>: <a href="/da/The_Urantia_Book/142#p3_5">UB 142:3.5</a>.  <i>Den Almægtige</i>: <a href="/da/The_Urantia_Book/131#p10_6">UB 131:10.6</a>.  <i>El Shaddai</i>: <a href="/da/The_Urantia_Book/96#p1_5">UB 96:1.5</a>. </li>
  <li id="fn2"><a href="#cite2">↑</a> 28:12 <i>Engle går op og ned</i>: <a href="/da/The_Urantia_Book/167#p7_4">UB 167:7.4</a>. </li>
  <li id="fn3"><a href="#cite3">↑</a> 28:12-16 <i>Gud »taler« i drømme</i>: <a href="/da/The_Urantia_Book/86#p5_7">UB 86:5.7</a>. </li>
  <li id="fn4"><a href="#cite4">↑</a> 28:14 <i>Alle familier vil blive velsignet</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn5"><a href="#cite5">↑</a> 28:18 <i>Jakobs sten</i>: <a href="/da/The_Urantia_Book/85#p1_1">UB 85:1.1</a>. </li>
  <li id="fn6"><a href="#cite6">↑</a> 28:22 <i>Tiendeordning</i>: <a href="/da/The_Urantia_Book/93#p3_1">UB 93:3.1</a>.  <i>Sten opstillet som søjle</i>: <a href="/da/The_Urantia_Book/88#p2_3">UB 88:2.3</a>. </li>
</ol>
</div>
