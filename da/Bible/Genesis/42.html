<!--
title: Første Mosebog - Kapitel 42
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/41">Første Mosebog - Kapitel 41</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/43">Første Mosebog - Kapitel 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da Jakob hørte, at der var Korn at få i Ægypten, sagde han til sine Sønner: "Hvad venter I efter?" </p>
<p id="v2"><sup><small>2</small></sup>  Og han sagde: "Jeg hører, at der er Korn at få i Ægypten; drag ned og køb os noget, at vi kan blive i Live og undgå Døden!" </p>
<p id="v3"><sup><small>3</small></sup>  Så drog de ti af Josefs Brødre ned for at købe Korn i Ægypten; </p>
<p id="v4"><sup><small>4</small></sup>  men Jakob sendte ikke Josefs Broder Benjamin med hans Brødre, thi han tænkte, der kunde tilstøde ham en Ulykke. </p>
<p id="v5"><sup><small>5</small></sup>  Blandt dem, der kom for at købe Korn, var også Israels Sønner; thi der var Hungersnød i Kana'ans Land. </p>
<p id="v6"><sup><small>6</small></sup>  Og da Josef var Hersker i Landet, og han var den, der solgte Korn til alt Folket i Landet, så kom Josefs Brødre og kastede sig til Jorden for ham. </p>
<p id="v7"><sup><small>7</small></sup>  Da Josef så sine Brødre, kendte han dem; men han lod fremmed over for dem, talte dem hårdt til og sagde til dem: "Hvorfra kommer I?" De svarede: "Fra Kana'ans Land for at købe Føde!" </p>
<p id="v8"><sup><small>8</small></sup>  Josef kendte sine Brødre, men de kendte ikke ham. </p>
<p id="v9"><sup><small>9</small></sup>  Da kom Josef de Drømme i Hu. han havde drømt om dem; og han sagde til dem; "I er Spejdere, I kommer for at se, hvor Landet er åbent!" </p>
<p id="v10"><sup><small>10</small></sup>  De svarede: "Nej, Herre, dine Trælle kommer for at købe Føde! </p>
<p id="v11"><sup><small>11</small></sup>  Vi er alle Sønner af en og samme Mand; vi er ærlige Folk. </p>
<p id="v12"><sup><small>12</small></sup>  Men han sagde: "Jo vist så! I kommer for at se, hvor Landet er åbent!" </p>
<p id="v13"><sup><small>13</small></sup>  De svarede: "Vi, dine Trælle. var tolv Brødre, Sønner af en og samme Mand i Kana'ans Land; den yngste er for Tiden hjemme hos vor Fader, og een er ikke mere!" </p>
<p id="v14"><sup><small>14</small></sup>  Men Josef sagde til dem: "Det er, som jeg siger eder: I er Spejdere! </p>
<p id="v15"><sup><small>15</small></sup>  Men nu skal I sættes på Prøve: Så sandt Farao lever, slipper I ikke herfra, uden at eders yngste Broder kommer hid! </p>
<p id="v16"><sup><small>16</small></sup>  Lad en af eder rejse hjem for at hente eders Broder, og imedens holdes I andre fangne; så vil det. vise sig, om eders Ord er Sandhed; og hvis ikke, så er I, så sandt, Farao lever, Spejdere!" </p>
<p id="v17"><sup><small>17</small></sup>  Derpå holdt han dem i Forvaring tre Dage. </p>
<p id="v18"><sup><small>18</small></sup>  Men Tredjedagen sagde Josef til dem: "Vil I beholde Livet, så skal I gøre således, thi jeg er en Mand, der frygter Gud: </p>
<p id="v19"><sup><small>19</small></sup>  Er I virkelig ærlige Folk, lad så en af eder blive tilbage som Fange i det Fængsel, som I sad i, medens I andre drager hjem med Korn til at stille Hungeren i eders Huse; </p>
<p id="v20"><sup><small>20</small></sup>  og bring så eders yngste Broder til mig, så skal eders Ord stå til Troende, og I skal slippe for at dø!" Og således gjorde de. </p>
<p id="v21"><sup><small>21</small></sup>  Da sagde de til hverandre: "Sandelig, nu må vi bøde for, hvad vi forbrød mod vor Broder, da vi så hans Sjælevånde, medens han bønfaldt os, og dog ikke hørte ham; derfor stedes vi nu i denne Vånde!" </p>
<p id="v22"><sup><small>22</small></sup>  Men Ruben tog til Orde og sagde til dem: "Sagde jeg eder ikke dengang: Forsynd eder ikke mod Drengen! Men I vilde ikke høre; se, nu kræves hans Blod!" </p>
<p id="v23"><sup><small>23</small></sup>  Således talte de. Men de vidste ikke, at Josef forstod det, thi han forhandlede med dem ved Tolk; </p>
<p id="v24"><sup><small>24</small></sup>  og han vendte sig bort fra dem og græd. Siden vendte han sig til dem og talte med dem; og han tog Simeon fra dem og lod ham fængsle for deres Øjne. </p>
<p id="v25"><sup><small>25</small></sup>  Så gav Josef Befaling til at fylde deres Sække med Korn og lægge Pengene tilbage i hver enkelts Sæk og give dem Rejsekost; og således skete det. </p>
<p id="v26"><sup><small>26</small></sup>  Så læssede de deres Korn på Æslerne og drog bort. </p>
<p id="v27"><sup><small>27</small></sup>  Men da en af dem i Natteherberget åbnede sin Sæk for at give sit Æsel Foder, fik han Øje på sine Penge, der lå oven i Sækken; </p>
<p id="v28"><sup><small>28</small></sup>  og han sagde til sine Brødre: "Mine Penge er kommet igen; se, de er i min Sæk!" Da sank Hjertet i Livet på dem, og de så forfærdede på hverandre og sagde: "Hvad har Gud dog gjort imod os!" </p>
<p id="v29"><sup><small>29</small></sup>  Og da de kom hjem til deres Fader Jakob i Kana'ans Land, fortalte de ham alt, hvad der var hændet dem, og sagde: </p>
<p id="v30"><sup><small>30</small></sup>  "Manden, der er Landets Herre, talte os hårdt til og holdt os i Forvaring, som var vi Folk, der vilde udspejde Landet; </p>
<p id="v31"><sup><small>31</small></sup>  men vi sagde til ham: Vi er ærlige Folk og ikke Spejdere; </p>
<p id="v32"><sup><small>32</small></sup>  vi var tolv Brødre, Sønner af en og samme Fader; een er ikke mere, og den yngste er for Tiden hjemme hos vor Fader i Kana'ans Land. </p>
<p id="v33"><sup><small>33</small></sup>  Så sagde Manden, der er Landets Herre: Derpå vil jeg kende, at I er ærlige Folk: Lad en af eder blive hos mig, og tag I andre Korn til at stille Hungeren i eders Huse og drag hjem! </p>
<p id="v34"><sup><small>34</small></sup>  Siden skal I bringe eders yngste Broder til mig, for at jeg kan kende, at I ikke er Spejdere, men ærlige Folk; så vil jeg udlevere eders Broder til eder, og I kan frit rejse i Landet." </p>
<p id="v35"><sup><small>35</small></sup>  Da de nu tømte deres Sække, fandt hver sin Pengepose i sin Sæk; og da de og deres Fader så Pengeposerne, blev de forfærdede. </p>
<p id="v36"><sup><small>36</small></sup>  Og deres Fader Jakob sagde til dem: "I gør mig barnløs; Josef er ikke mere, og Simeon er ikke mere, og nu vil I tage Benjamin; det går alt sammen ud over mig!" </p>
<p id="v37"><sup><small>37</small></sup>  Så sagde Ruben til sin Fader: "Du må tage mine to Sønners Liv, hvis jeg ikke bringer ham til dig; betro ham til mig, og jeg skal bringe ham tilbage til dig!" </p>
<p id="v38"><sup><small>38</small></sup>  Men han sagde: "Min Søn skal ikke rejse derned med eder, thi hans Broder er død, og han alene er tilbage; tilstøder der ham en Ulykke på den Rejse, I har for, så bringer I mine grå Hår ned i Dødsriget med Sorg!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Genesis/41">Første Mosebog - Kapitel 41</a></td>
        <td><a href="/da/Bible/Genesis/Index">Indeks</a></td>
        <td><a href="/da/Bible/Genesis/43">Første Mosebog - Kapitel 43</a></td>
      </tr>
    </tbody>
  </table>
</figure>
