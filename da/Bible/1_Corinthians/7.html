<!--
title: Første Korintherbrev - Kapitel 7
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Corinthians/6">Første Korintherbrev - Kapitel 6</a></td>
        <td><a href="/da/Bible/1_Corinthians/Index">Indeks</a></td>
        <td><a href="/da/Bible/1_Corinthians/8">Første Korintherbrev - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men hvad det angår, hvorom I skreve til mig, da er det godt for en Mand ikke at røre en Kvinde; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  men for Utugts Skyld have hver Mand sin egen Hustru, og hver Kvinde have sin egen Mand. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Manden yde Hustruen sin Skyldighed; ligeledes også Hustruen Manden. </p>
<p id="v4"><sup><small>4</small></sup>  Hustruen råder ikke over sit eget Legeme, men Manden; ligeså råder heller ikke Manden over sit eget Legeme, men Hustruen. </p>
<p id="v5"><sup><small>5</small></sup>  Unddrager eder ikke hinanden, uden måske med fælles Samtykke, til en Tid, for at I kunne have Ro til Bønnen, og for så atter at være sammen, for at Satan ikke skal friste eder, fordi I ikke formå at være afholdende. </p>
<p id="v6"><sup><small>6</small></sup>  Men dette siger jeg som en Indrømmelse, ikke som en Befaling. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Jeg ønsker dog, at alle Mennesker måtte være, som jeg selv er; men hver har sin egen Nådegave fra Gud, den ene så, den anden så. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Til de ugifte og til Enkerne siger jeg, at det er godt for dem, om de forblive som jeg. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Men kunne de ikke være afholdende, da lad dem gifte sig; thi det er bedre at gifte sig end at lide Brynde. </p>
<p id="v10"><sup><small>10</small></sup>  Men de gifte byder ikke jeg, men Herren, at en Hustru ikke skal skille sig fra sin Mand; </p>
<p id="v11"><sup><small>11</small></sup>  (men om hun virkeligt skiller sig fra ham, da forblive hun ugift eller forlige sig med Manden;) og at en Mand ikke skal forlade sin Hustru. </p>
<p id="v12"><sup><small>12</small></sup>  Men til de andre siger jeg, ikke Herren: Dersom nogen Broder har en vantro Hustru, og denne samtykker i at bo hos ham, så forlade han hende ikke! </p>
<p id="v13"><sup><small>13</small></sup>  Og dersom en Hustru har en vantro Mand, og denne samtykker i at bo hos hende, så forlade hun ikke Manden! </p>
<p id="v14"><sup><small>14</small></sup>  Thi den vantro Mand er helliget ved Hustruen, og den vantro Hustru er helliget ved Manden; ellers vare jo eders Børn urene, men nu ere de hellige. </p>
<p id="v15"><sup><small>15</small></sup>  Men skiller den vantro sig, så lad ham skille sig; ingen Broder eller Søster er trælbunden i sådanne Tilfælde; men Gud har kaldet os til Fred. </p>
<p id="v16"><sup><small>16</small></sup>  Thi hvad ved du, Hustru! om du kan frelse din Mand? eller hvad ved du, Mand! om du kan frelse din Hustru? </p>
<p id="v17"><sup><small>17</small></sup>  Kun vandre enhver således, som Herren har tildelt ham, som Gud har kaldet ham; og således forordner jeg i alle Menighederne. </p>
<p id="v18"><sup><small>18</small></sup>  Blev nogen kaldet som omskåren, han lade ikke Forhud drage over; er nogen kaldet som uomskåren, han lade sig ikke omskære! </p>
<p id="v19"><sup><small>19</small></sup>  Omskærelse har intet at sige, og Forhud har intet at sige, men det at holde Guds Bud. </p>
<p id="v20"><sup><small>20</small></sup>  Hver blive i den Stand, hvori han blev kaldet! </p>
<p id="v21"><sup><small>21</small></sup>  Blev du kaldet som Træl, da lad det ikke bekymre dig, men om du også kan blive fri, da gør hellere Brug deraf! </p>
<p id="v22"><sup><small>22</small></sup>  Thi den, der er kaldet i Herren som Træl, er Herrens frigivne; ligeså er den, der er kaldet som fri, Kristi Træl. </p>
<p id="v23"><sup><small>23</small></sup>  Dyrt bleve I købte, vorde ikke Menneskers Trælle! </p>
<p id="v24"><sup><small>24</small></sup>  I den Stand, hvori enhver blev kaldet, Brødre, deri blive han for Gud! </p>
<p id="v25"><sup><small>25</small></sup>  Men om Jomfruerne har jeg ikke nogen Befaling fra Herren, men giver min Mening til Hende som den, hvem Herren barmhjertigt har forundt at være troværdig. </p>
<p id="v26"><sup><small>26</small></sup>  Jeg mener altså dette, at det på Grund af den forhåndenværende Nød er godt for et Menneske at være således, som han er. </p>
<p id="v27"><sup><small>27</small></sup>  Er du bunden til en Kvinde, da søg ikke at blive løst; er du ikke bunden, da søg ikke en Hustru! </p>
<p id="v28"><sup><small>28</small></sup>  Men om du også gifter dig, synder du ikke; og om en Jomfru gifter sig, synder hun ikke; dog ville sådanne få Trængsel i Kødet. Men jeg skåner eder. </p>
<p id="v29"><sup><small>29</small></sup>  Men dette siger jeg eder, Brødre! at Tiden er kort, for at herefter både de, der have Hustruer, skulle være, som om de ingen have, </p>
<p id="v30"><sup><small>30</small></sup>  og de, der græde, som om de ikke græde, og de, der glæde sig, som om de ikke glæde sig, og de, der købe, som om de ikke besidde, </p>
<p id="v31"><sup><small>31</small></sup>  og de, der bruge denne Verden, som om de ikke gøre Brug af den; thi denne Verdens Skikkelse forgår. </p>
<p id="v32"><sup><small>32</small></sup>  Men jeg ønsker, at I må være uden Bekymring. Den ugifte er bekymret for de Ting, som høre Herren til, hvorledes han kan behage Herren; </p>
<p id="v33"><sup><small>33</small></sup>  men den gifte er bekymret for de Ting, som høre Verden til, hvorledes han kan behage Hustruen. </p>
<p id="v34"><sup><small>34</small></sup>  Og der er også Forskel imellem Hustruen og Jomfruen. Den ugifte er bekymret for de Ting, som høre Herren til, for at hun kan være hellig både på Legeme og Ånd; men den gifte er bekymret for det, som hører Verden til, hvor ledes hun kan behage Manden. </p>
<p id="v35"><sup><small>35</small></sup>  Men dette siger jeg til eders eget Gavn, ikke for at kaste en Snare om eder, men for at bevare Sømmelighed og en urokkelig Vedhængen ved Herren. </p>
<p id="v36"><sup><small>36</small></sup>  Men dersom nogen mener at volde sin ugifte Datter Skam, om hun sidder over Tiden, og det må så være, han gøre, hvad han vil, han synder ikke; lad dem gifte sig! </p>
<p id="v37"><sup><small>37</small></sup>  Men den, som står fast i sit Hjerte og ikke er tvungen, men har Rådighed over sin Villie og har besluttet dette i sit Hjerte at holde sin Datter ugift, han gør vel. </p>
<p id="v38"><sup><small>38</small></sup>  Altså, både den, som bortgifter sin Datter, gør vel, og den, som ikke bortgifter hende, gør bedre. </p>
<p id="v39"><sup><small>39</small></sup>  En Hustru er bunden, så længe hendes Mand lever; men dersom Manden sover hen, er hun fri til at gifte sig med hvem hun vil, kun at det sker i Herren. </p>
<p id="v40"><sup><small>40</small></sup>  Men lykkeligere er hun, om hun forbliver således, som hun er, efter min Mening; men også jeg mener at have Guds Ånd. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Corinthians/6">Første Korintherbrev - Kapitel 6</a></td>
        <td><a href="/da/Bible/1_Corinthians/Index">Indeks</a></td>
        <td><a href="/da/Bible/1_Corinthians/8">Første Korintherbrev - Kapitel 8</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:1 <i>Mand ikke røre kvinde</i>: <a href="/da/The_Urantia_Book/89#p3_6">UB 89:3.6</a>. </li>
  <li id="fn2"><a href="#cite2">↑</a> 7:2,9 <i>Ægteskab, det mindste onde</i>: <a href="/da/The_Urantia_Book/89#p3_6">UB 89:3.6</a>. </li>
  <li id="fn3"><a href="#cite3">↑</a> 7:6 <i>Paul taler med tilladelse</i>: <a href="/da/The_Urantia_Book/89#p3_6">UB 89:3.6</a>. </li>
  <li id="fn4"><a href="#cite4">↑</a> 7:7 <i>Paulus ville alle mennesker være som han</i>: <a href="/da/The_Urantia_Book/89#p3_6">UB 89:3.6</a>. </li>
  <li id="fn5"><a href="#cite5">↑</a> 7:8 <i>Godt for singler og enker</i>: <a href="/da/The_Urantia_Book/89#p3_6">UB 89:3.6</a>. </li>
</ol>
</div>
