<!--
title: Første Korintherbrev - Kapitel 10
description: 
published: true
date: 2023-11-8T20:15:14Z
tags: bible, bible—1 corinthians
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/1_Corinthians/9">
          <span class="mdi mdi-arrow-left-drop-circle"></span><span class="pl-2">Første Korintherbrev - Kapitel 9</span>
        </a>
        </td>
        <td>
        <a href="/da/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/1_Corinthians/11">
          <span class="pr-2">Første Korintherbrev - Kapitel 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Thi jeg vil ikke, Brødre, at I skulle være uvidende om, at vore Fædre vare alle under Skyen og gik alle igennem Havet </p>
<p id="v2"><sup><small>2</small></sup>  og bleve alle døbte til Moses i Skyen og i Havet </p>
<p id="v3"><sup><small>3</small></sup>  og spiste alle den samme åndelige Mad </p>
<p id="v4"><sup><small>4</small></sup>  og drak alle den samme åndelige Drik; thi de drak af en åndelig Klippe, som fulgte med; men Klippen var Kristus. </p>
<p id="v5"><sup><small>5</small></sup>  Alligevel fandt Gud ikke Behag i de fleste af dem; thi de bleve slagne ned i Ørkenen. </p>
<p id="v6"><sup><small>6</small></sup>  Men disse Ting skete som Forbilleder for os, for at vi ikke skulle begære, hvad ondt er, således som hine begærede. </p>
<p id="v7"><sup><small>7</small></sup>  Bliver ej heller Afgudsdyrkere som nogle af dem, ligesom der er skrevet: "Folket satte sig ned at spise og drikke, og de stode op at lege." </p>
<p id="v8"><sup><small>8</small></sup>  Lader os ej heller bedrive Utugt, som nogle af dem bedreve Utugt, og der faldt på een Dag tre og tyve Tusinde. </p>
<p id="v9"><sup><small>9</small></sup>  Lader os ej heller friste Herren, som nogle af dem fristede ham og bleve ødelagte af Slanger. </p>
<p id="v10"><sup><small>10</small></sup>  Knurrer ej heller, som nogle af dem knurrede og bleve ødelagte af Ødelæggeren. </p>
<p id="v11"><sup><small>11</small></sup>  Men dette skete dem forbilledligt, men det blev skrevet til Advarsel for os, til hvem Tidernes Ende er kommen. </p>
<p id="v12"><sup><small>12</small></sup>  Derfor den, som tykkes at stå, se til, at han ikke falder! </p>
<p id="v13"><sup><small>13</small></sup>  Der er ikke kommet andre end menneskelige Fristelser over eder, og trofast er Gud, som ikke vil tillade, at I fristes over Evne, men som sammen med Fristelsen vil skabe også Udgangen af den, for at I må kunne udholde den. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Derfor, mine elskede, flyr fra Afgudsdyrkelsen! </p>
<p id="v15"><sup><small>15</small></sup>  Jeg taler som til forstandige; dømmer selv, hvad jeg siger. </p>
<p id="v16"><sup><small>16</small></sup>  Velsignelsens Kalk, som vi velsigne, er den ikke Samfund med Kristi Blod? det Brød, som vi bryde, er det ikke Samfund med Kristi Legeme? </p>
<p id="v17"><sup><small>17</small></sup>  Fordi der er eet Brød, ere vi mange eet Legeme; thi vi få alle Del i det ene Brød. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Ser til Israel efter Kødet; have de, som spise Ofrene, ikke Samfund med Alteret? </p>
<p id="v19"><sup><small>19</small></sup>  Hvad siger jeg da? At Afgudsofferkød er noget? eller at en Afgud er noget? </p>
<p id="v20"><sup><small>20</small></sup>  Nej! men hvad Hedningerne ofre, ofre de til onde Ånder og ikke til Gud; men jeg vil ikke,at I skulle få Samfund med de onde Ånder. </p>
<p id="v21"><sup><small>21</small></sup>  I kunne ikke drikke Herrens Kalk og onde Ånders Kalk; I kunne ikke være delagtige i Herrens Bord og i onde Ånders Bord. </p>
<p id="v22"><sup><small>22</small></sup>  Eller skulle vi vække Herrens Nidkærhed? Mon vi ere stærkere end han? </p>
<p id="v23"><sup><small>23</small></sup>  Alt er tilladt, men ikke alt er gavnligt; alt er tilladt, men ikke alt opbygger. </p>
<p id="v24"><sup><small>24</small></sup>  Ingen søge sit eget, men Næstens! </p>
<p id="v25"><sup><small>25</small></sup>  Alt, hvad der sælges i Slagterbod, spiser det, uden at undersøge noget af Samvittigheds-Hensyn; </p>
<p id="v26"><sup><small>26</small></sup>  thi Herrens er Jorden og dens Fylde. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Dersom nogen af de vantro indbyder eder, og I ville gå derhen, da spiser alt det, som sættes for eder, uden at undersøge noget af Samvittigheds-Hensyn. </p>
<p id="v28"><sup><small>28</small></sup>  Men dersom nogen siger til eder: "Dette er Offerkød," da lad være at spise for hans Skyld, som gav det til Kende, og for Samvittighedens Skyld. </p>
<p id="v29"><sup><small>29</small></sup>  Samvittigheden siger jeg, ikke ens egen, men den andens; thi hvorfor skal min Frihed dømmes af en anden Samvittighed? </p>
<p id="v30"><sup><small>30</small></sup>  Dersom jeg nyder det med Taksigelse, hvorfor hører jeg da ilde for det, som jeg takker for? </p>
<p id="v31"><sup><small>31</small></sup>  Hvad enten I derfor spise eller drikke, eller hvad I gøre, da gører alt til Guds Ære! </p>
<p id="v32"><sup><small>32</small></sup>  Værer uden Anstød både for Jøder og Grækere og for Guds Menighed, </p>
<p id="v33"><sup><small>33</small></sup>  ligesom også jeg i alt stræber at tækkes alle, idet jeg ikke søger, hvad der gavner mig selv, men hvad der gavner de mange, for at de kunne frelses. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/1_Corinthians/9">
          <span class="mdi mdi-arrow-left-drop-circle"></span><span class="pl-2">Første Korintherbrev - Kapitel 9</span>
        </a>
        </td>
        <td>
        <a href="/da/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/1_Corinthians/11">
          <span class="pr-2">Første Korintherbrev - Kapitel 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 10:13 <i># 1 Gud er trofast</i>: <a href="/da/The_Urantia_Book/4#p1_3">UB 4:1.3</a>. </li>
  <li id="fn2"><a href="#cite2">↑</a> 10:17 <i>Enhed, ikke ensartethed</i>: <a href="/da/The_Urantia_Book/134#p4_6">UB 134:4.6</a>.  <i>Handlingers sociale virkning</i>: <a href="/da/The_Urantia_Book/54#p6_3">UB 54:6.3</a>. </li>
  <li id="fn3"><a href="#cite3">↑</a> 10:26,28 <i>Jorden er Herrens, og dens fylde</i>: <a href="/da/The_Urantia_Book/3#p5_2">UB 3:5.2</a>. </li>
</ol>
</div>
