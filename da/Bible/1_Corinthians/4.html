<!--
title: Første Korintherbrev - Kapitel 4
description: 
published: true
date: 2023-11-8T20:15:14Z
tags: bible, bible—1 corinthians
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/1_Corinthians/3">
          <span class="mdi mdi-arrow-left-drop-circle"></span><span class="pl-2">Første Korintherbrev - Kapitel 3</span>
        </a>
        </td>
        <td>
        <a href="/da/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/1_Corinthians/5">
          <span class="pr-2">Første Korintherbrev - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Således agte man os; som Kristi Tjenere og Husholdere over Guds Hemmeligheder! </p>
<p id="v2"><sup><small>2</small></sup>  I øvrigt kræves her af Husholdere, at man må findes tro, </p>
<p id="v3"><sup><small>3</small></sup>  Men mig er det såre lidet at bedømmes af eder eller af en menneskelig Ret; ja, jeg bedømmer end ikke mig selv. </p>
<p id="v4"><sup><small>4</small></sup>  Thi vel ved jeg intet med mig selv, dog er jeg ikke dermed retfærdiggjort; men den, som bedømmer mig, er Herren. </p>
<p id="v5"><sup><small>5</small></sup>  Derfor dømmer ikke noget før Tiden, førend Herren kommer, som både skal bringe for lyset det, som er skjult i Mørket, og åbenbare Hjerternes Råd; og da skal enhver få sin Ros fra Gud. </p>
<p id="v6"><sup><small>6</small></sup>  Men dette, Brødre! har jeg anvendt på mig selv og Apollos for eders Skyld, for at I på os kunne lære dette "ikke ud over, hvad der står skrevet", for at ikke nogen af eder for eens Skyld skal opblæse sig mod en anden. </p>
<p id="v7"><sup><small>7</small></sup>  Thi hvem giver dig Fortrin? og hvad har du, som du ikke har fået givet? men når du virkelig har fået det, hvorfor roser du dig da, som om du ikke havde fået det? </p>
<p id="v8"><sup><small>8</small></sup>  I ere allerede mættede, I ere allerede blevne rige, I ere blevne Konger uden os, ja, gid I dog vare blevne Konger, for at også vi kunde være Konger med eder! </p>
<p id="v9"><sup><small>9</small></sup>  Thi mig synes, at Gud har fremstillet os Apostle som de ringeste, ligesom dødsdømte; thi et Skuespilere vi blevne for Verden, både for Engle og Mennesker. </p>
<p id="v10"><sup><small>10</small></sup>  Vi ere Dårer for Kristi Skyld, men I ere kloge i Kristus; vi svage, men I stærke; I hædrede, men vi vanærede. </p>
<p id="v11"><sup><small>11</small></sup>  Indtil denne Time lide vi både Hunger og Tørst og Nøgenhed og få Næveslag og have intet blivende Sted </p>
<p id="v12"><sup><small>12</small></sup>  og arbejde møjsommeligt med vore egne Hænder. Udskælder man os, velsigne vi; forfølger man os, finde vi os deri; </p>
<p id="v13"><sup><small>13</small></sup>  spotter man os, give vi gode Ord; som Verdens Fejeskarn ere vi blevne, et Udskud for alle indtil nu. </p>
<p id="v14"><sup><small>14</small></sup>  Ikke for at beskæmme eder skriver jeg dette; men jeg påminder eder som mine elskede Børn. </p>
<p id="v15"><sup><small>15</small></sup>  Thi om I end have ti Tusinde Opdragere i Kristus, have I dog ikke mange Fædre; thi jeg har i Kristus Jesus avlet eder ved Evangeliet. </p>
<p id="v16"><sup><small>16</small></sup>  Jeg formaner eder altså, vorder mine Efterfølgere! </p>
<p id="v17"><sup><small>17</small></sup>  Derfor har jeg sendt Timotheus til eder, som er mit elskede og trofaste Barn i Herren, og han skal minde eder om mine Veje i Kristus, således som jeg lærer alle Vegne i enhver Menighed. </p>
<p id="v18"><sup><small>18</small></sup>  Men nogle ere blevne opblæste, i den Tanke, at jeg ikke kommer til eder; </p>
<p id="v19"><sup><small>19</small></sup>  men jeg skal snart komme til eder, om Herren vil, og gøre mig bekendt, ikke med de opblæstes Ord, men med deres Kraft. </p>
<p id="v20"><sup><small>20</small></sup>  Thi Guds Rige består ikke i Ord, men i Kraft. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Hvad ville I? Skal jeg komme til eder med Ris eller med Kærlighed og Sagtmodigheds Ånd? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/1_Corinthians/3">
          <span class="mdi mdi-arrow-left-drop-circle"></span><span class="pl-2">Første Korintherbrev - Kapitel 3</span>
        </a>
        </td>
        <td>
        <a href="/da/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/1_Corinthians/5">
          <span class="pr-2">Første Korintherbrev - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 4:20 <i>Rigets evangelium</i>: <a href="/da/The_Urantia_Book/190#p5_4">UB 190:5.4</a>.  <i>Rigets evangelium</i>: <a href="/da/The_Urantia_Book/143#p1_5">UB 143:1.5</a>.  <i>Guds rige</i>: <a href="/da/The_Urantia_Book/153#p2_4">UB 153:2.4</a>.  <i>Guds rige</i>: <a href="/da/The_Urantia_Book/34#p6_13">UB 34:6.13</a>.  <i>Forkyndelse af rigets oprettelse</i>: <a href="/da/The_Urantia_Book/137#p8_6">UB 137:8.6</a>.  <i>Rigets evangelium</i>: <a href="/da/The_Urantia_Book/193#p0_4">UB 193:0.4</a>.  <i>Guds rige</i>: <a href="/da/The_Urantia_Book/169#p4_6">UB 169:4.6</a>. </li>
</ol>
</div>
