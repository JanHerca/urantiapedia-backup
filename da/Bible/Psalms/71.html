<!--
title: Salmernes Bog - Kapitel 71
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/70">Salmernes Bog - Kapitel 70</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/72">Salmernes Bog - Kapitel 72</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRE, jeg lider på dig, lad mig aldrig i evighed skuffes. </p>
<p id="v2"><sup><small>2</small></sup>  Frels mig og udfri mig i din Retfærdighed, du bøjede dit Øre til mig; </p>
<p id="v3"><sup><small>3</small></sup>  red mig og vær mig en Tilflugtsklippe, en Klippeborg til min Frelse; thi du er min Klippe og Borg! </p>
<p id="v4"><sup><small>4</small></sup>  Min Gud, fri mig ud af gudløses Hånd, af Niddings og Voldsmands Kløer; </p>
<p id="v5"><sup><small>5</small></sup>  thi du er mit Håb, o Herre! Fra min Ungdom var HERREN min Tillid; </p>
<p id="v6"><sup><small>6</small></sup>  fra Moders Skød har jeg støttet mig til dig, min Forsørger var du fra Moders Liv, dig gælder altid min Lovsang. </p>
<p id="v7"><sup><small>7</small></sup>  For mange står jeg som mærket af Gud, men du er min stærke Tilflugt; </p>
<p id="v8"><sup><small>8</small></sup>  min Mund er fuld af din Lovsang, af din Ære Dagen lang. </p>
<p id="v9"><sup><small>9</small></sup>  Forkast mig ikke i Alderdommens Tid og svigt mig ikke, nu Kraften svinder; </p>
<p id="v10"><sup><small>10</small></sup>  thi mine Fjender taler om mig, de der lurer på min Sjæl, holder Råd: </p>
<p id="v11"><sup><small>11</small></sup>  "Gud har svigtet ham! Efter ham! Grib ham, thi ingen frelser!" </p>
<p id="v12"><sup><small>12</small></sup>  Gud, hold dig ikke borte fra mig, il mig til Hjælp, min Gud; </p>
<p id="v13"><sup><small>13</small></sup>  lad dem blive til Skam og Skændsel, dem, der står mig imod, lad dem hylles i Spot og Spe, dem, der vil mig ondt! </p>
<p id="v14"><sup><small>14</small></sup>  Men jeg, jeg vil altid håbe, blive ved at istemme din Pris; </p>
<p id="v15"><sup><small>15</small></sup>  min Mund skal vidne om din Retfærd, om din Frelse Dagen lang; thi jeg kender ej Ende derpå. </p>
<p id="v16"><sup><small>16</small></sup>  Jeg vil minde om den Herre HERRENs Vælde, lovsynge din Retfærd, kun den alene. </p>
<p id="v17"><sup><small>17</small></sup>  Gud, du har vejledt mig fra min Ungdom af, dine Undere har jeg forkyndt til nu; </p>
<p id="v18"><sup><small>18</small></sup>  indtil Alderdommens Tid og de grånende Hår svigte du mig ikke, o Gud. End skal jeg prise din Arm for alle kommende Slægter. </p>
<p id="v19"><sup><small>19</small></sup>  Din Vælde og din Retfærdighed når til Himlen, o Gud; du, som øvede store Ting, hvo er din Lige, Gud? </p>
<p id="v20"><sup><small>20</small></sup>  Du, som lod os skue mange fold Trængsel og Nød, du kalder os atter til Live og drager os atter af Jordens Dyb; </p>
<p id="v21"><sup><small>21</small></sup>  du vil øge min Storhed og atter trøste mig. </p>
<p id="v22"><sup><small>22</small></sup>  Til Gengæld vil jeg til Harpespil prise din Trofasthed, min Gud, lege på Citer for dig, du Israels Hellige; <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  juble skal mine Læber - ja, jeg vil lovsynge dig og min Sjæl, som du udløste; </p>
<p id="v24"><sup><small>24</small></sup>  også min Tunge skal Dagen igennem forkynde din Retfærd, thi Skam og Skændsel får de, som vil mig ilde. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/70">Salmernes Bog - Kapitel 70</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/72">Salmernes Bog - Kapitel 72</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 71:22 <i>Israels Hellige</i>: <a href="/da/The_Urantia_Book/128#p1_10">UB 128:1.10</a>.  <i>Den hellige i Israel</i>: <a href="/da/The_Urantia_Book/196#p0_2">UB 196:0.2</a>.  <i>Den Hellige</i>: <a href="/da/The_Urantia_Book/96#p1_9">UB 96:1.9</a>. </li>
</ol>
</div>
