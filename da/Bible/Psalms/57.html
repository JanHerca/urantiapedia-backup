<!--
title: Salmernes Bog - Kapitel 57
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/56">Salmernes Bog - Kapitel 56</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/58">Salmernes Bog - Kapitel 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Al-tashket. Miktam af David. Dengang han flygtede ind i Hulen for Saul </p>
<p id="v2"><sup><small>2</small></sup>  Vær mig nådig, Gud, vær mig nådig, thi hos dig har min Sjæl søgt Ly; i dine Vingers Skygge søger jeg Ly, til Ulykken er drevet over. </p>
<p id="v3"><sup><small>3</small></sup>  Gud, den Højeste, påkalder jeg, den Gud, der gør vel imod mig; </p>
<p id="v4"><sup><small>4</small></sup>  han sender mig Hjælp fra Himlen og frelser min Sjæl fra dem, som vil mig til Livs. Gud sender sin Nåde og Trofasthed. </p>
<p id="v5"><sup><small>5</small></sup>  Jeg må ligge midt iblandt Løver, bo mellem Folk, der spyr Ild, hvis Tænder er Spyd og Pile, hvis Tunge er hvas som et Sværd. </p>
<p id="v6"><sup><small>6</small></sup>  Løft dig, o Gud, over Himlen, din Herlighed være over al Jorden! </p>
<p id="v7"><sup><small>7</small></sup>  Et Net har de udspændt for mine Skridt, deres egen Fod skal hildes deri; en Grav har de gravet foran mig, selv skal de falde deri. - Sela. </p>
<p id="v8"><sup><small>8</small></sup>  Mit Hjerte er trøstigt, Gud, mit Hjerte er trøstigt; jeg vil synge og lovprise dig, </p>
<p id="v9"><sup><small>9</small></sup>  vågn op, min Ære! Harpe og Citer vågn op, jeg vil vække Morgenrøden. </p>
<p id="v10"><sup><small>10</small></sup>  Jeg vil takke dig, Herre, blandt Folkeslag, prise dig blandt Folkefærd; </p>
<p id="v11"><sup><small>11</small></sup>  thi din Miskundhed når til Himlen, din Sandhed til Skyerne. </p>
<p id="v12"><sup><small>12</small></sup>  Løft dig, o Gud, over Himlen, din Herlighed være over al Jorden! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/56">Salmernes Bog - Kapitel 56</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/58">Salmernes Bog - Kapitel 58</a></td>
      </tr>
    </tbody>
  </table>
</figure>
