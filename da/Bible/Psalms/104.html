<!--
title: Salmernes Bog - Kapitel 104
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Psalms/103">Salmernes Bog - Kapitel 103</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Psalms/105">Salmernes Bog - Kapitel 105</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Min sjæl, lov Herren! Herren min Gud, du er såre stor! Du er klædt i Højhed og Herlighed, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  hyllet i Lys som en Kappe! Himlen spænder du ud som et Telt; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  du hvælver din Højsal i Vandene, gør Skyerne til din Vogn, farer frem på Vindens Vinger; </p>
<p id="v4"><sup><small>4</small></sup>  Vindene gør du til Sendebud, Ildsluer til dine Tjenere! <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Du fæsted Jorden på dens Grundvolde, aldrig i Evighed rokkes den; </p>
<p id="v6"><sup><small>6</small></sup>  Verdensdybet hylled den til som en Klædning, Vandene stod over Bjerge. </p>
<p id="v7"><sup><small>7</small></sup>  For din Trusel flyede de, skræmtes bort ved din Tordenrøst, </p>
<p id="v8"><sup><small>8</small></sup>  for op ad Bjerge og ned i Dale til det Sted, du havde beredt dem; </p>
<p id="v9"><sup><small>9</small></sup>  du satte en Grænse, de ej kommer over, så de ikke igen skal tilhylle Jorden. </p>
<p id="v10"><sup><small>10</small></sup>  Kilder lod du rinde i Dale, hen mellem Bjerge flød de; </p>
<p id="v11"><sup><small>11</small></sup>  de læsker al Markens Vildt, Vildæsler slukker deres Tørst; </p>
<p id="v12"><sup><small>12</small></sup>  over dem bygger Himlens Fugle, mellem Grenene lyder deres Kvidder. </p>
<p id="v13"><sup><small>13</small></sup>  Fra din Højsal vander du Bjergene, Jorden mættes fra dine Skyer; </p>
<p id="v14"><sup><small>14</small></sup>  du lader Græs gro frem til Kvæget og Urter til Menneskets Tjeneste, så du frembringer Brød af Jorden </p>
<p id="v15"><sup><small>15</small></sup>  og Vin, der glæder Menneskets Hjerte, og lader Ansigtet glinse af Olie, og Brødet skal styrke Menneskets Hjerte. </p>
<p id="v16"><sup><small>16</small></sup>  HERRENs Træer bliver mætte, Libanons Cedre, som han har plantet, </p>
<p id="v17"><sup><small>17</small></sup>  hvor Fuglene bygger sig Rede; i Cypresser har Storken sin Bolig. </p>
<p id="v18"><sup><small>18</small></sup>  Højfjeldet er for Stenbukken, Klipperne Grævlingens Tilflugt. </p>
<p id="v19"><sup><small>19</small></sup>  Du skabte Månen for Festernes Skyld, Solen kender sin Nedgangs Tid; </p>
<p id="v20"><sup><small>20</small></sup>  du sender Mørke, Natten kommer, da rører sig alle Skovens Dyr; </p>
<p id="v21"><sup><small>21</small></sup>  de unge Løver brøler efter Rov, de kræver deres Føde af Gud. </p>
<p id="v22"><sup><small>22</small></sup>  De sniger sig bort, når Sol står op, og lægger sig i deres Huler; </p>
<p id="v23"><sup><small>23</small></sup>  Mennesket går til sit Dagværk, ud til sin Gerning, til Kvæld falder på. </p>
<p id="v24"><sup><small>24</small></sup>  Hvor mange er dine Gerninger, HERRE, du gjorde dem alle med Visdom; Jorden er fuld af, hvad du har skabt! <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Der er Havet, stort og vidt, der vrimler det uden Tal af Dyr, både små og store; </p>
<p id="v26"><sup><small>26</small></sup>  Skibene farer der, Livjatan, som du danned til Leg deri. </p>
<p id="v27"><sup><small>27</small></sup>  De bier alle på dig, at du skal give dem Føde i Tide; </p>
<p id="v28"><sup><small>28</small></sup>  du giver dem den, og de sanker, du åbner din Hånd, og de mættes med godt. </p>
<p id="v29"><sup><small>29</small></sup>  Du skjuler dit Åsyn, og de forfærdes; du tager deres Ånd, og de dør og vender tilbage til Støvet; </p>
<p id="v30"><sup><small>30</small></sup>  du sender din Ånd, og de skabes, Jordens Åsyn fornyer du. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  HERRENs Herlighed vare evindelig, HERREN glæde sig ved sine Værker! </p>
<p id="v32"><sup><small>32</small></sup>  Et Blik fra ham, og Jorden skælver, et Stød fra ham, og Bjergene ryger </p>
<p id="v33"><sup><small>33</small></sup>  Jeg vil synge for HERREN, så længe jeg lever, lovsynge min Gud, den Tid jeg er til. </p>
<p id="v34"><sup><small>34</small></sup>  Min Sang være ham til Behag, jeg har min Glæde i HERREN. </p>
<p id="v35"><sup><small>35</small></sup>  Måtte Syndere svinde fra Jorden og gudløse ikke mer være til! Min Sjæl, lov HERREN! Halleluja! </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 104:1-32 <i>Gud som kontrollant</i>: <a href="/da/The_Urantia_Book/0#p2_9">UB 0:2.9</a>. </li>
  <li id="fn2"><a href="#cite2">↑</a> 104:2 <i>Del 3: Skaberen dækker sig selv</i>: <a href="/da/The_Urantia_Book/1#p0_1">UB 1:0.1</a>. </li>
  <li id="fn3"><a href="#cite3">↑</a> 104:2-9 <i>Fysisk skabelse</i>: <a href="/da/The_Urantia_Book/29#p0_1">UB 29:0.1</a>. </li>
  <li id="fn4"><a href="#cite4">↑</a> 104:4 <i>Engle af ild</i>: <a href="/da/The_Urantia_Book/85#p4_2">UB 85:4.2</a>. </li>
  <li id="fn5"><a href="#cite5">↑</a> 104:24 <i>I visdom skabte han alle ting</i>: <a href="/da/The_Urantia_Book/131#p2_2">UB 131:2.2</a>. </li>
  <li id="fn6"><a href="#cite6">↑</a> 104:30 <i>Sender skaberens sønner ud</i>: <a href="/da/The_Urantia_Book/4#p1_5">UB 4:1.5</a>.  <i>Konstant fornyet</i>: <a href="/da/The_Urantia_Book/4#p1_6">UB 4:1.6</a>.  <i>Ubegrænset ånd</i>: <a href="/da/The_Urantia_Book/2#p1_2">UB 2:1.2</a>.  <i>Liv, både materielt og åndeligt</i>: <a href="/da/The_Urantia_Book/36#p6_1">UB 36:6.1</a>.  <i>Du sender din ånd ud</i>: <a href="/da/The_Urantia_Book/34#p2_4">UB 34:2.4</a>. </li>
</ol>
</div>
