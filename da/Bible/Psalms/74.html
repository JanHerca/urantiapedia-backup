<!--
title: Salmernes Bog - Kapitel 74
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/73">Salmernes Bog - Kapitel 73</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/75">Salmernes Bog - Kapitel 75</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hvorfor har du, Gud, stødt os bort for evig, hvi ryger din Vrede mod Hjorden, du røgter? </p>
<p id="v2"><sup><small>2</small></sup>  Kom din Menighed i Hu, som du fordum vandt dig, - du udløste den til din Ejendoms Stamme - Zions Bjerg, hvor du har din Bolig. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Løft dine Fjed til de evige Tomter: Fjenden lagde alt i Helligdommen øde. </p>
<p id="v4"><sup><small>4</small></sup>  Dine Fjender brøled i dit Samlingshus, satte deres Tegn som Tegn deri. </p>
<p id="v5"><sup><small>5</small></sup>  Det så ud, som når man løfter Økser i Skovens Tykning. </p>
<p id="v6"><sup><small>6</small></sup>  Og alt det udskårne Træværk der! De hugged det sønder med Økse og Hammer. </p>
<p id="v7"><sup><small>7</small></sup>  På din Helligdom satte de Ild, de skændede og nedrev dit Navns Bolig. </p>
<p id="v8"><sup><small>8</small></sup>  De tænkte: "Til Hobe udrydder vi dem!" De brændte alle Guds Samlingshuse i Landet. </p>
<p id="v9"><sup><small>9</small></sup>  Vore Tegn, dem ser vi ikke, Profeter findes ej mer; hvor længe, ved ingen af os. </p>
<p id="v10"><sup><small>10</small></sup>  Hvor længe, o Gud, skal vor Modstander smæde, Fjenden blive ved at håne dit Navn? </p>
<p id="v11"><sup><small>11</small></sup>  Hvorfor holder du din Hånd tilbage og skjuler din højre i Kappens Fold? </p>
<p id="v12"><sup><small>12</small></sup>  Vor Konge fra fordums Tid er dog Gud, som udførte Frelsens Værk i Landet. </p>
<p id="v13"><sup><small>13</small></sup>  Du kløvede Havet med Vælde, knuste på Vandet Dragernes Hoved; </p>
<p id="v14"><sup><small>14</small></sup>  du søndrede Hovederne på Livjatan og gav dem som Æde til Ørkenens Dyr; </p>
<p id="v15"><sup><small>15</small></sup>  Kilde og Bæk lod du vælde frem, du udtørred stedseflydende Strømme; </p>
<p id="v16"><sup><small>16</small></sup>  din er Dagen, og din er Natten, du grundlagde Lys og Sol, </p>
<p id="v17"><sup><small>17</small></sup>  du fastsatte alle Grænser på Jord, du frembragte Sommer og Vinter. </p>
<p id="v18"><sup><small>18</small></sup>  Kom i Hu, o HERRE, at Fjenden har hånet, et Folk af Dårer har spottet dit Navn! </p>
<p id="v19"><sup><small>19</small></sup>  Giv ikke Vilddyret din Turteldues Sjæl, glem ikke for evigt dine armes Liv; </p>
<p id="v20"><sup><small>20</small></sup>  se hen til Pagten, thi fyldte er Landets mørke Steder med Voldsfærds Boliger. </p>
<p id="v21"><sup><small>21</small></sup>  Lad ej den fortrykte gå bort med Skam, lad de arme og fattige prise dit Navn! </p>
<p id="v22"><sup><small>22</small></sup>  Gud, gør dig rede, før din Sag, kom i Hu, hvor du stadig smædes af bårer, </p>
<p id="v23"><sup><small>23</small></sup>  lad ej dine Avindsmænds Røst uænset! Ustandseligt lyder dine Fjenders Larm! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/73">Salmernes Bog - Kapitel 73</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/75">Salmernes Bog - Kapitel 75</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 74:2 <i>Hellige bjerge</i>: <a href="/da/The_Urantia_Book/85#p1_5">UB 85:1.5</a>. </li>
</ol>
</div>
