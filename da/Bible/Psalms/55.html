<!--
title: Salmernes Bog - Kapitel 55
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/54">Salmernes Bog - Kapitel 54</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/56">Salmernes Bog - Kapitel 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Til Strengespil. Maskil af David </p>
<p id="v2"><sup><small>2</small></sup>  Lyt, o Gud, til min Bøn, skjul dig ej for min tryglen, </p>
<p id="v3"><sup><small>3</small></sup>  lå mig Øre og svar mig, jeg vånder mig i Klage, </p>
<p id="v4"><sup><small>4</small></sup>  jeg stønner ved Fjendernes Råb og de gudløses Skrig; thi Ulykke vælter de over mig, forfølger mig grumt; </p>
<p id="v5"><sup><small>5</small></sup>  Hjertet er angst i mit Bryst, Dødens Rædsler er faldet over mig. </p>
<p id="v6"><sup><small>6</small></sup>  Frygt og Angst falder på mig, Gru er over mig. </p>
<p id="v7"><sup><small>7</small></sup>  Jeg siger: Ak, havde jeg Vinger som Duen, da fløj jeg i Ly, </p>
<p id="v8"><sup><small>8</small></sup>  ja, langt bort vilde jeg fly og blive i Ørkenen. - Sela. </p>
<p id="v9"><sup><small>9</small></sup>  Da søgte jeg skyndsomt Tilflugt for rivende Storm og Uvejr. </p>
<p id="v10"><sup><small>10</small></sup>  Herre, forvir og split deres Tungemål! Thi Vold og Ufred ser jeg i Byen; </p>
<p id="v11"><sup><small>11</small></sup>  de går Rundgang Dag og Nat på dens Mure; </p>
<p id="v12"><sup><small>12</small></sup>  Ulykke, Kvide og Vanheld råder derinde, Voldsfærd og Svig viger aldrig bort fra dens Torve. </p>
<p id="v13"><sup><small>13</small></sup>  Det var ikke en Fjende, som hånede mig - det kunde bæres; min uven ydmygede mig ej - ham kunde jeg undgå; </p>
<p id="v14"><sup><small>14</small></sup>  men du, en Mand af min Stand, en Ven og fortrolig, </p>
<p id="v15"><sup><small>15</small></sup>  og det skønt vi delte Samværets Sødme, vandrede endrægtelig i Guds Hus. </p>
<p id="v16"><sup><small>16</small></sup>  Over dem komme Død, lad dem levende synke i Dødsriget! Thi der er Ondskab i deres Bolig, i deres Indre! </p>
<p id="v17"><sup><small>17</small></sup>  Jeg, jeg råber til Gud, og HERREN vil frelse mig. </p>
<p id="v18"><sup><small>18</small></sup>  Jeg klager og stønner ved Kvæld, ved Gry og ved Middag; min Røst vil han høre </p>
<p id="v19"><sup><small>19</small></sup>  og udfri min Sjæl i Fred, så de ikke kan komme mig nær; thi mange er de imod mig. </p>
<p id="v20"><sup><small>20</small></sup>  Gud, som troner fra Fortids Dage, vil høre og ydmyge dem. - Sela. Thi der er ingen Forandring hos dem, og de frygter ikke for Gud. </p>
<p id="v21"><sup><small>21</small></sup>  På Venner lagde han Hånd og brød sin Pagt. </p>
<p id="v22"><sup><small>22</small></sup>  Glattere end Smør er hans Mund, men Hjertet vil Krig, blødere end Olie hans Ord, skønt dragne Sværd. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Kast din Byrde på HERREN, så sørger han for dig, den retfærdige lader han ikke i Evighed rokkes. </p>
<p id="v24"><sup><small>24</small></sup>  Og du, o Gud, nedstyrt dem i Gravens Dyb! Ej skal blodstænkte, svigefulde Mænd nå Hælvten af deres Dage. Men jeg, jeg stoler på dig! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/54">Salmernes Bog - Kapitel 54</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/56">Salmernes Bog - Kapitel 56</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 55:22 <i>Kast din byrde på Herren</i>: <a href="/da/The_Urantia_Book/152#p5_3">UB 152:5.3</a>. </li>
</ol>
</div>
