<!--
title: Salmernes Bog - Kapitel 39
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/38">Salmernes Bog - Kapitel 38</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/40">Salmernes Bog - Kapitel 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. For Jedutun. Salme af David </p>
<p id="v2"><sup><small>2</small></sup>  Jeg sagde: "Mine Veje vil jeg vogte på, så jeg ikke synder med Tungen; min Mund vil jeg holde i Tømme, så længe den gudløse er mig nær!" </p>
<p id="v3"><sup><small>3</small></sup>  Jeg var stum og tavs, jeg tav for at undgå tomme Ord, men min Smerte naged, </p>
<p id="v4"><sup><small>4</small></sup>  mit Hjerte brændte i Brystet, Ild lued op, mens jeg grunded; da talte jeg med min Tunge. </p>
<p id="v5"><sup><small>5</small></sup>  Lær mig, HERRE, at kende mit Endeligt, det Mål af Dage, jeg har, lad mig kende, hvor snart jeg skal bort! </p>
<p id="v6"><sup><small>6</small></sup>  Se, i Håndsbredder målte du mine Dage ud, mit Liv er som intet for dig, som et Åndepust står hvert Menneske der. - Sela. </p>
<p id="v7"><sup><small>7</small></sup>  Kun som en Skygge er Menneskets Vandring, kun Tomhed er deres Travlhed; de samler og ved ej, hvem der får det. </p>
<p id="v8"><sup><small>8</small></sup>  Hvad bier jeg, Herre, da efter? Mit Håb står ene til dig. </p>
<p id="v9"><sup><small>9</small></sup>  Fri mig for al min Synd, gør mig ikke til Spot for Dårer! </p>
<p id="v10"><sup><small>10</small></sup>  Jeg tier og åbner ikke min Mund, du voldte det jo. </p>
<p id="v11"><sup><small>11</small></sup>  Borttag din Plage fra mig, under din vældige Hånd går jeg til. </p>
<p id="v12"><sup><small>12</small></sup>  Når du tugter en Mand med Straf for hans Brøde, smuldrer du hans Herlighed hen som Møl; kun et Åndepust er hvert Menneske. - Sela. </p>
<p id="v13"><sup><small>13</small></sup>  Hør, o HERRE, min Bøn og lyt til mit Skrig, til mine Tårer tie du ej! Thi en fremmed er jeg hos dig, en Gæst som alle mine Fædre. </p>
<p id="v14"><sup><small>14</small></sup>  Se bort fra mig, så jeg kvæges, før jeg går bort og ej mer er til! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/38">Salmernes Bog - Kapitel 38</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/40">Salmernes Bog - Kapitel 40</a></td>
      </tr>
    </tbody>
  </table>
</figure>
