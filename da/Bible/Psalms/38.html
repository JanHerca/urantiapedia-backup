<!--
title: Salmernes Bog - Kapitel 38
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/37">Salmernes Bog - Kapitel 37</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/39">Salmernes Bog - Kapitel 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salme af David. Le-hazkir <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  HERRE, revs mig ej i din vrede, tugt mig ej i din Harme! </p>
<p id="v3"><sup><small>3</small></sup>  Thi dine pile sidder i mig, din Hånd har lagt sig på mig. </p>
<p id="v4"><sup><small>4</small></sup>  Intet er karskt på min Krop for din Vredes Skyld, intet uskadt i mine Ledemod for mine Synders Skyld; </p>
<p id="v5"><sup><small>5</small></sup>  thi over mit Hoved skyller min Brøde som en tyngende Byrde, for tung for mig. </p>
<p id="v6"><sup><small>6</small></sup>  Mine Sår både stinker og rådner, for min Dårskabs Skyld går jeg bøjet; </p>
<p id="v7"><sup><small>7</small></sup>  jeg er såre nedtrykt, sorgfuld vandrer jeg Dagen lang. </p>
<p id="v8"><sup><small>8</small></sup>  Thi Lænderne er fulde af Brand, intet er karskt på min Krop, </p>
<p id="v9"><sup><small>9</small></sup>  jeg er lammet og fuldkommen knust, jeg skriger i Hjertets Vånde. </p>
<p id="v10"><sup><small>10</small></sup>  HERRE, du kender al min Attrå, mit Suk er ej skjult for dig; </p>
<p id="v11"><sup><small>11</small></sup>  mit Hjerte banker, min Kraft har svigtet, selv mit Øje har mistet sin Glans. </p>
<p id="v12"><sup><small>12</small></sup>  For min Plages Skyld flyr mig Ven og Frænde, mine Nærmeste holder sig fjert; </p>
<p id="v13"><sup><small>13</small></sup>  de, der vil mig til Livs, sætter Snarer, og de, der vil mig ondt, lægger Råd om Fordærv, de tænker Dagen igennem på Svig. </p>
<p id="v14"><sup><small>14</small></sup>  Men jeg er som en døv, der intet hører, som en stum, der ej åbner sin Mund, </p>
<p id="v15"><sup><small>15</small></sup>  som en Mand, der ikke kan høre, i hvis Mund der ikke er Svar. </p>
<p id="v16"><sup><small>16</small></sup>  Thi til dig står mit Håb, o HERRE, du vil bønhøre, Herre min Gud, </p>
<p id="v17"><sup><small>17</small></sup>  når jeg siger: "Lad dem ikke glæde sig over mig, hovmode sig over min vaklende Fod!" </p>
<p id="v18"><sup><small>18</small></sup>  Thi jeg står allerede for Fald, mine Smerter minder mig stadig; </p>
<p id="v19"><sup><small>19</small></sup>  thi jeg må bekende min Skyld må sørge over min Synd. </p>
<p id="v20"><sup><small>20</small></sup>  Mange er de, der med Urette er mine Fjender, talrige de, der hader mig uden Grund, </p>
<p id="v21"><sup><small>21</small></sup>  som lønner mig godt med ondt, som står mig imod, fordi jeg søger det gode. </p>
<p id="v22"><sup><small>22</small></sup>  HERRE, forlad mig ikke, min Gud, hold dig ikke borte fra mig, </p>
<p id="v23"><sup><small>23</small></sup>  il mig til Hjælp, o Herre, min Frelse! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/37">Salmernes Bog - Kapitel 37</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/39">Salmernes Bog - Kapitel 39</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 38:1-2 <i>Den almægtiges pile</i>: <a href="/da/The_Urantia_Book/90#p3_8">UB 90:3.8</a>. </li>
</ol>
</div>
