<!--
title: Salmernes Bog - Kapitel 40
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/39">Salmernes Bog - Kapitel 39</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/41">Salmernes Bog - Kapitel 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Salme af David </p>
<p id="v2"><sup><small>2</small></sup>  Jeg biede troligt på Herren, han bøjede sig til mig, og hørte mit Skrig. </p>
<p id="v3"><sup><small>3</small></sup>  Han drog mig op af den brusende Grav, af det skidne Dynd, han satte min Fod på en Klippe, gav Skridtene Fasthed, </p>
<p id="v4"><sup><small>4</small></sup>  en ny Sang lagde han i min Mund, en Lovsang til vor Gud. Mange skal se det og frygte og stole på HERREN. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Salig den Mand, der sætter sin Lid til HERREN, ej vender sig til hovmodige eller dem, der hælder til Løgn. </p>
<p id="v6"><sup><small>6</small></sup>  Mange Undere gjorde du, HERRE min Gud, og mange Tanker tænkte du for os; de kan ikke opregnes for dig; ellers forkyndte og fortalte jeg dem; til at tælles er de for mange. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Til Slagt- og Afgrødeoffer har du ej Lyst, du gav mig åbne Ører, Brænd- og Syndoffer kræver du ikke. </p>
<p id="v8"><sup><small>8</small></sup>  Da sagde jeg: "Se, jeg kommer, i Bogrullen er der givet mig Forskrift; </p>
<p id="v9"><sup><small>9</small></sup>  at gøre din Vilje, min Gud, er min Lyst, og din Lov er i mit Indre." </p>
<p id="v10"><sup><small>10</small></sup>  I en stor Forsamling forkyndte jeg Retfærd, se, mine Læber lukked jeg ikke; HERRE, du ved det. </p>
<p id="v11"><sup><small>11</small></sup>  Din Retfærd dulgte jeg ej i mit Hjerte, din Trofasthed og Frelse talte jeg Om, din Nåde og Sandhed fornægted jeg ej i en stor Forsamling. </p>
<p id="v12"><sup><small>12</small></sup>  Du, HERRE, vil ikke lukke dit Hjerte for mig, din Nåde og Sandhed skal altid være mit Værn. </p>
<p id="v13"><sup><small>13</small></sup>  Thi Ulykker lejrer sig om mig i talløs Mængde, mine Synder har indhentet mig, så jeg ikke kan se, de er flere end Hovedets Hår, og Modet har svigtet. </p>
<p id="v14"><sup><small>14</small></sup>  Du værdiges, HERRE, at fri mig, HERRE, il mig til Hjælp. </p>
<p id="v15"><sup><small>15</small></sup>  Lad dem beskæmmes og rødme, som vil mig til Livs, og de, der ønsker mig ondt, lad dem vige med Skændsel; </p>
<p id="v16"><sup><small>16</small></sup>  Lad dem stivne af Rædsel ved deres Skam, de, som siger: "Ha, ha!" til mig! </p>
<p id="v17"><sup><small>17</small></sup>  Lad alle, som søger dig, frydes og glædes i dig; lad dem, som elsker din Frelse, bestandig sige: "HERREN er stor!" </p>
<p id="v18"><sup><small>18</small></sup>  Er jeg end arm og fattig, vil Herren dog tænke på mig. Du er min Hjælp og min Frelser; tøv ej, min Gud! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/39">Salmernes Bog - Kapitel 39</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/41">Salmernes Bog - Kapitel 41</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 40:4 <i>Velsignet er den, der stoler på</i>: <a href="/da/The_Urantia_Book/2#p6_3">UB 2:6.3</a>. </li>
  <li id="fn2"><a href="#cite2">↑</a> 40:6 <i>Gud ønsker lydighed, ikke offer</i>: <a href="/da/The_Urantia_Book/192#p2_11">UB 192:2.11</a>. </li>
</ol>
</div>
