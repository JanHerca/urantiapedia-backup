<!--
title: Salmernes Bog - Kapitel 145
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/144">Salmernes Bog - Kapitel 144</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/146">Salmernes Bog - Kapitel 146</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeg vil ophøje dig, min Gud, min konge, evigt og alt love dit Navn. </p>
<p id="v2"><sup><small>2</small></sup>  Jeg vil love dig Dag efter Dag, evigt og altid prise dit Navn. </p>
<p id="v3"><sup><small>3</small></sup>  Stor og højlovet er HERREN, hans Storhed kan ikke ransages. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Slægt efter Slægt lovpriser dine Værker, forkynder dine vældige Gerninger. </p>
<p id="v5"><sup><small>5</small></sup>  De taler om din Højheds herlige Glans, jeg vil synge om dine Undere; </p>
<p id="v6"><sup><small>6</small></sup>  de taler om dine ræddelige Gerningers Vælde, om din Storhed vil jeg vidne; </p>
<p id="v7"><sup><small>7</small></sup>  de udbreder din rige Miskundheds Ry og synger med Fryd om din Retfærd. </p>
<p id="v8"><sup><small>8</small></sup>  Nådig og barmhjertig er HERREN, langmodig og rig på Miskundhed. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  God er HERREN mod alle, hans Barmhjertighed er over alle hans Værker. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Dine Værker takker dig alle, HERRE, og dine fromme lover dig. </p>
<p id="v11"><sup><small>11</small></sup>  De forkynder dit Riges Ære og taler om din Vælde </p>
<p id="v12"><sup><small>12</small></sup>  for at kundgøre Menneskenes Børn din Vælde, dit Riges strålende Herlighed. </p>
<p id="v13"><sup><small>13</small></sup>  Dit Rige står i al Evighed, dit Herredømme varer fra Slægt til Slægt. (Trofast er HERREN i alle sine Ord og miskundelig i alle sine Gerninger). <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  HERREN støtter alle, der falder, og rejser alle bøjede. <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Alles Øjne bier på dig, du giver dem Føden i rette Tid; </p>
<p id="v16"><sup><small>16</small></sup>  du åbner din Hånd og mætter alt, hvad der lever, med hvad det ønsker. </p>
<p id="v17"><sup><small>17</small></sup>  Retfærdig er HERREN på alle sine Veje, miskundelig i alle sine Gerninger. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Nær er HERREN hos alle, som kalder, hos alle, som kalder på ham i Sandhed. <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Han gør, hvad de, der frygter ham, ønsker, hører deres Råb og frelser dem, </p>
<p id="v20"><sup><small>20</small></sup>  HERREN vogter alle, der elsker ham, men alle de gudløse sletter han ud. </p>
<p id="v21"><sup><small>21</small></sup>  Min Mund skal udsige HERRENs Pris, alt Kød skal love hans hellige Navn evigt og altid. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/144">Salmernes Bog - Kapitel 144</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/146">Salmernes Bog - Kapitel 146</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 145:3 <i>Del 2: Storhed uigennemskuelig</i>: <a href="/da/The_Urantia_Book/2#p1_1">UB 2:1.1</a>.  <i>Hans storhed er uudgrundelig</i>: <a href="/da/The_Urantia_Book/131#p2_2">UB 131:2.2</a>. </li>
  <li id="fn2"><a href="#cite2">↑</a> 145:8 <i>Albarmhjertig</i>: <a href="/da/The_Urantia_Book/142#p3_7">UB 142:3.7</a>.  <i>Barmhjertighed</i>: <a href="/da/The_Urantia_Book/131#p10_6">UB 131:10.6</a>.  <i>Barmhjertighedens Gud, barmhjertighed</i>: <a href="/da/The_Urantia_Book/2#p4_1">UB 2:4.1</a>.  <i>Gud nådig, medfølende</i>: <a href="/da/The_Urantia_Book/131#p2_4">UB 131:2.4</a>.  <i>Gud er barmhjertig</i>: <a href="/da/The_Urantia_Book/2#p5_7">UB 2:5.7</a>.  <i>Barmhjertighedstjeneste</i>: <a href="/da/The_Urantia_Book/6#p3_2">UB 6:3.2</a>.  <i>Del 1: Herren er nådig</i>: <a href="/da/The_Urantia_Book/2#p6_3">UB 2:6.3</a>.  <i>Gud glæder sig over barmhjertighed</i>: <a href="/da/The_Urantia_Book/143#p1_6">UB 143:1.6</a>. </li>
  <li id="fn3"><a href="#cite3">↑</a> 145:9 <i>Gud er god, mild barmhjertighed</i>: <a href="/da/The_Urantia_Book/131#p2_4">UB 131:2.4</a>. </li>
  <li id="fn4"><a href="#cite4">↑</a> 145:13 <i>Kongeriget er evigt</i>: <a href="/da/The_Urantia_Book/131#p2_7">UB 131:2.7</a>. </li>
  <li id="fn5"><a href="#cite5">↑</a> 145:14 <i>Gud som opretholder</i>: <a href="/da/The_Urantia_Book/0#p2_9">UB 0:2.9</a>.  <i>Gud som opretholder</i>: <a href="/da/The_Urantia_Book/128#p1_10">UB 128:1.10</a>. </li>
  <li id="fn6"><a href="#cite6">↑</a> 145:17 <i>Gud er retfærdig på alle måder</i>: <a href="/da/The_Urantia_Book/2#p3_1">UB 2:3.1</a>. </li>
  <li id="fn7"><a href="#cite7">↑</a> 145:18 <i>Herre nær den, der kalder</i>: <a href="/da/The_Urantia_Book/131#p2_9">UB 131:2.9</a>. </li>
</ol>
</div>
