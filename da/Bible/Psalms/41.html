<!--
title: Salmernes Bog - Kapitel 41
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/40">Salmernes Bog - Kapitel 40</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/42">Salmernes Bog - Kapitel 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Salme af David </p>
<p id="v2"><sup><small>2</small></sup>  Salig den Mand, der tager sig af de svage, ham frelser HERREN på Ulykkens Dag; </p>
<p id="v3"><sup><small>3</small></sup>  HERREN vogter ham, holder ham i Live, det går ham vel i Landet, han giver ham ikke i Fjendevold. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  På Sottesengen står HERREN ham bi, hans Smertensleje gør du ham let. </p>
<p id="v5"><sup><small>5</small></sup>  Så siger jeg da: Vær mig nådig, HERRE, helbred min Sjæl, jeg har syndet mod dig! </p>
<p id="v6"><sup><small>6</small></sup>  Mine Fjender ønsker mig ondt: "Hvornår mon han dør og hans Navn udslettes?" </p>
<p id="v7"><sup><small>7</small></sup>  Kommer en i Besøg, så fører han hyklerisk Tale, hans Hjerte samler på ondt, og så går han bort og taler derom. </p>
<p id="v8"><sup><small>8</small></sup>  Mine Avindsmænd hvisker sammen imod mig, alle regner de med, at det går mig ilde: </p>
<p id="v9"><sup><small>9</small></sup>  "En dødelig Sot har grebet ham; han ligger der - kommer aldrig op!" </p>
<p id="v10"><sup><small>10</small></sup>  Endog min Ven, som jeg stolede på, som spiste mit Brød, har løftet Hælen imod mig. </p>
<p id="v11"><sup><small>11</small></sup>  Men du, o HERRE, vær mig nådig og rejs mig, så jeg kan øve Gengæld imod dem. </p>
<p id="v12"><sup><small>12</small></sup>  Deraf kan jeg kende, at du har mig kær, at min Fjende ikke skal juble over mig. </p>
<p id="v13"><sup><small>13</small></sup>  Du holder mig oppe i Kraft af min Uskyld, lader mig stå for dit Åsyn til evig Tid. </p>
<p id="v14"><sup><small>14</small></sup>  Lovet være HERREN, Israels Gud, fra Evighed og til Evighed, Amen, Amen! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/40">Salmernes Bog - Kapitel 40</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/42">Salmernes Bog - Kapitel 42</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 41:3 <i>Gud glemmer ikke de syge</i>: <a href="/da/The_Urantia_Book/148#p5_5">UB 148:5.5</a>. </li>
</ol>
</div>
