<!--
title: Salmernes Bog - Kapitel 78
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Psalms/77">Salmernes Bog - Kapitel 77</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Psalms/79">Salmernes Bog - Kapitel 79</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Lyt, mit folk til min lære, bøj eders øre til ord fra min Mund; </p>
<p id="v2"><sup><small>2</small></sup>  jeg vil åbne min Mund med Billedtale, fremsætte Gåder fra fordums Tid, </p>
<p id="v3"><sup><small>3</small></sup>  hvad vi har hørt og ved, hvad vore Fædre har sagt os; </p>
<p id="v4"><sup><small>4</small></sup>  vi dølger det ikke for deres Børn, men melder en kommende Slægt om HERRENs Ære og Vælde og Underne, som han har gjort. </p>
<p id="v5"><sup><small>5</small></sup>  Han satte et Vidnesbyrd i Jakob, i Israel gav han en Lov, idet han bød vore Fædre at lade deres Børn det vide, </p>
<p id="v6"><sup><small>6</small></sup>  at en senere Slægt kunde vide det, og Børn, som fødtes siden, stå frem og fortælle deres Børn derom, </p>
<p id="v7"><sup><small>7</small></sup>  så de slår deres Lid til Gud og ikke glemmer Guds Gerninger, men overholder hans Bud, </p>
<p id="v8"><sup><small>8</small></sup>  ej slægter Fædrene på, en vanartet, stridig Slægt, hvis Hjerte ikke var fast, hvis Ånd var utro mod Gud </p>
<p id="v9"><sup><small>9</small></sup>  - Efraims Børn var rustede Bueskytter, men svigted på Stridens Dag - </p>
<p id="v10"><sup><small>10</small></sup>  Gudspagten holdt de ikke, de nægtede at følge hans Lov; </p>
<p id="v11"><sup><small>11</small></sup>  hans Gerninger gik dem ad Glemme, de Undere, han lod dem skue. </p>
<p id="v12"><sup><small>12</small></sup>  Han gjorde Undere for deres Fædre i Ægypten på Zoans Mark; </p>
<p id="v13"><sup><small>13</small></sup>  han kløvede Havet og førte dem over, lod Vandet stå som en Vold; </p>
<p id="v14"><sup><small>14</small></sup>  han ledede dem ved Skyen om Dagen, Natten igennem ved Ildens Skær; </p>
<p id="v15"><sup><small>15</small></sup>  han kløvede Klipper i Ørkenen, lod dem rigeligt drikke som af Strømme, </p>
<p id="v16"><sup><small>16</small></sup>  han lod Bække rinde af Klippen og Vand strømme ned som Floder. </p>
<p id="v17"><sup><small>17</small></sup>  Men de blev ved at synde imod ham og vække den Højestes Vrede i Ørkenen; <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  de fristede Gud i Hjertet og krævede Mad til at stille Sulten, </p>
<p id="v19"><sup><small>19</small></sup>  de talte mod Gud og sagde: "Kan Gud dække Bord i en Ørken? </p>
<p id="v20"><sup><small>20</small></sup>  Se, Klippen slog han, så Vand flød frem, og Bække vælded ud; mon han også kan give Brød og skaffe kød til sit Folk?" </p>
<p id="v21"><sup><small>21</small></sup>  Det hørte HERREN, blev vred, der tændtes en Ild mod Jakob, ja Vrede kom op mod Israel, </p>
<p id="v22"><sup><small>22</small></sup>  fordi de ikke troede Gud eller stolede på hans Frelse. </p>
<p id="v23"><sup><small>23</small></sup>  Da bød han Skyerne oventil, lod Himlens Døre åbne </p>
<p id="v24"><sup><small>24</small></sup>  og Manna regne på dem til Føde, han gav dem Himmelkorn; </p>
<p id="v25"><sup><small>25</small></sup>  Mennesker spiste Englebrød, han sendte dem Mad at mætte sig med. </p>
<p id="v26"><sup><small>26</small></sup>  Han rejste Østenvinden på Himlen, førte Søndenvinden frem ved sin Kraft; </p>
<p id="v27"><sup><small>27</small></sup>  Kød lod han regne på dem som Støv og vingede Fugle som Havets Sand, </p>
<p id="v28"><sup><small>28</small></sup>  lod dem falde midt i sin Lejr, rundt omkring sine Boliger; </p>
<p id="v29"><sup><small>29</small></sup>  Og de spiste sig overmætte, hvad de ønskede, lod han dem få. </p>
<p id="v30"><sup><small>30</small></sup>  Men før deres Attrå var stillet, mens Maden var i deres Mund, </p>
<p id="v31"><sup><small>31</small></sup>  rejste Guds Vrede sig mod dem; han vog deres kraftige Mænd, fældede Israels Ynglinge. </p>
<p id="v32"><sup><small>32</small></sup>  Og dog blev de ved at synde og troede ej på hans Undere. </p>
<p id="v33"><sup><small>33</small></sup>  Da lod han deres Dage svinde i Tomhed og endte brat deres År. </p>
<p id="v34"><sup><small>34</small></sup>  Når han vog dem, søgte de ham, vendte om og spurgte om Gud, </p>
<p id="v35"><sup><small>35</small></sup>  kom i Hu, at Gud var deres Klippe, Gud den Allerhøjeste deres Genløser. </p>
<p id="v36"><sup><small>36</small></sup>  De hyklede for ham med Munden, løj for ham med deres Tunge; <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  deres Hjerter holdt ikke fast ved ham, hans Pagt var de ikke tro. </p>
<p id="v38"><sup><small>38</small></sup>  Og dog er han barmhjertig, han tilgiver Misgerning, lægger ej øde, hans Vrede lagde sig Gang på Gang, han lod ikke sin Harme fuldt bryde frem; </p>
<p id="v39"><sup><small>39</small></sup>  han kom i Hu, de var Kød, et Pust, der svinder og ej vender tilbage. </p>
<p id="v40"><sup><small>40</small></sup>  Hvor tit stod de ham ikke imod i Ørkenen og voldte ham Sorg i det øde Land! </p>
<p id="v41"><sup><small>41</small></sup>  De fristede alter Gud, de krænkede Israels Hellige; </p>
<p id="v42"><sup><small>42</small></sup>  hans Hånd kom de ikke i Hu, de Dag han friede dem fra Fjenden, </p>
<p id="v43"><sup><small>43</small></sup>  da han gjorde sine Tegn i Ægypten, sine Undere på Zoans Mark, </p>
<p id="v44"><sup><small>44</small></sup>  forvandlede deres Floder til Blod, så de ej kunde drikke af Strømmene, </p>
<p id="v45"><sup><small>45</small></sup>  sendte Myg imod dem, som åd dem, og Frøer, som lagde dem øde, </p>
<p id="v46"><sup><small>46</small></sup>  gav Æderen, hvad de avlede, Græshoppen al deres Høst, </p>
<p id="v47"><sup><small>47</small></sup>  slog deres Vinstokke ned med Hagl, deres Morbærtræer med Frost, </p>
<p id="v48"><sup><small>48</small></sup>  prisgav Kvæget for Hagl og deres Hjorde for Lyn. </p>
<p id="v49"><sup><small>49</small></sup>  Han sendte sin Vredesglød mod dem, Harme, Vrede og Trængsel, en Sendefærd af Ulykkesengle; </p>
<p id="v50"><sup><small>50</small></sup>  frit Løb gav han sin Vrede, skånede dem ikke for Døden, gav deres Liv til Pris for Pest; </p>
<p id="v51"><sup><small>51</small></sup>  alt førstefødt i Ægypten slog han, Mandskraftens Førstegrøde i Kamiternes Telte, </p>
<p id="v52"><sup><small>52</small></sup>  lod sit Folk bryde op som en Hjord, ledede dem som Kvæg i Ørkenen, </p>
<p id="v53"><sup><small>53</small></sup>  ledede dem trygt, uden Frygt, mens Havet lukked sig over deres Fjender; </p>
<p id="v54"><sup><small>54</small></sup>  han bragte dem til sit hellige Land, de Bjerge, hans højre vandt, </p>
<p id="v55"><sup><small>55</small></sup>  drev Folkeslag bort foran dem, udskiftede ved Lod deres Land og lod Israels Stammer bo i deres Telte. </p>
<p id="v56"><sup><small>56</small></sup>  Dog fristed og trodsede de Gud den Allerhøjeste og overholdt ikke hans Vidnesbyrd; </p>
<p id="v57"><sup><small>57</small></sup>  de faldt fra, var troløse som deres Fædre, svigtede som en slappet Bue, </p>
<p id="v58"><sup><small>58</small></sup>  de krænkede ham med deres Offerhøje, æggede ham med deres Gudebilleder. </p>
<p id="v59"><sup><small>59</small></sup>  Det hørte Gud og blev vred følte højlig Lede ved Israel; </p>
<p id="v60"><sup><small>60</small></sup>  han opgav sin Bolig i Silo, det Telt, hvor han boede blandt Mennesker; </p>
<p id="v61"><sup><small>61</small></sup>  han gav sin Stolthed i Fangenskab, sin Herlighed i Fjendehånd, </p>
<p id="v62"><sup><small>62</small></sup>  prisgav sit Folk for Sværdet, blev vred på sin Arvelod; </p>
<p id="v63"><sup><small>63</small></sup>  Ild fortærede dets unge Mænd, dets Jomfruer fik ej Bryllupssange, </p>
<p id="v64"><sup><small>64</small></sup>  dets Præster faldt for Sværdet, dets Enker holdt ikke Klagefest. </p>
<p id="v65"><sup><small>65</small></sup>  Da vågnede Herren som en, der har sovet, som en Helt, der er døvet af Vin; </p>
<p id="v66"><sup><small>66</small></sup>  han slog sine Fjender på Ryggen, gjorde dem evigt til Skamme. </p>
<p id="v67"><sup><small>67</small></sup>  Men han fik Lede ved Josefs Telt, Efraims Stamme udvalgte han ikke; </p>
<p id="v68"><sup><small>68</small></sup>  han udvalgte Judas Stamme, Zions Bjerg, som han elsker; </p>
<p id="v69"><sup><small>69</small></sup>  han byggede sit Tempel himmelhøjt, grundfæstede det evigt som Jorden. </p>
<p id="v70"><sup><small>70</small></sup>  Han udvalgte David, sin Tjener, og tog ham fra Fårenes Folde, </p>
<p id="v71"><sup><small>71</small></sup>  hentede ham fra de diende Dyr til at vogte Jakob, hans Folk, Israel, hans Arvelod; </p>
<p id="v72"><sup><small>72</small></sup>  han vogtede dem med oprigtigt Hjerte,ledede dem med kyndig Hånd. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Den Højeste</i>: <a href="/da/The_Urantia_Book/93#p3_2">UB 93:3.2</a>.  <i>Gud den Højeste</i>: <a href="/da/The_Urantia_Book/93#p2_3">UB 93:2.3</a>.  <i>Most Highs</i>: <a href="/da/The_Urantia_Book/43#p3_1">UB 43:3.1</a>. </li>
  <li id="fn2"><a href="#cite2">↑</a> 78:36 <i>Smigre med læberne</i>: <a href="/da/The_Urantia_Book/149#p6_12">UB 149:6.12</a>. </li>
</ol>
</div>
