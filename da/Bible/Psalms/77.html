<!--
title: Salmernes Bog - Kapitel 77
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/76">Salmernes Bog - Kapitel 76</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/78">Salmernes Bog - Kapitel 78</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren.Efter Jedutun. Salme af Asaf </p>
<p id="v2"><sup><small>2</small></sup>  Jeg råber, højt til Gud, og han hører mig, </p>
<p id="v3"><sup><small>3</small></sup>  jeg søger Herren på Nødens Dag, min Hånd er om Natten utrættet udrakt, min Sjæl vil ikke lade sig trøste; </p>
<p id="v4"><sup><small>4</small></sup>  jeg ihukommer Gud og stønner, jeg sukker, min Ånd vansmægter. - Sela. </p>
<p id="v5"><sup><small>5</small></sup>  Du holder mine Øjne vågne, jeg er urolig og målløs. </p>
<p id="v6"><sup><small>6</small></sup>  Jeg tænker på fordums dage, ihukommer længst henrundne År; </p>
<p id="v7"><sup><small>7</small></sup>  jeg gransker om Natten i Hjertet, grunder og ransager min Ånd. </p>
<p id="v8"><sup><small>8</small></sup>  Vil Herren bortstøde for evigt og aldrig mer vise Nåde, </p>
<p id="v9"><sup><small>9</small></sup>  er hans Miskundhed ude for stedse, hans Trofasthed omme for evigt og altid, </p>
<p id="v10"><sup><small>10</small></sup>  har Gud da glemt at ynkes, lukket sit Hjerte i Vrede? - Sela. </p>
<p id="v11"><sup><small>11</small></sup>  Jeg sagde: Det er min Smerte; at den Højestes højre er ikke som før. </p>
<p id="v12"><sup><small>12</small></sup>  Jeg kommer HERRENs Gerninger i Hu, ja kommer dine fordums Undere i Hu. </p>
<p id="v13"><sup><small>13</small></sup>  Jeg tænker på al din Gerning og grunder over dine Værker. </p>
<p id="v14"><sup><small>14</small></sup>  Gud, din Vej var i Hellighed, hvo er en Gud så stor som Gud! </p>
<p id="v15"><sup><small>15</small></sup>  Du er en Gud, som gør Undere, du gjorde din Vælde kendt blandt Folkene, </p>
<p id="v16"><sup><small>16</small></sup>  udøste dit Folk med din Arm, Jakobs og Josefs Sønner. - Sela. </p>
<p id="v17"><sup><small>17</small></sup>  Vandene så dig, Gud, Vandene så dig og vred sig i Angst, ja Dybet tog til at skælve; </p>
<p id="v18"><sup><small>18</small></sup>  Skyerne udøste Vand, Skyhimlens Stemme gjaldede, dine Pile for hid og did; </p>
<p id="v19"><sup><small>19</small></sup>  din bragende Torden rullede, Lynene oplyste Jorderig, Jorden bæved og skjalv; <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  din Vej gik midt gennem Havet, din Sti gennem store Vande, dine Fodspor kendtes ikke. </p>
<p id="v21"><sup><small>21</small></sup>  Du førte dit Folk som en Hjord ved Moses's og Arons Hånd. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/76">Salmernes Bog - Kapitel 76</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/78">Salmernes Bog - Kapitel 78</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 77:19 <i>Del 2: Guddommelige fodspor</i>: <a href="/da/The_Urantia_Book/2#p1_1">UB 2:1.1</a>. </li>
</ol>
</div>
