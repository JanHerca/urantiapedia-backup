<!--
title: Salmernes Bog - Kapitel 89
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/88">Salmernes Bog - Kapitel 88</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/90">Salmernes Bog - Kapitel 90</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Maskil af Ezraitten Etan </p>
<p id="v2"><sup><small>2</small></sup>  Om HERRENs, Nåde vil jeg evigt synge, fra Slægt til Slægt med min Mund forkynde din Trofasthed. </p>
<p id="v3"><sup><small>3</small></sup>  Thi du har sagt: "En evig Bygning er Nåden!" I Himlen har du grundfæstet din Trofasthed. </p>
<p id="v4"><sup><small>4</small></sup>  Jeg sluttede en Pagt med min udvalgte, tilsvor David, min Tjener: </p>
<p id="v5"><sup><small>5</small></sup>  "Jeg lader din Sæd bestå for evigt, jeg bygger din Trone fra Slægt til Slægt!" - Sela. </p>
<p id="v6"><sup><small>6</small></sup>  Og Himlen priser dit Under, HERRE, din Trofasthed i de Helliges Forsamling. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Thi hvem i Sky er HERRENs Lige, hvo er som HERREN iblandt Guds Sønner? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  En forfærdelig Gud i de Helliges Kreds, stor og frygtelig over alle omkring ham. </p>
<p id="v9"><sup><small>9</small></sup>  HERRE, Hærskarers Gud, hvo er som du? HERRE, din Nåde og Trofasthed omgiver dig. </p>
<p id="v10"><sup><small>10</small></sup>  Du mestrer Havets Overmod; når Bølgerne bruser, stiller du dem. </p>
<p id="v11"><sup><small>11</small></sup>  Du knuste Rahab som en fældet Kriger, splitted dine Fjender med vældig Arm. </p>
<p id="v12"><sup><small>12</small></sup>  Din er Himlen, og din er Jorden, du grundede Jorderig med dets Fylde. </p>
<p id="v13"><sup><small>13</small></sup>  Norden og Sønden skabte du, Tabor og Hermon jubler over dit Navn. </p>
<p id="v14"><sup><small>14</small></sup>  Du har en Arm med Vælde, din Hånd er stærk, din højre løftet. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Retfærd og Ret er din Trones Grundvold, Nåde og Sandhed står for dit Åsyn. </p>
<p id="v16"><sup><small>16</small></sup>  Saligt det Folk, der kender til Frydesang, vandrer, HERRE, i dit Åsyns Lys! </p>
<p id="v17"><sup><small>17</small></sup>  De lovsynger Dagen igennem dit Navn, ophøjes ved din Retfærdighed. </p>
<p id="v18"><sup><small>18</small></sup>  Thi du er vor Styrkes Stolthed, du løfter vort Horn ved din Yndest; <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  thi vort Skjold er hos HERREN, vor Konge er Israels Hellige! </p>
<p id="v20"><sup><small>20</small></sup>  Du taled engang i et Syn til dine fromme : "Krone satte jeg på en Helt, ophøjed en Yngling af Folket; </p>
<p id="v21"><sup><small>21</small></sup>  jeg har fundet David, min Tjener, salvet ham med min hellige Olie; </p>
<p id="v22"><sup><small>22</small></sup>  thi min Hånd skal holde ham fast, og min Arm skal give ham Styrke. </p>
<p id="v23"><sup><small>23</small></sup>  Ingen Fjende skal overvælde ham, ingen Nidding trykke ham ned; </p>
<p id="v24"><sup><small>24</small></sup>  jeg knuser hans Fjender foran ham og nedstøder dem, der bader ham; </p>
<p id="v25"><sup><small>25</small></sup>  med ham skal min Trofasthed og Miskundhed være, hans Horn skal løfte sig ved mit Navn; </p>
<p id="v26"><sup><small>26</small></sup>  jeg lægger Havet under hans Hånd og Strømmene under hans højre; <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  mig skal han kalde: min Fader, min Gud og min Frelses Klippe. </p>
<p id="v28"><sup><small>28</small></sup>  Jeg gør ham til førstefødt, den største blandt Jordens Konger; </p>
<p id="v29"><sup><small>29</small></sup>  jeg bevarer for evigt min Miskundhed mod ham, min Pagt skal holdes ham troligt; </p>
<p id="v30"><sup><small>30</small></sup>  jeg lader hans Æt bestå for evigt, hans Trone, så længe Himlen er til. </p>
<p id="v31"><sup><small>31</small></sup>  Hvis hans Sønner svigter min Lov og ikke følger mine Lovbud, </p>
<p id="v32"><sup><small>32</small></sup>  hvis de bryder min Vedtægt og ikke holder mit Bud, </p>
<p id="v33"><sup><small>33</small></sup>  da hjemsøger jeg deres Synd med Ris, deres Brøde med hårde Slag; </p>
<p id="v34"><sup><small>34</small></sup>  men min Nåde tager jeg ikke fra ham, min Trofasthed svigter jeg ikke; </p>
<p id="v35"><sup><small>35</small></sup>  jeg bryder ikke min Pagt og ændrer ej mine Læbers Udsagn. </p>
<p id="v36"><sup><small>36</small></sup>  Ved min Hellighed svor jeg een Gang for alle - David sviger jeg ikke: </p>
<p id="v37"><sup><small>37</small></sup>  Hans Æt skal blive for evigt, hans Trone for mig som Solen, </p>
<p id="v38"><sup><small>38</small></sup>  stå fast som Månen for evigt, og Vidnet på Himlen er sanddru, - Sela. </p>
<p id="v39"><sup><small>39</small></sup>  Men du har forstødt og forkastet din Salvede og handlet i Vrede imod ham; </p>
<p id="v40"><sup><small>40</small></sup>  Pagten med din Tjener har du brudt, vanæret hans Krone og trådt den i Støvet; </p>
<p id="v41"><sup><small>41</small></sup>  du har nedbrudt alle hans Mure, i Grus har du lagt hans Fæstninger; </p>
<p id="v42"><sup><small>42</small></sup>  alle vejfarende plyndrer ham, sine Naboer blev han til Spot. </p>
<p id="v43"><sup><small>43</small></sup>  Du har løftet hans Uvenners højre og glædet alle hans Fjender; </p>
<p id="v44"><sup><small>44</small></sup>  hans Sværd lod du vige for Fjenden, du holdt ham ej oppe i Kampen; </p>
<p id="v45"><sup><small>45</small></sup>  du vristed ham Staven af Hænde og styrted hans Trone til Jorden, </p>
<p id="v46"><sup><small>46</small></sup>  afkorted hans Ungdoms Dage og hylled ham ind i Skam. - Sela. </p>
<p id="v47"><sup><small>47</small></sup>  Hvor længe vil du skjule dig, HERRE, for evigt, hvor længe skal din Vrede lue som Ild? </p>
<p id="v48"><sup><small>48</small></sup>  Herre, kom i Hu, hvad Livet er, til hvilken Tomhed du skabte hvert Menneskebarn! </p>
<p id="v49"><sup><small>49</small></sup>  Hvo bliver i Live og skuer ej Død, hvo frelser sin sjæl fra Dødsrigets Hånd? - Sela. </p>
<p id="v50"><sup><small>50</small></sup>  Hvor er din fordums Nåde, Herre, som du i Trofasthed tilsvor David? </p>
<p id="v51"><sup><small>51</small></sup>  Kom, Herre, din Tjeners Skændsel i Hu, at jeg bærer Folkenes Spot i min Favn, </p>
<p id="v52"><sup><small>52</small></sup>  hvorledes dine Fjender håner, HERRE, hvorledes de håner din Salvedes Fodspor. </p>
<p id="v53"><sup><small>53</small></sup>  Lovet være HERREN i Evighed, Amen, Amen! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/88">Salmernes Bog - Kapitel 88</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/90">Salmernes Bog - Kapitel 90</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 89:6 <i>Del 2: Hvem kan sammenligne</i>: <a href="/da/The_Urantia_Book/97#p1_7">UB 97:1.7</a>. </li>
  <li id="fn2"><a href="#cite2">↑</a> 89:7 <i>Paradisets forsamlinger</i>: <a href="/da/The_Urantia_Book/43#p9_1">UB 43:9.1</a>. </li>
  <li id="fn3"><a href="#cite3">↑</a> 89:18 <i>Del 7: For han er vores konge</i>: <a href="/da/The_Urantia_Book/137#p8_4">UB 137:8.4</a>. </li>
  <li id="fn4"><a href="#cite4">↑</a> 89:26 <i>Kald Gud »vor Fader«</i>: <a href="/da/The_Urantia_Book/1#p1_5">UB 1:1.5</a>.  <i>Kald Gud »vor Fader«</i>: <a href="/da/The_Urantia_Book/1#p1_1">UB 1:1.1</a>.  <i>Guds afkom</i>: <a href="/da/The_Urantia_Book/1#p3_1">UB 1:3.1</a>. </li>
  <li id="fn5"><a href="#cite5">↑</a> 89:26-27 <i>Gud er vores far</i>: <a href="/da/The_Urantia_Book/149#p6_8">UB 149:6.8</a>.  <i>Gud er MIN Fader</i>: <a href="/da/The_Urantia_Book/131#p10_5">UB 131:10.5</a>.  <i>Gud er vores far</i>: <a href="/da/The_Urantia_Book/141#p4_2">UB 141:4.2</a>.  <i>Fader-barn-forholdet</i>: <a href="/da/The_Urantia_Book/131#p10_8">UB 131:10.8</a>.  <i>Gud: kærlig Fader til alle mennesker</i>: <a href="/da/The_Urantia_Book/194#p4_6">UB 194:4.6</a>.  <i>Fader-barn-forholdet</i>: <a href="/da/The_Urantia_Book/131#p10_6">UB 131:10.6</a>. </li>
  <li id="fn6"><a href="#cite6">↑</a> 89:14 <i>retfærdighedens Gud</i>: <a href="/da/The_Urantia_Book/96#p6_3">UB 96:6.3</a>. </li>
</ol>
</div>
