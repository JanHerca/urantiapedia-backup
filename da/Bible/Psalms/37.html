<!--
title: Salmernes Bog - Kapitel 37
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/36">Salmernes Bog - Kapitel 36</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/38">Salmernes Bog - Kapitel 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Græm dig ikke over Ugerningsmænd, misund ikke dem, der gør Uret! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Thi hastigt svides de af som Græsset, visner som det friske Grønne. </p>
<p id="v3"><sup><small>3</small></sup>  Stol på HERREN og gør det gode, bo i Landet og læg Vind på Troskab, </p>
<p id="v4"><sup><small>4</small></sup>  da skal du have din Fryd i HERREN, og han skal give dig, hvad dit Hjerte attrår. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Vælt din Vej på HERREN, stol på ham, så griber han ind <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  og fører din Retfærdighed frem som Lyset, din Ret som den klare Dag. </p>
<p id="v7"><sup><small>7</small></sup>  Vær stille for HERREN og bi på ham, græm dig ej over den, der har Held, over den, der farer med Rænker. </p>
<p id="v8"><sup><small>8</small></sup>  Tæm din Harme, lad Vreden fare, græm dig ikke, det volder kun Harm. </p>
<p id="v9"><sup><small>9</small></sup>  Thi Ugerningsmænd skal ryddes ud, men de, der bier på HERREN, skal arve Landet. </p>
<p id="v10"><sup><small>10</small></sup>  En liden Stund, og den gudløse er ikke mere; ser du hen til hans Sted, så er han der ikke. </p>
<p id="v11"><sup><small>11</small></sup>  Men de sagtmodige skal arve Landet, de fryder sig ved megen Fred. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Den gudløse vil den retfærdige ilde og skærer Tænder imod ham; </p>
<p id="v13"><sup><small>13</small></sup>  men Herren, han ler ad ham, thi han ser hans Time komme. </p>
<p id="v14"><sup><small>14</small></sup>  De gudløse drager Sværdet og spænder Buen for at fælde arm og fattig, for at nedslagte dem, der vandrer ret; </p>
<p id="v15"><sup><small>15</small></sup>  men Sværdet rammer dem selv i Hjertet, og Buerne brydes sønder og sammen. </p>
<p id="v16"><sup><small>16</small></sup>  Det lidt, en retfærdig har, er bedre end mange gudløses Rigdom; <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  thi de gudløses Arme skal brydes, men HERREN støtter de retfærdige; <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  HERREN kender de uskyldiges Dage, deres Arvelod bliver evindelig; </p>
<p id="v19"><sup><small>19</small></sup>  de beskæmmes ikke i onde Tider, de mættes i Hungerens Dage. </p>
<p id="v20"><sup><small>20</small></sup>  Thi de gudløse går til Grunde, som Engenes Pragt er HERRENs Fjender, de svinder, de svinder som Røg. </p>
<p id="v21"><sup><small>21</small></sup>  Den gudløse låner og bliver i Gælden, den retfærdige ynkes og giver; </p>
<p id="v22"><sup><small>22</small></sup>  de, han velsigner, skal arve Landet, de, han forbander, udryddes. </p>
<p id="v23"><sup><small>23</small></sup>  Af HERREN stadfæstes Mandens Skridt, når han har Behag i hans Vej; </p>
<p id="v24"><sup><small>24</small></sup>  om end han snubler, falder han ikke, thi HERREN støtter hans Hånd. </p>
<p id="v25"><sup><small>25</small></sup>  Ung har jeg været, og nu er jeg gammel, men aldrig så jeg en retfærdig forladt eller hans Afkom tigge sit Brød; </p>
<p id="v26"><sup><small>26</small></sup>  han ynkes altid og låner ud, og hans Afkom er til Velsignelse. </p>
<p id="v27"><sup><small>27</small></sup>  Vig fra ondt og øv godt, så bliver du boende evindelig; </p>
<p id="v28"><sup><small>28</small></sup>  thi HERREN elsker Ret og svigter ej sine fromme. De onde udslettes for evigt, de gudløses Afkom udryddes; </p>
<p id="v29"><sup><small>29</small></sup>  de retfærdige arver Landet og skal bo der til evig Tid. </p>
<p id="v30"><sup><small>30</small></sup>  Den retfærdiges Mund taler Visdom; hans Tunge siger, hvad ret er; </p>
<p id="v31"><sup><small>31</small></sup>  sin Guds Lov har han i Hjertet, ikke vakler hans Skridt. </p>
<p id="v32"><sup><small>32</small></sup>  Den gudløse lurer på den retfærdige og står ham efter Livet, </p>
<p id="v33"><sup><small>33</small></sup>  men, HERREN giver ham ej i hans Hånd og lader ham ikke dømmes for Retten. </p>
<p id="v34"><sup><small>34</small></sup>  Bi på HERREN og bliv på hans Vej, så skal han ophøje dig til at arve Landet; du skal skue de gudløses Undergang. </p>
<p id="v35"><sup><small>35</small></sup>  Jeg har set en gudløs trodse, bryste sig som en Libanons Ceder </p>
<p id="v36"><sup><small>36</small></sup>  men se, da jeg gik der forbi, var han borte; da jeg søgte ham, fandtes han ikke. </p>
<p id="v37"><sup><small>37</small></sup>  Vogt på Uskyld, læg Vind på Oprigtighed, thi Fredens Mand har en Fremtid; </p>
<p id="v38"><sup><small>38</small></sup>  men Overtræderne udryddes til Hobe, de gudløses Fremtid går tabt. </p>
<p id="v39"><sup><small>39</small></sup>  De retfærdiges Frelse kommer fra HERREN, deres Tilflugt i Nødens Stund; </p>
<p id="v40"><sup><small>40</small></sup>  HERREN hjælper og frier dem, fra de gudløse frier og frelser han dem; thi hos ham har de søgt deres Tilflugt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/36">Salmernes Bog - Kapitel 36</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/38">Salmernes Bog - Kapitel 38</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 37:1 <i>Vær ikke bekymret på grund af ondsindede</i>: <a href="/da/The_Urantia_Book/131#p2_8">UB 131:2.8</a>. </li>
  <li id="fn2"><a href="#cite2">↑</a> 37:4 <i>Glæde i Gud</i>: <a href="/da/The_Urantia_Book/146#p2_9">UB 146:2.9</a>. </li>
  <li id="fn3"><a href="#cite3">↑</a> 37:5 <i>Stol på Herren</i>: <a href="/da/The_Urantia_Book/131#p2_10">UB 131:2.10</a>.  <i>Stol på Gud</i>: <a href="/da/The_Urantia_Book/146#p2_9">UB 146:2.9</a>. </li>
  <li id="fn4"><a href="#cite4">↑</a> 37:11 <i>Sagtmodig arv jorden, fred</i>: <a href="/da/The_Urantia_Book/131#p2_9">UB 131:2.9</a>. </li>
  <li id="fn5"><a href="#cite5">↑</a> 37:16 <i>Lidt af retfærdigt / bedre</i>: <a href="/da/The_Urantia_Book/149#p5_2">UB 149:5.2</a>.  <i>Lidt af retfærdigt bedre</i>: <a href="/da/The_Urantia_Book/165#p4_8">UB 165:4.8</a>. </li>
  <li id="fn6"><a href="#cite6">↑</a> 37:17,24 <i>Gud som opretholder</i>: <a href="/da/The_Urantia_Book/128#p1_10">UB 128:1.10</a>.  <i>Gud som opretholder</i>: <a href="/da/The_Urantia_Book/0#p2_9">UB 0:2.9</a>. </li>
</ol>
</div>
