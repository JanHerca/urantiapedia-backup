<!--
title: Salmernes Bog - Kapitel 119
description: 
published: true
date: 2023-11-8T20:15:14Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Psalms/118">
          <span class="mdi mdi-arrow-left-drop-circle"></span><span class="pl-2">Salmernes Bog - Kapitel 118</span>
        </a>
        </td>
        <td>
        <a href="/da/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Psalms/120">
          <span class="pr-2">Salmernes Bog - Kapitel 120</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Salige de, hvis Vandel er fulde, som vandrer i HERRENs Lov. </p>
<p id="v2"><sup><small>2</small></sup>  Salige de, der agter på hans Vidnesbyrd, søger ham af hele deres Hjerte. </p>
<p id="v3"><sup><small>3</small></sup>  de, som ikke gør Uret, men vandrer på hans Veje. </p>
<p id="v4"><sup><small>4</small></sup>  Du har givet dine Befalinger, for at de nøje skal holdes. </p>
<p id="v5"><sup><small>5</small></sup>  O, måtte jeg vandre med faste Skridt, så jeg holder dine Vedtægter! </p>
<p id="v6"><sup><small>6</small></sup>  Da skulde jeg ikke blive til - Skamme, thi jeg så hen til alle dine Bud. </p>
<p id="v7"><sup><small>7</small></sup>  Jeg vil takke dig af oprigtigt Hjerte, når jeg lærer din Retfærds Lovbud. </p>
<p id="v8"><sup><small>8</small></sup>  Jeg vil holde dine Vedtægter, svigt mig dog ikke helt! </p>
<p id="v9"><sup><small>9</small></sup>  Hvorledes holder en ung sin Vej ren? Ved at bolde sig efter dit Ord. </p>
<p id="v10"><sup><small>10</small></sup>  Af hele mit Hjerte søger jeg dig, lad mig ikke fare vild fra dine Bud! </p>
<p id="v11"><sup><small>11</small></sup>  Jeg gemmer dit Ord i mit Hjerte for ikke at synde imod dig. </p>
<p id="v12"><sup><small>12</small></sup>  Lovet være du, HERRE, lær mig dine Vedtægter! </p>
<p id="v13"><sup><small>13</small></sup>  Jeg kundgør med mine Læber alle din Munds Lovbud. </p>
<p id="v14"><sup><small>14</small></sup>  Jeg glæder mig over dine Vidnesbyrds Vej, som var det al Verdens Rigdom. </p>
<p id="v15"><sup><small>15</small></sup>  Jeg vil grunde på dine Befalinger og se til dine Stier. </p>
<p id="v16"><sup><small>16</small></sup>  I dine Vedtægter har jeg min Lyst, jeg glemmer ikke dit Ord. </p>
<p id="v17"><sup><small>17</small></sup>  Und din Tjener at leve, at jeg kan holde dit Ord. </p>
<p id="v18"><sup><small>18</small></sup>  Oplad mine Øjne, at jeg må skue de underfulde Ting i din Lov. </p>
<p id="v19"><sup><small>19</small></sup>  Fremmed er jeg på Jorden, skjul ikke dine Bud for mig! </p>
<p id="v20"><sup><small>20</small></sup>  Altid hentæres min Sjæl af Længsel efter dine Lovbud. </p>
<p id="v21"><sup><small>21</small></sup>  Du truer de frække; forbandede er de, der viger fra dine Bud. </p>
<p id="v22"><sup><small>22</small></sup>  Vælt Hån og Ringeagt fra mig, thi jeg agter på dine Vidnesbyrd. </p>
<p id="v23"><sup><small>23</small></sup>  Om Fyrster oplægger Råd imod mig, grunder din Tjener på dine Vedtægter. </p>
<p id="v24"><sup><small>24</small></sup>  Ja, dine Vidnesbyrd er min Lyst, det er dem, der giver mig Råd. </p>
<p id="v25"><sup><small>25</small></sup>  I Støvet ligger min Sjæl, hold mig i Live efter dit Ord! </p>
<p id="v26"><sup><small>26</small></sup>  Mine Veje lagde jeg frem, og du bønhørte mig, dine Vedtægter lære du mig. </p>
<p id="v27"><sup><small>27</small></sup>  Lad mig fatte dine Befalingers Vej og grunde på dine Undere. </p>
<p id="v28"><sup><small>28</small></sup>  Af Kummer græder. min Sjæl, oprejs mig efter dit Ord! </p>
<p id="v29"><sup><small>29</small></sup>  Lad Løgnens Vej være langt fra mig og skænk mig i Nåde din Lov! </p>
<p id="v30"><sup><small>30</small></sup>  Troskabs Vej har jeg valgt, dine Lovbud attrår jeg. </p>
<p id="v31"><sup><small>31</small></sup>  Jeg hænger ved dine Vidnesbyrd, lad mig ikke beskæmmes, HERRE! </p>
<p id="v32"><sup><small>32</small></sup>  Jeg vil løbe dine Buds Vej, thi du giver mit Hjerte at ånde frit. </p>
<p id="v33"><sup><small>33</small></sup>  Lær mig, HERRE, dine Vedtægters Vej, så jeg agter derpå til Enden. </p>
<p id="v34"><sup><small>34</small></sup>  Giv mig Kløgt, så jeg agter på din Lov og holder den af hele mit Hjerte. </p>
<p id="v35"><sup><small>35</small></sup>  Før mig ad dine Buds Sti, thi jeg har Lyst til dem. </p>
<p id="v36"><sup><small>36</small></sup>  Bøj mit Hjerte til dine Vidnesbyrd og ej til uredelig Vinding. </p>
<p id="v37"><sup><small>37</small></sup>  Vend mine Øjne bort fra Tant, hold mig i Live ved dit Ord! </p>
<p id="v38"><sup><small>38</small></sup>  Stadfæst for din Tjener dit Ord, så jeg lærer at frygte dig. </p>
<p id="v39"><sup><small>39</small></sup>  Hold borte fra mig den Skændsel, jeg frygter, thi dine Lovbud er gode. </p>
<p id="v40"><sup><small>40</small></sup>  Se, dine Befalinger længes jeg efter, hold mig i Live ved din Retfærd! </p>
<p id="v41"><sup><small>41</small></sup>  Lad din Miskundhed komme over mig, HERRE, din Frelse efter dit Ord, </p>
<p id="v42"><sup><small>42</small></sup>  så jeg har Svar til dem, der spotter mig, thi jeg stoler på dit Ord. </p>
<p id="v43"><sup><small>43</small></sup>  Tag ikke ganske Sandheds Ord fra min Mund, thi jeg bier på dine Lovbud. </p>
<p id="v44"><sup><small>44</small></sup>  Jeg vil stadig holde din Lov, ja evigt og altid; </p>
<p id="v45"><sup><small>45</small></sup>  jeg vil vandre i åbent Land, thi dine Befalinger ligger mig på Sinde. </p>
<p id="v46"><sup><small>46</small></sup>  Jeg vil tale om dine Vidnesbyrd for Konger uden at blues; </p>
<p id="v47"><sup><small>47</small></sup>  jeg vil fryde mig over dine Bud, som jeg højlige elsker; </p>
<p id="v48"><sup><small>48</small></sup>  jeg vil udrække Hænderne mod dine Bud og grunde på dine Vedtægter. </p>
<p id="v49"><sup><small>49</small></sup>  Kom Ordet til din Tjener i Hu, fordi du har ladet mig håbe. </p>
<p id="v50"><sup><small>50</small></sup>  Det er min Trøst i Nød, at dit Ord har holdt mig i Live. </p>
<p id="v51"><sup><small>51</small></sup>  De frække hånede mig såre, dog veg jeg ej fra din Lov. </p>
<p id="v52"><sup><small>52</small></sup>  Dine Lovbud fra fordum, HERRE, kom jeg i Hu og fandt Trøst. </p>
<p id="v53"><sup><small>53</small></sup>  Harme greb mig over de gudløse, dem, der slipper din Lov. </p>
<p id="v54"><sup><small>54</small></sup>  Dine vedtægter blev mig til Sange i min Udlændigheds Hus. </p>
<p id="v55"><sup><small>55</small></sup>  Om Natten kom jeg dit Navn i Hu, HERRE, jeg holdt din Lov. </p>
<p id="v56"><sup><small>56</small></sup>  Det blev min lykkelige Lod: at agte på dine Befalinger. </p>
<p id="v57"><sup><small>57</small></sup>  Min Del er HERREN, jeg satte mig for at holde dine Ord. </p>
<p id="v58"><sup><small>58</small></sup>  Jeg bønfaldt dig af hele mit Hjerte, vær mig nådig efter dit Ord! </p>
<p id="v59"><sup><small>59</small></sup>  Jeg overtænkte mine Veje og styred min Fod tilbage til dine Vidnesbyrd. </p>
<p id="v60"><sup><small>60</small></sup>  Jeg hasted og tøved ikke med at holde dine Bud. </p>
<p id="v61"><sup><small>61</small></sup>  De gudløses Snarer omgav mig, men jeg glemte ikke din Lov. </p>
<p id="v62"><sup><small>62</small></sup>  Jeg, står op ved Midnat og takker dig for dine retfærdige Lovbud. </p>
<p id="v63"><sup><small>63</small></sup>  Jeg er Fælle med alle, der frygter dig og holder dine Befalinger. </p>
<p id="v64"><sup><small>64</small></sup>  Jorden er fuld af din Miskundhed, HERRE, lær mig dine Vedtægter! </p>
<p id="v65"><sup><small>65</small></sup>  Du gjorde vel mod din Tjener, HERRE, efter dit Ord. </p>
<p id="v66"><sup><small>66</small></sup>  Giv mig Forstand og indsigt, thi jeg tror på dine Bud. </p>
<p id="v67"><sup><small>67</small></sup>  For jeg blev ydmyget, for jeg vild, nu holder jeg dit Ord. <sup id="cite4"><a href="#fn4">[4]</a></sup></p>
<p id="v68"><sup><small>68</small></sup>  God er du og gør godt, lær mig dine Vedtægter! </p>
<p id="v69"><sup><small>69</small></sup>  De frække tilsøler mig med Løgn, men på dine Bud tager jeg hjerteligt Vare. </p>
<p id="v70"><sup><small>70</small></sup>  Deres Hjerte er dorskt som Fedt, jeg har min Lyst i din Lov. </p>
<p id="v71"><sup><small>71</small></sup>  Det var godt, at jeg blev ydmyget, så jeg kunde lære dine Vedtægter. <sup id="cite5"><a href="#fn5">[5]</a></sup></p>
<p id="v72"><sup><small>72</small></sup>  Din Munds Lov er mig mere værd end Guld og Sølv i Dynger. </p>
<p id="v73"><sup><small>73</small></sup>  Dine Hænder skabte og dannede mig, giv mig Indsigt; så jeg kan lære dine Bud! </p>
<p id="v74"><sup><small>74</small></sup>  De, der frygter dig, ser mig og glædes, thi jeg bier på dit Ord. </p>
<p id="v75"><sup><small>75</small></sup>  HERRE, jeg ved, at dine Bud er retfærdige, i Trofasthed har du ydmyget mig. </p>
<p id="v76"><sup><small>76</small></sup>  Lad din Miskundhed være min Trøst efter dit Ord til din Tjener! </p>
<p id="v77"><sup><small>77</small></sup>  Din Barmhjertighed finde mig, at jeg må leve, thi din Lov er min Lyst. </p>
<p id="v78"><sup><small>78</small></sup>  Lad de frække beskæmmes, thi de gør mig skammelig Uret, jeg grunder på dine Befalinger. </p>
<p id="v79"><sup><small>79</small></sup>  Lad dem, der frygter dig, vende sig til mig, de, der kender dine Vidnesbyrd. </p>
<p id="v80"><sup><small>80</small></sup>  Lad mit Hjerte være fuldkomment i dine Vedtægter, at jeg ikke skal blive til Skamme. </p>
<p id="v81"><sup><small>81</small></sup>  Efter din Frelse længes min Sjæl, jeg bier på dit Ord. </p>
<p id="v82"><sup><small>82</small></sup>  Mine Øjne længes efter dit Ord og siger: "Hvornår mon du trøster mig?" </p>
<p id="v83"><sup><small>83</small></sup>  Thi jeg er som en Lædersæk i Røg, men dine Vedtægter glemte jeg ikke. </p>
<p id="v84"><sup><small>84</small></sup>  Hvor langt er vel din Tjeners Liv? Når vil du dømme dem, der forfølger mig? </p>
<p id="v85"><sup><small>85</small></sup>  De frække grov mig Grave, de, som ej følger din Lov. </p>
<p id="v86"><sup><small>86</small></sup>  Alle dine Bud er trofaste, med Løgn forfølger man mig, o hjælp mig! </p>
<p id="v87"><sup><small>87</small></sup>  De har næsten tilintetgjort mig på Jorden, men dine Befalinger slipper jeg ikke. </p>
<p id="v88"><sup><small>88</small></sup>  Hold mig i Live efter din Miskundhed, at jeg kan holde din Munds Vidnesbyrd. </p>
<p id="v89"><sup><small>89</small></sup>  HERRE, dit Ord er evigt, står fast i Himlen. <sup id="cite6"><a href="#fn6">[6]</a></sup></p>
<p id="v90"><sup><small>90</small></sup>  Din Trofasthed varer fra Slægt til Slægt, du grundfæsted Jorden, og den står fast. </p>
<p id="v91"><sup><small>91</small></sup>  Dine Lovbud står fast, de holder dine Tjenere oppe. </p>
<p id="v92"><sup><small>92</small></sup>  Havde din Lov ej været min Lyst, da var jeg omkommet i min Elende. </p>
<p id="v93"><sup><small>93</small></sup>  Aldrig i Evighed glemmer jeg dine Befalinger, thi ved dem holdt du mig i Live. <sup id="cite7"><a href="#fn7">[7]</a></sup></p>
<p id="v94"><sup><small>94</small></sup>  Din er jeg, frels mig, thi dine Befalinger ligger mig på Sinde. </p>
<p id="v95"><sup><small>95</small></sup>  De gudløse lurer på at lægge mig øde, dine Vidnesbyrd mærker jeg mig. </p>
<p id="v96"><sup><small>96</small></sup>  For alting så jeg en Grænse, men såre vidt rækker dit Bud. </p>
<p id="v97"><sup><small>97</small></sup>  Hvor elsker jeg dog din Lov! Hele Dagen grunder jeg på den. </p>
<p id="v98"><sup><small>98</small></sup>  Dit Bud har gjort mig visere end mine Fjender, thi det er for stedse mit. </p>
<p id="v99"><sup><small>99</small></sup>  Jeg er klogere end alle mine Lærere, thi jeg grunder på dine Vidnesbyrd. </p>
<p id="v100"><sup><small>100</small></sup>  Jeg har mere Forstand end de gamle; jeg agter på dine Bud. </p>
<p id="v101"><sup><small>101</small></sup>  Jeg holder min Fod fra hver Vej, som er ond, at jeg kan holde dit Ord. </p>
<p id="v102"><sup><small>102</small></sup>  Fra dine Lovbud veg jeg ikke, thi du underviste mig. </p>
<p id="v103"><sup><small>103</small></sup>  Hvor sødt er dit Ord for min Gane, sødere end Honning for min Mund. <sup id="cite1"><a href="#fn1">[1]</a></sup></p>
<p id="v104"><sup><small>104</small></sup>  Ved dine Befalinger fik jeg Forstand, så jeg hader al Løgnens Vej. </p>
<p id="v105"><sup><small>105</small></sup>  Dit Ord er en Lygte for min Fod, et Lys på min Sti. </p>
<p id="v106"><sup><small>106</small></sup>  Jeg svor en Ed og holdt den: at følge dine retfærdige Lovbud. </p>
<p id="v107"><sup><small>107</small></sup>  Jeg er såre ydmyget, HERRE, hold mig i Live efter dit Ord! </p>
<p id="v108"><sup><small>108</small></sup>  Lad min Munds frivillige Ofre behage dig, HERRE, og lær mig dine Lovbud! </p>
<p id="v109"><sup><small>109</small></sup>  Altid går jeg med Livet i Hænderne, men jeg glemte ikke din Lov. </p>
<p id="v110"><sup><small>110</small></sup>  De gudløse lægger Snarer for mig, men fra dine Befalinger for jeg ej vild. </p>
<p id="v111"><sup><small>111</small></sup>  Dine Vidnesbyrd fik jeg til evigt Eje, thi de er mit Hjertes Glæde. </p>
<p id="v112"><sup><small>112</small></sup>  Jeg bøjed mit Hjerte til at holde dine Vedtægter for evigt til Enden. </p>
<p id="v113"><sup><small>113</small></sup>  Jeg hader tvesindet Mand, men jeg elsker din Lov. </p>
<p id="v114"><sup><small>114</small></sup>  Mit Skjul og mit Skjold er du, jeg bier på dit Ord. </p>
<p id="v115"><sup><small>115</small></sup>  Vig fra mig, I, som gør ondt, jeg vil holde min Guds Bud. </p>
<p id="v116"><sup><small>116</small></sup>  Støt mig efter dit Ord, at jeg må leve, lad mig ikke beskæmmes i mit Håb! </p>
<p id="v117"><sup><small>117</small></sup>  Hold mig oppe, at jeg må frelses og altid have min Lyst i dine Vedtægter! </p>
<p id="v118"><sup><small>118</small></sup>  Du forkaster alle, der farer vild fra dine Vedtægter, thi de higer efter Løgn. </p>
<p id="v119"><sup><small>119</small></sup>  For Slagger regner du alle Jordens gudløse, derfor elsker jeg dine Vidnesbyrd. </p>
<p id="v120"><sup><small>120</small></sup>  Af Rædsel for dig gyser mit Kød, og jeg frygter for dine Lovbud. </p>
<p id="v121"><sup><small>121</small></sup>  Ret og Skel har jeg gjort, giv mig ikke hen til dem, der trænger mig! </p>
<p id="v122"><sup><small>122</small></sup>  Gå i Borgen for din Tjener, lad ikke de frække trænge mig! </p>
<p id="v123"><sup><small>123</small></sup>  Mine Øjne vansmægter efter din Frelse og efter dit Retfærds Ord. </p>
<p id="v124"><sup><small>124</small></sup>  Gør med din Tjener efter din Miskundhed og lær mig dine Vedtægter! </p>
<p id="v125"><sup><small>125</small></sup>  Jeg er din Tjener, giv mig Indsigt, at jeg må kende dine Vidnesbyrd! </p>
<p id="v126"><sup><small>126</small></sup>  Det er Tid for HERREN at gribe ind, de har krænket din Lov. </p>
<p id="v127"><sup><small>127</small></sup>  Derfor elsker jeg dine Bud fremfor Guld og Skatte. </p>
<p id="v128"><sup><small>128</small></sup>  Derfor følger jeg oprigtigt alle dine Befalinger og hader hver Løgnens Sti. </p>
<p id="v129"><sup><small>129</small></sup>  Underfulde er dine Vidnesbyrd, derfor agted min Sjæl på dem. </p>
<p id="v130"><sup><small>130</small></sup>  Tydes dine Ord, så bringer de Lys, de giver enfoldige Indsigt. </p>
<p id="v131"><sup><small>131</small></sup>  Jeg åbned begærligt min Mund, thi min Attrå stod til dine Bud. </p>
<p id="v132"><sup><small>132</small></sup>  Vend dig til mig og vær mig nådig, som Ret er for dem, der elsker dit Navn! </p>
<p id="v133"><sup><small>133</small></sup>  Lad ved dit Ord mine Skridt blive faste og ingen Uret få Magten over mig! </p>
<p id="v134"><sup><small>134</small></sup>  Udløs mig fra Menneskers Vold, at jeg må holde dine Befalinger! </p>
<p id="v135"><sup><small>135</small></sup>  Lad dit Ansigt lyse over din Tjener og lær mig dine Vedtægter! </p>
<p id="v136"><sup><small>136</small></sup>  Vand i Strømme græder mine Øjne, fordi man ej holder din Lov. </p>
<p id="v137"><sup><small>137</small></sup>  Du er retfærdig, HERRE, og retvise er dine Lovbud. </p>
<p id="v138"><sup><small>138</small></sup>  Du slog dine Vidnesbyrd fast ved Retfærd og Troskab så såre. </p>
<p id="v139"><sup><small>139</small></sup>  Min Nidkærhed har fortæret mig, thi mine Fjender har glemt dine Ord. </p>
<p id="v140"><sup><small>140</small></sup>  Dit Ord er fuldkommen rent, din Tjener elsker det. </p>
<p id="v141"><sup><small>141</small></sup>  Ringe og ussel er jeg, men dine Befalinger glemte jeg ikke. </p>
<p id="v142"><sup><small>142</small></sup>  Din Retfærd er Ret for evigt, din Lov er Sandhed. </p>
<p id="v143"><sup><small>143</small></sup>  Trængsel og Angst har ramt mig, men dine Bud er min Lyst. </p>
<p id="v144"><sup><small>144</small></sup>  Dine Vidnesbyrd er Ret for evigt, giv mig indsigt, at jeg må leve! </p>
<p id="v145"><sup><small>145</small></sup>  Jeg råber af hele mit Hjerte, svar mig, HERRE, jeg agter på dine Vedtægter. </p>
<p id="v146"><sup><small>146</small></sup>  Jeg råber til dig, o frels mig, at jeg kan holde dine Vidnesbyrd! </p>
<p id="v147"><sup><small>147</small></sup>  Årle råber jeg til dig om Hjælp, og bier på dine Ord. </p>
<p id="v148"><sup><small>148</small></sup>  Før Nattevagtstimerne våger mine Øjne for at grunde på dit Ord. </p>
<p id="v149"><sup><small>149</small></sup>  Hør mig efter din Miskundhed, HERRE, hold mig i Live efter dit Lovbud! </p>
<p id="v150"><sup><small>150</small></sup>  De, der skændigt forfølger mig, er mig nær, men de er langt fra din Lov. </p>
<p id="v151"><sup><small>151</small></sup>  Nær er du, o HERRE, og alle dine Bud er Sandhed. </p>
<p id="v152"><sup><small>152</small></sup>  For længst vandt jeg Indsigt af dine Vidnesbyrd, thi du har grundfæstet dem for evigt. </p>
<p id="v153"><sup><small>153</small></sup>  Se min Elende og fri mig, thi jeg glemte ikke din Lov. </p>
<p id="v154"><sup><small>154</small></sup>  Før min Sag og udløs mig, hold mig i Live efter dit Ord! </p>
<p id="v155"><sup><small>155</small></sup>  Frelsen er langt fra de gudløse, thi dine Vedtægter ligger dem ikke, på Sinde. </p>
<p id="v156"><sup><small>156</small></sup>  Din Barmhjertighed er stor, o HERRE, hold mig i Live efter dine Lovbud! </p>
<p id="v157"><sup><small>157</small></sup>  Mange forfølger mig og er mig fjendske, fra dine Vidnesbyrd veg jeg ikke. </p>
<p id="v158"><sup><small>158</small></sup>  Jeg væmmes ved Synet af troløse, der ikke holder dit Ord. </p>
<p id="v159"><sup><small>159</small></sup>  Se til mig, thi jeg elsker dine Befalinger, HERRE, hold mig i Live efter din Miskundhed! </p>
<p id="v160"><sup><small>160</small></sup>  Summen af dit Ord er Sandhed, og alt dit retfærdige Lovbud varer evigt. </p>
<p id="v161"><sup><small>161</small></sup>  Fyrster forfulgte mig uden Grund, men mit Hjerte frygted dine Ord. </p>
<p id="v162"><sup><small>162</small></sup>  Jeg glæder mig over dit Ord som en, der har gjort et vældigt Bytte. </p>
<p id="v163"><sup><small>163</small></sup>  Jeg hader og afskyr Løgn, din Lov har jeg derimod kær. </p>
<p id="v164"><sup><small>164</small></sup>  Jeg priser dig syv Gange daglig for dine retfærdige Lovbud. </p>
<p id="v165"><sup><small>165</small></sup>  Megen Fred har de, der elsker din Lov, og intet bliver til Anstød for dem. <sup id="cite2"><a href="#fn2">[2]</a></sup></p>
<p id="v166"><sup><small>166</small></sup>  Jeg håber på din Frelse, HERRE, og jeg har holdt dine Bud. </p>
<p id="v167"><sup><small>167</small></sup>  Min Sjæl har holdt dine Vidnesbyrd, jeg har dem såre kære. </p>
<p id="v168"><sup><small>168</small></sup>  Jeg holder dine Befalinger og Vidnesbyrd, thi du kender alle mine Veje. </p>
<p id="v169"><sup><small>169</small></sup>  Lad min Klage nå frem for dit Åsyn, HERRE, giv mig Indsigt efter dit Ord! </p>
<p id="v170"><sup><small>170</small></sup>  Lad min Bøn komme frem for dit Åsyn, frels mig efter dit Ord! </p>
<p id="v171"><sup><small>171</small></sup>  Mine Læber skal synge din Pris, thi du lærer mig dine Vedtægter. </p>
<p id="v172"><sup><small>172</small></sup>  Min Tunge skal synge om dit Ord, thi alle dine Bud er Retfærd. <sup id="cite3"><a href="#fn3">[3]</a></sup></p>
<p id="v173"><sup><small>173</small></sup>  Lad din Hånd være mig til Hjælp, thi jeg valgte dine Befalinger. </p>
<p id="v174"><sup><small>174</small></sup>  Jeg længes efter din Frelse, HERRE, og din Lov er min Lyst. </p>
<p id="v175"><sup><small>175</small></sup>  Gid min Sjæl må leve, at den kan prise dig, og lad dine Lovbud være min Hjælp! </p>
<p id="v176"><sup><small>176</small></sup>  Farer jeg vild som det tabte Får, så opsøg din Tjener, thi jeg glemte ikke dine Bud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Psalms/118">
          <span class="mdi mdi-arrow-left-drop-circle"></span><span class="pl-2">Salmernes Bog - Kapitel 118</span>
        </a>
        </td>
        <td>
        <a href="/da/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Psalms/120">
          <span class="pr-2">Salmernes Bog - Kapitel 120</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 119:103 <i>Åndelig smag</i>: <a href="/da/The_Urantia_Book/2#p7_6">UB 2:7.6</a>. </li>
  <li id="fn2"><a href="#cite2">↑</a> 119:165 <i>Stor fred for lovelskere</i>: <a href="/da/The_Urantia_Book/131#p2_12">UB 131:2.12</a>.  <i>varig fred</i>: <a href="/da/The_Urantia_Book/5#p4_2">UB 5:4.2</a>. </li>
  <li id="fn3"><a href="#cite3">↑</a> 119:172 <i>nr. 2: Guds love er retfærdige</i>: <a href="/da/The_Urantia_Book/4#p1_3">UB 4:1.3</a>. </li>
  <li id="fn4"><a href="#cite4">↑</a> 119:67 <i>Del 1: Før ramt, forvildet</i>: <a href="/da/The_Urantia_Book/148#p5_5">UB 148:5.5</a>. </li>
  <li id="fn5"><a href="#cite5">↑</a> 119:71 <i>Del 2: Lidelse godt for mig</i>: <a href="/da/The_Urantia_Book/148#p5_5">UB 148:5.5</a>. </li>
  <li id="fn6"><a href="#cite6">↑</a> 119:89-90 <i>Ordet er sat i himlen</i>: <a href="/da/The_Urantia_Book/4#p1_3">UB 4:1.3</a>. </li>
  <li id="fn7"><a href="#cite7">↑</a> 119:93 <i>Vital gnist - livets mysterium</i>: <a href="/da/The_Urantia_Book/36#p3_4">UB 36:3.4</a>. </li>
</ol>
</div>
