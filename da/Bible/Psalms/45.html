<!--
title: Salmernes Bog - Kapitel 45
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/44">Salmernes Bog - Kapitel 44</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/46">Salmernes Bog - Kapitel 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Al-shoshannim. Maskil af Kora-Sønnerne. En Bryllupssang </p>
<p id="v2"><sup><small>2</small></sup>  Mit Hjerte svulmer af liflige Ord, jeg kvæder mit Kvad til Kongens Pris, som Hurtigskriverens Pen er min Tunge. </p>
<p id="v3"><sup><small>3</small></sup>  Den skønneste er du af Menneskens Børn, Ynde er udgydt på dine Læber, derfor velsignede Gud dig for evigt. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Omgjord din Lænd med Sværdet, o Helt, </p>
<p id="v5"><sup><small>5</small></sup>  Lykken følge din Højhed og Hæder, far frem for Sandhedens Sag, for Ydmyghed og Retfærd, din høj re lære dig frygtelige Ting! </p>
<p id="v6"><sup><small>6</small></sup>  Dine Pile er hvæssede, Folkeslag falder for din Fod, Kongens Fjender rammes i Hjertet. </p>
<p id="v7"><sup><small>7</small></sup>  Din Trone, o Gud, står evigt fast, en Retfærds Stav er din Kongestav. </p>
<p id="v8"><sup><small>8</small></sup>  Du elsker Ret og hader Uret; derfor salvede Gud, din Gud, dig med Glædens Olie fremfor dine Fæller, </p>
<p id="v9"><sup><small>9</small></sup>  af Myrra, Aloe og Kassia dufter alle dine Klæder. Du glædes ved Strengeleg fra Elfenbenshaller, </p>
<p id="v10"><sup><small>10</small></sup>  Kongedøtre står i kostbare Klæder, Dronningen i Ofrguldets Skrud ved din højre. </p>
<p id="v11"><sup><small>11</small></sup>  Hør, min Datter, opmærksomt og bøj dit Øre : Glem dit Folk og din Faders Hus, </p>
<p id="v12"><sup><small>12</small></sup>  at Kongen må attrå din Skønhed, thi han er din Herre. </p>
<p id="v13"><sup><small>13</small></sup>  Tyrus's Datter skal hylde dig med Gaver, Folkets Rigmænd bejle til din Yndest. </p>
<p id="v14"><sup><small>14</small></sup>  Idel Pragt er Kongedatteren, hendes Dragt er Perler, stukket i Guld; </p>
<p id="v15"><sup><small>15</small></sup>  fulgt af Jomfruer føres hun frem i broget Pragt, Veninderne fører hende hen til Kongen. </p>
<p id="v16"><sup><small>16</small></sup>  De føres frem under Glæde og Jubel, holder deres Indtog i Kongens Palads. </p>
<p id="v17"><sup><small>17</small></sup>  Dine Sønner træde ind i dine Fædres Sted, sæt dem til Fyrster rundt i Landet! </p>
<p id="v18"><sup><small>18</small></sup>  Jeg vil minde om dit Navn fra Slægt til Slægt; derfor skal Folkene love dig evigt og altid. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/44">Salmernes Bog - Kapitel 44</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/46">Salmernes Bog - Kapitel 46</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 45:3 <i>Storslået i majestæt, herlighed</i>: <a href="/da/The_Urantia_Book/2#p1_2">UB 2:1.2</a>. </li>
</ol>
</div>
