<!--
title: Salmernes Bog - Kapitel 72
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/71">Salmernes Bog - Kapitel 71</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/73">Salmernes Bog - Kapitel 73</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gud, giv Kongen din ret, Kongesønnen din retfærd, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  så han dømmer dit Folk med Retfærdighed og dine arme med Ret! </p>
<p id="v3"><sup><small>3</small></sup>  Da bærer Bjerge og Høje Fred for Folket i Retfærd. </p>
<p id="v4"><sup><small>4</small></sup>  De arme blandt Folket skaffer han Ret, han bringer de fattige Frelse, og han slår Voldsmanden ned. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Han skal leve, så længe Solen lyser og Månen skinner, fra Slægt til Slægt. </p>
<p id="v6"><sup><small>6</small></sup>  Han kommer som Regn på slagne Enge, som Regnskyl, der væder Jorden; </p>
<p id="v7"><sup><small>7</small></sup>  i hans dage blomstrer Retfærd, og dyb Fred råder, til Månen forgår. </p>
<p id="v8"><sup><small>8</small></sup>  Fra Hav til Hav skal han herske, fra Floden til Jordens Ender; </p>
<p id="v9"><sup><small>9</small></sup>  hans Avindsmænd bøjer knæ for ham, og hans Fjender slikker Støvet; </p>
<p id="v10"><sup><small>10</small></sup>  Konger fra Tarsis og fjerne Strande frembærer Gaver, Sabas og Sebas Konger kommer med Skat; </p>
<p id="v11"><sup><small>11</small></sup>  alle Konger skal bøje sig for ham, alle Folkene være hans Tjenere. </p>
<p id="v12"><sup><small>12</small></sup>  Thi han skal redde den fattige, der skriger om Hjælp, den arme, der savner en Hjælper, <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  ynkes over ringe og fattig og frelse fattiges Sjæle; </p>
<p id="v14"><sup><small>14</small></sup>  han skal fri deres Sjæle fra Uret og vold, deres Blod er dyrt i hans Øjne. </p>
<p id="v15"><sup><small>15</small></sup>  Måtte han leve og Guld fra Saba gives ham! De skal bede for ham bestandig, velsigne ham Dagen igennem. </p>
<p id="v16"><sup><small>16</small></sup>  Korn skal der være i Overflod i Landet, på Bjergenes Top; som Libanon skal dets Afgrøde bølge og Folk spire frem af Byen som Jordens Urter. </p>
<p id="v17"><sup><small>17</small></sup>  Velsignet være hans Navn evindelig, hans Navn skal leve, mens Solen skinner. Ved ham skal man velsigne sig, alle Folk skal prise ham lykkelig! <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Lovet være Gud HERREN, Israels Gud som ene gør Undergerninger, </p>
<p id="v19"><sup><small>19</small></sup>  og lovet være hans herlige Navn evindelig; al Jorden skal fyldes af hans Herlighed. Amen, Amen! <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Her ender Davids, Isajs Søns, Bønner. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/71">Salmernes Bog - Kapitel 71</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/73">Salmernes Bog - Kapitel 73</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 72:1-19 <i>Jødernes synspunkter: overnaturlig oprindelse</i>: <a href="/da/The_Urantia_Book/170#p1_5">UB 170:1.5</a>. </li>
  <li id="fn2"><a href="#cite2">↑</a> 72:4,12-13 <i>Hør skrig fra fattige og trængende</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn3"><a href="#cite3">↑</a> 72:12 <i>Gud hører de nødlidendes skrig</i>: <a href="/da/The_Urantia_Book/146#p2_9">UB 146:2.9</a>. </li>
  <li id="fn4"><a href="#cite4">↑</a> 72:17 <i>Folkene kalder ham velsignet</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn5"><a href="#cite5">↑</a> 72:19 <i>Jorden skal fyldes med herlighed</i>: <a href="/da/The_Urantia_Book/131#p2_5">UB 131:2.5</a>. </li>
</ol>
</div>
