<!--
title: Salmernes Bog - Kapitel 51
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/50">Salmernes Bog - Kapitel 50</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/52">Salmernes Bog - Kapitel 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Salme af David </p>
<p id="v2"><sup><small>2</small></sup>  Dengang Profeten Nathan kom til ham, fordi David havde været sammen med Bathseba </p>
<p id="v3"><sup><small>3</small></sup>  Gud, vær mig nådig efter din Miskundhed, udslet mine Overtrædelser efter din store Barmhjertighed, </p>
<p id="v4"><sup><small>4</small></sup>  tvæt mig fuldkommen ren for min Skyld og rens mig for min Synd! </p>
<p id="v5"><sup><small>5</small></sup>  Mine Overtrædelser kender jeg jo, min Synd står mig altid for Øje. </p>
<p id="v6"><sup><small>6</small></sup>  Mod dig har jeg syndet, mod dig alene, og gjort, hvad i dine Øjne er ondt, at du må få Ret, når du taler, stå ren, når du dømmer. </p>
<p id="v7"><sup><small>7</small></sup>  Se, jeg er født i Misgerning, min Moder undfanged mig i Synd. </p>
<p id="v8"><sup><small>8</small></sup>  Du elsker jo Sandhed i Hjertets Løndom, så lær mig da Visdom i Hjertedybet. </p>
<p id="v9"><sup><small>9</small></sup>  Rens mig for Synd med Ysop, tvæt mig hvidere end Sne; </p>
<p id="v10"><sup><small>10</small></sup>  mæt mig med Fryd og Glæde, lad de Ben, du knuste, juble; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  skjul dit Åsyn for mine Synder, udslet alle mine Misgerninger; </p>
<p id="v12"><sup><small>12</small></sup>  skab mig, o Gud, et rent Hjerte, giv en ny, en stadig Ånd i mit Indre; <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  kast mig ikke bort fra dit Åsyn, tag ikke din hellige Ånd fra mig; </p>
<p id="v14"><sup><small>14</small></sup>  glæd mig igen med din Frelse, giv mig til Støtte en villig Ånd! <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Da vil jeg lære Overtrædere dine Veje, og Syndere skal vende om til dig. </p>
<p id="v16"><sup><small>16</small></sup>  Fri mig fra Blodskyld, Gud, min Frelses Gud, så skal min Tunge lovsynge din Retfærd; <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Herre, åben mine Læber, så skal min Mund forkynde din Pris. </p>
<p id="v18"><sup><small>18</small></sup>  Thi i Slagtoffer har du ikke Behag, og gav jeg et Brændoffer, vandt det dig ikke. </p>
<p id="v19"><sup><small>19</small></sup>  Offer for Gud er en sønderbrudt Ånd; et sønderbrudt, sønderknust Hjerte agter du ikke ringe, o Gud. </p>
<p id="v20"><sup><small>20</small></sup>  Gør vel i din Nåde mod Zion, opbyg Jerusalems Mure! </p>
<p id="v21"><sup><small>21</small></sup>  Da skal du have Behag i rette Ofre, Brænd- og Heloffer, da bringes Tyre op på dit Alter. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/50">Salmernes Bog - Kapitel 50</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/52">Salmernes Bog - Kapitel 52</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 51:10 <i>Skab i mig et rent hjerte</i>: <a href="/da/The_Urantia_Book/159#p5_2">UB 159:5.2</a>.  <i>Renselse af sig selv</i>: <a href="/da/The_Urantia_Book/143#p2_6">UB 143:2.6</a>.  <i>Skab et rent hjerte, en ny ånd</i>: <a href="/da/The_Urantia_Book/121#p7_5">UB 121:7.5</a>.  <i>Del 1: Skab et rent hjerte</i>: <a href="/da/The_Urantia_Book/146#p2_13">UB 146:2.13</a>.  <i>Transformation</i>: <a href="/da/The_Urantia_Book/143#p2_4">UB 143:2.4</a>. </li>
  <li id="fn2"><a href="#cite2">↑</a> 51:10-11 <i>Ånd i mennesket (Helligånden)</i>: <a href="/da/The_Urantia_Book/103#p1_6">UB 103:1.6</a>.  <i>Guds ånd (Helligånd)</i>: <a href="/da/The_Urantia_Book/8#p5_3">UB 8:5.3</a>.  <i>Helligånden</i>: <a href="/da/The_Urantia_Book/34#p4_1">UB 34:4.1</a>.  <i>Guds ånd (Helligånd)</i>: <a href="/da/The_Urantia_Book/8#p5_5">UB 8:5.5</a>. </li>
  <li id="fn3"><a href="#cite3">↑</a> 51:12 <i>Frelsens glæde</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn4"><a href="#cite4">↑</a> 51:14 <i>Frelsens Gud</i>: <a href="/da/The_Urantia_Book/2#p6_3">UB 2:6.3</a>. </li>
  <li id="fn5"><a href="#cite5">↑</a> 51:16-17 <i>Gud ønsker lydighed, ikke offer</i>: <a href="/da/The_Urantia_Book/192#p2_11">UB 192:2.11</a>. </li>
</ol>
</div>
