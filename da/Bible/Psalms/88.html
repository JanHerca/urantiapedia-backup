<!--
title: Salmernes Bog - Kapitel 88
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/87">Salmernes Bog - Kapitel 87</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/89">Salmernes Bog - Kapitel 89</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Sang. Salme af Kora-Sønnerne Til Korherren. Al-mahalat-le-annot. Maskil af Ezraitten Heman <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  HERRE min Gud, jeg råber om dagen, om Natten når mit Skrig til dig; </p>
<p id="v3"><sup><small>3</small></sup>  lad min Bøn komme frem for dit Åsyn, til mit Klageråb låne du Øre! </p>
<p id="v4"><sup><small>4</small></sup>  Thi min Sjæl er mæt af Lidelser, mit Liv er Dødsriget nær, </p>
<p id="v5"><sup><small>5</small></sup>  jeg regnes blandt dem, der sank i Graven, er blevet som den, det er ude med, </p>
<p id="v6"><sup><small>6</small></sup>  kastet hen imellem de døde, blandt faldne, der hviler i Graven, hvem du ej mindes mere, thi fra din Hånd er de revet. </p>
<p id="v7"><sup><small>7</small></sup>  Du har lagt mig i den underste Grube, på det mørke, det dybe Sted; </p>
<p id="v8"><sup><small>8</small></sup>  tungt hviler din Vrede på mig, alle dine Brændinger lod du gå over mig. - Sela. </p>
<p id="v9"><sup><small>9</small></sup>  Du har fjernet mine Frænder fra mig, gjort mig vederstyggelig for dem; jeg er fængslet, kan ikke gå ud, </p>
<p id="v10"><sup><small>10</small></sup>  mit Øje er sløvt af Vånde. Hver Dag, HERRE, råber jeg til dig og rækker mine Hænder imod dig. </p>
<p id="v11"><sup><small>11</small></sup>  Gør du Undere for de døde, står Skyggerne op og takker dig? - Sela. </p>
<p id="v12"><sup><small>12</small></sup>  Tales der om din Nåde i Graven, i Afgrunden om din Trofasthed? </p>
<p id="v13"><sup><small>13</small></sup>  Er dit Under kendt i Mørket, din Retfærd i Glemselens Land? </p>
<p id="v14"><sup><small>14</small></sup>  Men jeg, o HERRE, jeg råber til dig, om Morgenen kommer min Bøn dig i Møde. </p>
<p id="v15"><sup><small>15</small></sup>  Hvorfor forstøder du, HERRE, min Sjæl og skjuler dit Åsyn for mig? </p>
<p id="v16"><sup><small>16</small></sup>  Elendig er jeg og Døden nær, dine Rædsler har omgivet mig fra min Ungdom; </p>
<p id="v17"><sup><small>17</small></sup>  din Vredes Luer går over mig, dine Rædsler har lagt mig øde, </p>
<p id="v18"><sup><small>18</small></sup>  som Vand er de om mig Dagen lang, til Hobe slutter de Kreds om mig; </p>
<p id="v19"><sup><small>19</small></sup>  Ven og Frænde fjerned du fra mig, holdt mine Kendinge borte. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/87">Salmernes Bog - Kapitel 87</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/89">Salmernes Bog - Kapitel 89</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 88:1 <i>Frelsens Gud</i>: <a href="/da/The_Urantia_Book/2#p6_3">UB 2:6.3</a>. </li>
</ol>
</div>
