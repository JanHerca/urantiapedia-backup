<!--
title: Salmernes Bog - Kapitel 105
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/104">Salmernes Bog - Kapitel 104</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/106">Salmernes Bog - Kapitel 106</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pris Herren, påkald hans navn, gør hans Gerninger kendte blandt Folkeslag! </p>
<p id="v2"><sup><small>2</small></sup>  Syng og spil til hans Pris, tal om alle hans Undere; </p>
<p id="v3"><sup><small>3</small></sup>  ros jer af hans hellige Navn, eders Hjerte glæde sig, I, som søger HERREN; </p>
<p id="v4"><sup><small>4</small></sup>  spørg efter HERREN og hans magt, søg bestandig hans Åsyn; </p>
<p id="v5"><sup><small>5</small></sup>  kom i Hu de Undere, han gjorde, hans Tegn og hans Munds Domme, </p>
<p id="v6"><sup><small>6</small></sup>  I, hans Tjener Abrahams Sæd, hans udvalgte, Jakobs Sønner! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Han, HERREN, er vor Gud, hans Domme når ud over Jorden; </p>
<p id="v8"><sup><small>8</small></sup>  han ihukommer for evigt sin Pagt, i tusind Slægter sit Tilsagn, </p>
<p id="v9"><sup><small>9</small></sup>  Pagten, han slutted med Abraham, Eden, han tilsvor Isak; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  han holdt den i Hævd som Ret for Jakob, en evig Pagt for Israel, </p>
<p id="v11"><sup><small>11</small></sup>  idet han sagde: "Dig giver jeg Kana'ans Land som eders Arvelod." </p>
<p id="v12"><sup><small>12</small></sup>  Da de kun var en liden Hob, kun få og fremmede der, </p>
<p id="v13"><sup><small>13</small></sup>  og vandrede fra Folk til Folk, fra et Rige til et andet, </p>
<p id="v14"><sup><small>14</small></sup>  tillod han ingen at volde dem Men, men tugted for deres Skyld Konger </p>
<p id="v15"><sup><small>15</small></sup>  "Rør ikke mine Salvede, gør ikke mine Profeter ondt!" </p>
<p id="v16"><sup><small>16</small></sup>  Hungersnød kaldte han frem over Landet, hver Brødets Støttestav brød han; </p>
<p id="v17"><sup><small>17</small></sup>  han sendte forud for dem en Mand, Josef solgtes som Træl; </p>
<p id="v18"><sup><small>18</small></sup>  de tvang hans Fødder med Lænker, han kom i Lænker af Jern, </p>
<p id="v19"><sup><small>19</small></sup>  indtil hans Ord blev opfyldt; ved HERRENs Ord stod han Prøven igennem. </p>
<p id="v20"><sup><small>20</small></sup>  På Kongens Bud blev han fri, Folkenes Hersker lod ham løs: </p>
<p id="v21"><sup><small>21</small></sup>  han tog ham til Herre for sit Hus, til Hersker over alt sit Gods; </p>
<p id="v22"><sup><small>22</small></sup>  han styred hans Øverster efter sin Vilje og viste hans Ældste til Rette. </p>
<p id="v23"><sup><small>23</small></sup>  Og Israel kom til Ægypten, Jakob boede som Gæst i Kamiternes Land. </p>
<p id="v24"><sup><small>24</small></sup>  Han lod sit Folk blive såre frugtbart og stærkere end dets Fjender; </p>
<p id="v25"><sup><small>25</small></sup>  han vendte deres Sind til Had mod sit Folk og til Træskhed imod sine Tjenere. </p>
<p id="v26"><sup><small>26</small></sup>  Da sendte han Moses, sin Tjener, og Aron, sin udvalgte Mand; </p>
<p id="v27"><sup><small>27</small></sup>  han gjorde sine Tegn i Ægypten og Undere i Kamiternes Land; </p>
<p id="v28"><sup><small>28</small></sup>  han sendte Mørke, så blev det mørkt, men de ænsede ikke hans Ord; </p>
<p id="v29"><sup><small>29</small></sup>  han gjorde deres Vande til Blod og slog deres Fisk ihjel; </p>
<p id="v30"><sup><small>30</small></sup>  af Frøer vrimlede Landet, selv i Kongens Sale var de; </p>
<p id="v31"><sup><small>31</small></sup>  han talede, så kom der Bremser og Myg i alt deres Land; </p>
<p id="v32"><sup><small>32</small></sup>  han sendte dem Hagl for Regn og luende Ild i Landet; </p>
<p id="v33"><sup><small>33</small></sup>  han slog både Vinstok og Figen og splintrede Træerne i deres Land; </p>
<p id="v34"><sup><small>34</small></sup>  han talede, så kom der Græshopper, Springere uden Tal, </p>
<p id="v35"><sup><small>35</small></sup>  de åd alt Græs i Landet, de åd deres Jords Afgrøde; </p>
<p id="v36"><sup><small>36</small></sup>  alt førstefødt i Landet slog han, Førstegrøden af al deres Kraft; </p>
<p id="v37"><sup><small>37</small></sup>  han førte dem ud med Sølv og Guld, ikke een i hans Stammer snubled </p>
<p id="v38"><sup><small>38</small></sup>  Ægypterne glæded sig, da de drog bort, thi de var grebet af Rædsel for dem. </p>
<p id="v39"><sup><small>39</small></sup>  Han bredte en Sky som Skjul og Ild til at lyse i Natten; </p>
<p id="v40"><sup><small>40</small></sup>  de krævede, han bragte Vagtler, med Himmelbrød mættede han dem; </p>
<p id="v41"><sup><small>41</small></sup>  han åbnede Klippen, og Vand strømmede ud, det løb som en Flod i Ørkenen. </p>
<p id="v42"><sup><small>42</small></sup>  Thi han kom sit hellige Ord i Hu til Abraham, sin Tjener; </p>
<p id="v43"><sup><small>43</small></sup>  han lod sit Folk drage ud med Fryd, sine udvalgte under Jubel; </p>
<p id="v44"><sup><small>44</small></sup>  han gav dem Folkenes Lande, de fik Folkeslags Gods i Eje. </p>
<p id="v45"><sup><small>45</small></sup>  Derfor skulde de holde hans Bud og efterkomme hans Love. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/104">Salmernes Bog - Kapitel 104</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/106">Salmernes Bog - Kapitel 106</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 105:6,43 <i>Guds udvalgte folk</i>: <a href="/da/The_Urantia_Book/96#p5_6">UB 96:5.6</a>.  <i>Det udvalgte folk</i>: <a href="/da/The_Urantia_Book/96#p2_3">UB 96:2.3</a>.  <i>Det udvalgte folk</i>: <a href="/da/The_Urantia_Book/97#p10_1">UB 97:10.1</a>.  <i>Det udvalgte folk</i>: <a href="/da/The_Urantia_Book/97#p4_2">UB 97:4.2</a>.  <i>Det udvalgte folk</i>: <a href="/da/The_Urantia_Book/93#p5_1">UB 93:5.1</a>.  <i>Det udvalgte folk</i>: <a href="/da/The_Urantia_Book/121#p2_8">UB 121:2.8</a>. </li>
  <li id="fn2"><a href="#cite2">↑</a> 105:9-10 <i>Hellige løfter og edsaflæggelser</i>: <a href="/da/The_Urantia_Book/87#p6_9">UB 87:6.9</a>. </li>
</ol>
</div>
