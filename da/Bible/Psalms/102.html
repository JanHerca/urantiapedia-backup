<!--
title: Salmernes Bog - Kapitel 102
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/101">Salmernes Bog - Kapitel 101</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/103">Salmernes Bog - Kapitel 103</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Bøn. Til Brug for en Hjælpeløs, når han føler Afmagt og udøser sin Klage for Herren </p>
<p id="v2"><sup><small>2</small></sup>  HERRE, lyt til min bøn, lad mit råb komme til dig, </p>
<p id="v3"><sup><small>3</small></sup>  skjul dog ikke dit Åsyn for mig; den Dag jeg stedes i Nød, bøj da dit Øre til mig; når jeg kalder, så skynd dig og svar mig! </p>
<p id="v4"><sup><small>4</small></sup>  Thi mine Dage svinder som Røg, mine Ledemod brænder som Ild; </p>
<p id="v5"><sup><small>5</small></sup>  mit Hjerte er svedet og - visnet som Græs, thi jeg glemmer at spise mit Brød. </p>
<p id="v6"><sup><small>6</small></sup>  Under min Stønnen klæber mine Ben til Huden; </p>
<p id="v7"><sup><small>7</small></sup>  jeg ligner Ørkenens Pelikan, er blevet som Uglen på øde Steder; </p>
<p id="v8"><sup><small>8</small></sup>  om Natten ligger jeg vågen og jamrer så ensom som Fugl på Taget; </p>
<p id="v9"><sup><small>9</small></sup>  mine Fjender håner mig hele Dagen; de der spotter mig, sværger ved mig. </p>
<p id="v10"><sup><small>10</small></sup>  Thi Støv er mit daglige Brød, jeg blander min Drik med Tårer </p>
<p id="v11"><sup><small>11</small></sup>  over din Harme og Vrede, fordi du tog mig og slængte mig bort; </p>
<p id="v12"><sup><small>12</small></sup>  mine Dage hælder som Skyggen, som Græsset visner jeg hen. </p>
<p id="v13"><sup><small>13</small></sup>  Men du troner evindelig, HERRE, du ihukommes fra Slægt til Slægt; </p>
<p id="v14"><sup><small>14</small></sup>  du vil rejse dig og forbarme dig over Zion, når Nådens Tid, når Timen er inde; </p>
<p id="v15"><sup><small>15</small></sup>  thi dine Tjenere elsker dets Sten og ynkes over dets Grushobe. </p>
<p id="v16"><sup><small>16</small></sup>  Og HERRENs Navn skal Folkene frygte, din Herlighed alle Jordens Konger; </p>
<p id="v17"><sup><small>17</small></sup>  thi HERREN opbygger Zion, han lader sig se i sin Herlighed; <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  han vender sig til de hjælpeløses Bøn, lader ej deres Bøn uænset. </p>
<p id="v19"><sup><small>19</small></sup>  For Efterslægten skal det optegnes, af Folk, der skal fødes, skal prise HERREN; </p>
<p id="v20"><sup><small>20</small></sup>  thi han ser ned fra sin hellige Højsal, HERREN skuer ned fra Himmel til Jord </p>
<p id="v21"><sup><small>21</small></sup>  for at høre de fangnes Stønnen og give de dødsdømte Frihed, </p>
<p id="v22"><sup><small>22</small></sup>  at HERRENs Navn kan forkyndes i Zion, hans - Pris i Jerusalem, </p>
<p id="v23"><sup><small>23</small></sup>  når Folkeslag og Riger til Hobe samles for at tjene HERREN. </p>
<p id="v24"><sup><small>24</small></sup>  Han lammed min Kraft på Vejen, forkorted mit Liv. </p>
<p id="v25"><sup><small>25</small></sup>  Jeg siger: Min Gud, tag mig ikke bort i Dagenes Hælvt! Dine År er fra Slægt til Slægt. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Du grundfæsted fordum Jorden, Himlene er dine Hænders Værk; </p>
<p id="v27"><sup><small>27</small></sup>  de falder, men du består, alle slides de op som en Klædning; </p>
<p id="v28"><sup><small>28</small></sup>  som Klæder skifter du dem; de skiftes, men du er den samme, og dine År får aldrig Ende! </p>
<p id="v29"><sup><small>29</small></sup>  Dine Tjeneres Børn fæster Bo, deres Sæd skal bestå for dit Åsyn. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/101">Salmernes Bog - Kapitel 101</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/103">Salmernes Bog - Kapitel 103</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 102:17 <i>Gud hører de nødlidendes skrig</i>: <a href="/da/The_Urantia_Book/146#p2_9">UB 146:2.9</a>. </li>
  <li id="fn2"><a href="#cite2">↑</a> 102:25 <i>Michaels skabelse</i>: <a href="/da/The_Urantia_Book/57#p3_8">UB 57:3.8</a>.  <i>Skabersønner skaber</i>: <a href="/da/The_Urantia_Book/21#p2_1">UB 21:2.1</a>.  <i>Skabersønner</i>: <a href="/da/The_Urantia_Book/21#p0_1">UB 21:0.1</a>. </li>
</ol>
</div>
