<!--
title: Salmernes Bog - Kapitel 139
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/138">Salmernes Bog - Kapitel 138</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/140">Salmernes Bog - Kapitel 140</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRE, du ransager mig og kender mig! </p>
<p id="v2"><sup><small>2</small></sup>  Du ved, når jeg står op, du fatter min Tanke i Frastand, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  du har Rede på, hvor jeg går eller ligger, og alle mine Veje kender du grant. </p>
<p id="v4"><sup><small>4</small></sup>  Thi før Ordet er til på min Tunge, se, da ved du det, HERRE, til fulde. </p>
<p id="v5"><sup><small>5</small></sup>  Bagfra og forfra omslutter du mig, du lægger din Hånd på mig. </p>
<p id="v6"><sup><small>6</small></sup>  At fatte det er mig for underfuldt, for højt, jeg evner det ikke! </p>
<p id="v7"><sup><small>7</small></sup>  Hvorhen skal jeg gå for din Ånd, og hvor skal jeg fly for dit Åsyn? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Farer jeg op til Himlen, da er du der, reder jeg Leje i Dødsriget, så er du der; </p>
<p id="v9"><sup><small>9</small></sup>  tager jeg Morgenrødens Vinger, fæster jeg Bo, hvor Havet ender, </p>
<p id="v10"><sup><small>10</small></sup>  da vil din Hånd også lede mig der, din højre holde mig fast! </p>
<p id="v11"><sup><small>11</small></sup>  Og siger jeg: "Mørket skal skjule mig, Lyset blive Nat omkring mig!" </p>
<p id="v12"><sup><small>12</small></sup>  så er Mørket ej mørkt for dig, og Natten er klar som Dagen, Mørket er som Lyset. </p>
<p id="v13"><sup><small>13</small></sup>  Thi du har dannet mine Nyrer, vævet mig i Moders Liv. </p>
<p id="v14"><sup><small>14</small></sup>  Jeg vil takke dig, fordi jeg er underfuldt skabt; underfulde er dine Gerninger, det kender min Sjæl til fulde. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Mine Ben var ikke skjult for dig, da jeg blev skabt i Løndom, virket i Jordens Dyb; </p>
<p id="v16"><sup><small>16</small></sup>  som Foster så dine Øjne mig, i din Bog var de alle skrevet, Dagene var bestemt, før en eneste af dem var kommet. </p>
<p id="v17"><sup><small>17</small></sup>  Hvor kostelige er dine Tanker mig, Gud, hvor stor er dog deres Sum! </p>
<p id="v18"><sup><small>18</small></sup>  Tæller jeg dem, er de flere end Sandet, jeg vågner - og end er jeg hos dig. </p>
<p id="v19"><sup><small>19</small></sup>  Vilde du dog dræbe de gudløse, Gud, måtte Blodets Mænd vige fra mig, </p>
<p id="v20"><sup><small>20</small></sup>  de, som taler om dig på Skrømt og sværger falsk ved dit Navn. </p>
<p id="v21"><sup><small>21</small></sup>  Jeg hader jo dem, der hader dig, HERRE, og væmmes ved dem, der står dig imod; </p>
<p id="v22"><sup><small>22</small></sup>  med fuldt Had bader jeg dem, de er også mine Fjender. </p>
<p id="v23"><sup><small>23</small></sup>  Ransag mig, Gud, og kend mit Hjerte, prøv mig og kend mine Tanker! </p>
<p id="v24"><sup><small>24</small></sup>  Se, om jeg er på Smertens Vej, og led mig på Evigheds Vej! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/138">Salmernes Bog - Kapitel 138</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/140">Salmernes Bog - Kapitel 140</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 139:2-3 <i>Gud ved, hvad han gør og tænker</i>: <a href="/da/The_Urantia_Book/3#p3_2">UB 3:3.2</a>. </li>
  <li id="fn2"><a href="#cite2">↑</a> 139:7 <i>Helligånden</i>: <a href="/da/The_Urantia_Book/34#p4_1">UB 34:4.1</a>.  <i>Hvor skal man hen for at undgå Gud?</i>: <a href="/da/The_Urantia_Book/3#p1_1">UB 3:1.1</a>.  <i>Ånd i mennesket (Helligånden)</i>: <a href="/da/The_Urantia_Book/103#p1_6">UB 103:1.6</a>.  <i>Guds ånd (Helligånd)</i>: <a href="/da/The_Urantia_Book/8#p5_5">UB 8:5.5</a>.  <i>Ingen skjul for Gud</i>: <a href="/da/The_Urantia_Book/131#p2_4">UB 131:2.4</a>.  <i>Guds ånd (Helligånd)</i>: <a href="/da/The_Urantia_Book/8#p5_3">UB 8:5.3</a>. </li>
  <li id="fn3"><a href="#cite3">↑</a> 139:14 <i>Sjælen ved det, og ved det nu</i>: <a href="/da/The_Urantia_Book/102#p2_4">UB 102:2.4</a>. </li>
</ol>
</div>
