<!--
title: Salmernes Bog - Kapitel 65
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Psalms/64">Salmernes Bog - Kapitel 64</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Psalms/66">Salmernes Bog - Kapitel 66</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Salme af David. En Sang </p>
<p id="v2"><sup><small>2</small></sup>  Lovsang tilkommer dig på Zion,o Gud, dig indfrier man Løfter, du, som hører Bønner; </p>
<p id="v3"><sup><small>3</small></sup>  alt Kød kommer til dig, når Brøden tynger. </p>
<p id="v4"><sup><small>4</small></sup>  Vore Overtrædelser blev os for svare, du tilgiver dem. </p>
<p id="v5"><sup><small>5</small></sup>  Salig den, du udvælger, lader bo i dine Forgårde! Vi mættes af dit Huses Rigdom, dit Tempels Hellighed. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Du svarer os underfuldt i Retfærd, vor Frelses Gud, du Tilflugt for den vide Jord, for fjerne Strande, </p>
<p id="v7"><sup><small>7</small></sup>  du, som grundfæster Bjerge med Vælde, omgjorde med Kraft, </p>
<p id="v8"><sup><small>8</small></sup>  du, som dæmper Havenes Brusen, deres Bølgers Brusen og Folkefærds Larm, </p>
<p id="v9"><sup><small>9</small></sup>  så Folk ved Verdens Ende gruer for dine Tegn; hvor Morgen og Aften oprinder, bringer du Jubel. </p>
<p id="v10"><sup><small>10</small></sup>  Du så til Landet, vanded det, gjorde det såre rigt, Guds Bæk er fuld af Vand, du bereder dets Korn, </p>
<p id="v11"><sup><small>11</small></sup>  du vander dets Furer, jævner knoldene, bløder det med Regn, velsigner dets Sæd. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Med din Herlighed kroner du Året, dine Vognspor flyder af Fedme; </p>
<p id="v13"><sup><small>13</small></sup>  de øde Græsgange flyder, med Jubel omgjordes Højene; </p>
<p id="v14"><sup><small>14</small></sup>  Engene klædes med Får, Dalene hylles i Korn, i Jubel bryder de ud og synger! </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 65:5 <i>Frelsens Gud</i>: <a href="/da/The_Urantia_Book/2#p6_3">UB 2:6.3</a>. </li>
  <li id="fn2"><a href="#cite2">↑</a> 65:11 <i>Gud er gavmild</i>: <a href="/da/The_Urantia_Book/2#p1_2">UB 2:1.2</a>. </li>
</ol>
</div>
