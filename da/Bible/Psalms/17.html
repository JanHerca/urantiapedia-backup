<!--
title: Salmernes Bog - Kapitel 17
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/16">Salmernes Bog - Kapitel 16</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/18">Salmernes Bog - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRE, hør en retfærdig Sag, lyt til min Klage lån Øre til Bøn fra svigløse Læber! </p>
<p id="v2"><sup><small>2</small></sup>  Fra dig skal min Ret udgå, thi hvad ret er, ser dine Øjne. </p>
<p id="v3"><sup><small>3</small></sup>  Prøv mit Hjerte, se efter om Natten, ransag mig, du finder ej Svig hos mig. </p>
<p id="v4"><sup><small>4</small></sup>  Ej synded min Mund, hvad end Mennesker gjorde; ved dine Læbers Ord vogted jeg mig for Voldsmænds Veje; </p>
<p id="v5"><sup><small>5</small></sup>  mine Skridt har holdt dine Spor, jeg vaklede ej på min Gang. </p>
<p id="v6"><sup><small>6</small></sup>  Jeg råber til dig, thi du svarer mig, Gud, bøj Øret til mig, hør på mit Ord! </p>
<p id="v7"><sup><small>7</small></sup>  Vis, dig underfuldt nådig, du Frelser for dem, der tyr til din højre for Fjender! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Vogt mig som Øjestenen, skjul mig i dine Vingers Skygge </p>
<p id="v9"><sup><small>9</small></sup>  for gudløse, der øver Vold imod mig, glubske Fjender, som omringer mig; </p>
<p id="v10"><sup><small>10</small></sup>  de har lukket deres Hjerte med Fedt, deres Mund fører Hovmodstale. </p>
<p id="v11"><sup><small>11</small></sup>  De omringer os, overalt hvor vi går, de sigter på at slå os til Jorden. </p>
<p id="v12"><sup><small>12</small></sup>  De er som den rovgridske Løve, den unge Løve, der ligger på Lur. </p>
<p id="v13"><sup><small>13</small></sup>  Rejs dig, HERRE, træd ham i Møde, kast ham til Jorden, fri med dit Sværd min Sjæl fra den gudløses Vold, </p>
<p id="v14"><sup><small>14</small></sup>  fra Mændene, HERRE, med din Hånd, fra dødelige Mænd - lad dem få deres Del i levende Live! Fyld deres Bug med dit Forråd af Vrede, lad Børnene mættes dermed og efterlade deres Børn, hvad de levner! </p>
<p id="v15"><sup><small>15</small></sup>  Men jeg skal i Retfærd skue dit Åsyn, mættes ved din Skikkelse, når jeg vågner. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/16">Salmernes Bog - Kapitel 16</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/18">Salmernes Bog - Kapitel 18</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 17:7 <i>Kærlig venlighed</i>: <a href="/da/The_Urantia_Book/2#p5_7">UB 2:5.7</a>. </li>
</ol>
</div>
