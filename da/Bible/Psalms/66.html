<!--
title: Salmernes Bog - Kapitel 66
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Psalms/65">Salmernes Bog - Kapitel 65</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Psalms/67">Salmernes Bog - Kapitel 67</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Bryd ud i Jubel for Gud, al Jorden, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  lovsyng hans Navns Ære, syng ham en herlig Lovsang, </p>
<p id="v3"><sup><small>3</small></sup>  sig til Gud: "Hvor forfærdelige er dine Gerninger! For din vældige Styrkes Skyld logrer Fjenderne for dig, </p>
<p id="v4"><sup><small>4</small></sup>  al Jorden tilbeder dig, de lovsynger dig, lovsynger dit Navn." - Sela. </p>
<p id="v5"><sup><small>5</small></sup>  Kom hid og se, hvad Gud har gjort i sit Virke en Rædsel for Menneskenes Børn. </p>
<p id="v6"><sup><small>6</small></sup>  Han forvandlede Hav til Land, de vandrede til Fods over Strømmen; lad os fryde os højlig i ham. </p>
<p id="v7"><sup><small>7</small></sup>  Han hersker med Vælde for evigt, på Folkene vogter hans Øjne, ej kan genstridige gøre sig store. - Sela. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  I Folkeslag, lov vor Gud, lad lyde hans Lovsangs Toner, </p>
<p id="v9"><sup><small>9</small></sup>  han, som har holdt vor Sjæl i Live og ej lod vor Fod glide ud! </p>
<p id="v10"><sup><small>10</small></sup>  Thi du ransaged os, o Gud, rensede os, som man renser Sølv; </p>
<p id="v11"><sup><small>11</small></sup>  i Fængsel bragte du os, lagde Tynge på vore Lænder, </p>
<p id="v12"><sup><small>12</small></sup>  lod Mennesker skride hen over vort Hoved, vi kom gennem Ild og Vand; men du førte os ud og bragte os Lindring! </p>
<p id="v13"><sup><small>13</small></sup>  Med Brændofre vil jeg gå ind i dit Hus og indfri dig mine Løfter, </p>
<p id="v14"><sup><small>14</small></sup>  dem, mine Læber fremførte, min Mund udtalte i Nøden. </p>
<p id="v15"><sup><small>15</small></sup>  Jeg bringer dig Ofre af Fedekvæg sammen med Vædres Offerduft, jeg ofrer Okser tillige med Bukke. - Sela. </p>
<p id="v16"><sup><small>16</small></sup>  Kom og hør og lad mig fortælle jer alle, som frygter Gud, hvad han har gjort for min Sjæl! </p>
<p id="v17"><sup><small>17</small></sup>  Jeg råbte til ham med min Mund og priste ham med min Tunge. </p>
<p id="v18"><sup><small>18</small></sup>  Havde jeg tænkt på ondt i mit Hjerte, da havde Herren ej hørt; <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  visselig, Gud har hørt, han lytted til min bedende Røst. </p>
<p id="v20"><sup><small>20</small></sup>  Lovet være Gud, som ikke har afvist min Bøn eller taget sin Miskundhed fra mig! </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 66:1-2 <i>Himmelske musikere</i>: <a href="/da/The_Urantia_Book/44#p0_5">UB 44:0.5</a>. </li>
  <li id="fn2"><a href="#cite2">↑</a> 66:7 <i>Riget som en nærværende realitet</i>: <a href="/da/The_Urantia_Book/170#p1_2">UB 170:1.2</a>. </li>
  <li id="fn3"><a href="#cite3">↑</a> 66:18 <i>Gud hører ikke uretfærdigt</i>: <a href="/da/The_Urantia_Book/131#p2_8">UB 131:2.8</a>. </li>
</ol>
</div>
