<!--
title: Salmernes Bog - Kapitel 44
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/43">Salmernes Bog - Kapitel 43</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/45">Salmernes Bog - Kapitel 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Maskil af Kora-Sønnerne </p>
<p id="v2"><sup><small>2</small></sup>  Gud, vi har hørt det med egne ører, vore Fædre har fortalt os derom; du øved en Dåd i deres Dage, i Fortids Dage med din Hånd; </p>
<p id="v3"><sup><small>3</small></sup>  Folk drev du bort, men plantede hine, Folkeslag knuste du, men dem lod du brede sig; </p>
<p id="v4"><sup><small>4</small></sup>  thi de fik ej Landet i Eje med Sværdet, det var ej deres Arm, der gav dem Sejr, men det var din højre, din Arm og dit Ansigts Lys, thi du havde dem kær. </p>
<p id="v5"><sup><small>5</small></sup>  Du, du er min Konge, min Gud, som sender Jakob Sejr. </p>
<p id="v6"><sup><small>6</small></sup>  Ved dig nedstøder vi Fjenden, Modstanderne træder vi ned i dit Navn; </p>
<p id="v7"><sup><small>7</small></sup>  thi ej på min Bue stoler jeg, mit Sværd kan ikke give mig Sejr; </p>
<p id="v8"><sup><small>8</small></sup>  men du gav os Sejr over Fjenden, du lod vore Avindsmænd blive til Skamme. </p>
<p id="v9"><sup><small>9</small></sup>  Vi roser os altid af Gud, dit Navn vil vi love for evigt. - Sela. </p>
<p id="v10"><sup><small>10</small></sup>  Dog har du forstødt os, gjort os til Spot, du drager ej med vore Hære; </p>
<p id="v11"><sup><small>11</small></sup>  du lader os vige for Fjenden, vore Avindsmænd tager sig Bytte; </p>
<p id="v12"><sup><small>12</small></sup>  du har givet os hen som Slagtekvæg, og strøet os ud mellem Folkene, </p>
<p id="v13"><sup><small>13</small></sup>  dit Folk har du solgt til Spotpris, vandt ikke Rigdom ved Salget. </p>
<p id="v14"><sup><small>14</small></sup>  Til Hån for Naboer gør du os, til Spot og Spe for Grander, </p>
<p id="v15"><sup><small>15</small></sup>  du gør os til Mundheld blandt Folkene, lader Folkeslagene ryste på Hovedet ad os. </p>
<p id="v16"><sup><small>16</small></sup>  Min Skændsel er mig altid i Tanke, og Skam bedækker mit Åsyn </p>
<p id="v17"><sup><small>17</small></sup>  for spottende, hånende Tale, for Fjendens og den hævngerriges Blikke. </p>
<p id="v18"><sup><small>18</small></sup>  Alt det kom over os, skønt vi glemte dig ikke, sveg ikke heller din Pagt! </p>
<p id="v19"><sup><small>19</small></sup>  Vort Hjerte veg ikke fra dig, vore Skridt forlod ej din Vej. </p>
<p id="v20"><sup><small>20</small></sup>  Dog knuste du os, hvor Sjakalerne bor, og indhylled os i Mørke. </p>
<p id="v21"><sup><small>21</small></sup>  Havde vi glemt vor Guds Navn, bredt Hænderne ud mod en fremmed Gud, </p>
<p id="v22"><sup><small>22</small></sup>  vilde Gud ej opspore det? Han kender jo Hjerternes Løn dom </p>
<p id="v23"><sup><small>23</small></sup>  nej, for din Skyld dræbes vi Dagen lang og regnes som Slagtekvæg! </p>
<p id="v24"><sup><small>24</small></sup>  Vågn op, hvi sover du, Herre? Bliv vågen, forstød ej for stedse! </p>
<p id="v25"><sup><small>25</small></sup>  Hvorfor vil du skjule dit Åsyn, glemme vor Nød og Trængsel? </p>
<p id="v26"><sup><small>26</small></sup>  Thi vor Sjæl ligger bøjet i Støvet, vort Legeme klæber ved Jorden. </p>
<p id="v27"><sup><small>27</small></sup>  Stå op og kom os til Hjælp, forløs os for din Miskundheds Skyld! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/43">Salmernes Bog - Kapitel 43</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/45">Salmernes Bog - Kapitel 45</a></td>
      </tr>
    </tbody>
  </table>
</figure>
