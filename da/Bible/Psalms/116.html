<!--
title: Salmernes Bog - Kapitel 116
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/115">Salmernes Bog - Kapitel 115</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/117">Salmernes Bog - Kapitel 117</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Halleluja! Jeg elsker Herren, thi han hører min røst, min tryglende bøn, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ja, han bøjed sit Øre til mig, jeg påkaldte HERRENs Navn. </p>
<p id="v3"><sup><small>3</small></sup>  Dødens Bånd omspændte mig, Dødsrigets Angster greb mig, i Trængsel og Nød var jeg stedt. </p>
<p id="v4"><sup><small>4</small></sup>  Jeg påkaldte HERRENs Navn: "Ak, HERRE, frels min Sjæl!" </p>
<p id="v5"><sup><small>5</small></sup>  Nådig er HERREN og retfærdig, barmhjertig, det er vor Gud; <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  HERREN vogter enfoldige, jeg var ringe, dog frelste han mig. </p>
<p id="v7"><sup><small>7</small></sup>  Vend tilbage, min Sjæl, til din Ro, thi HERREN har gjort vel imod dig! </p>
<p id="v8"><sup><small>8</small></sup>  Ja, han fried min Sjæl fra Døden, mit Øje fra Gråd, min Fod fra Fald. </p>
<p id="v9"><sup><small>9</small></sup>  Jeg vandrer for HERRENs Åsyn udi de levendes Land; </p>
<p id="v10"><sup><small>10</small></sup>  jeg troede, derfor talte jeg, såre elendig var jeg, </p>
<p id="v11"><sup><small>11</small></sup>  sagde så i min Angst: "Alle Mennesker lyver!" </p>
<p id="v12"><sup><small>12</small></sup>  Hvorledes skal jeg gengælde HERREN alle hans Velgerninger mod mig? </p>
<p id="v13"><sup><small>13</small></sup>  Jeg vil løfte Frelsens Bæger og påkalde HERRENs Navn. </p>
<p id="v14"><sup><small>14</small></sup>  Jeg vil indfri HERREN mine Løfter i Påsyn af alt hans Folk. </p>
<p id="v15"><sup><small>15</small></sup>  Kostbar i HERRENs Øjne er hans frommes Død. </p>
<p id="v16"><sup><small>16</small></sup>  Ak, HERRE, jeg er jo din Tjener, din Tjener, din Tjenerindes Søn, mine Lænker har du løst. </p>
<p id="v17"><sup><small>17</small></sup>  Jeg vil ofre dig Lovprisningsoffer og påkalde HERRENs Navn; </p>
<p id="v18"><sup><small>18</small></sup>  mine Løfter vil jeg indfri HERREN i Påsyn af alt hans Folk </p>
<p id="v19"><sup><small>19</small></sup>  i HERRENs Hus's Forgårde og i din Midte, Jerusalem! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/115">Salmernes Bog - Kapitel 115</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/117">Salmernes Bog - Kapitel 117</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 116:1-19 <i>Psalmer 113-118</i>: <a href="/da/The_Urantia_Book/162#p4_4">UB 162:4.4</a>. </li>
  <li id="fn2"><a href="#cite2">↑</a> 116:5 <i>Barmhjertighed</i>: <a href="/da/The_Urantia_Book/131#p10_6">UB 131:10.6</a>.  <i>Barmhjertighedstjeneste</i>: <a href="/da/The_Urantia_Book/6#p3_2">UB 6:3.2</a>.  <i>Michael var retfærdig og retfærdig</i>: <a href="/da/The_Urantia_Book/119#p2_6">UB 119:2.6</a>.  <i>Gud glæder sig over barmhjertighed</i>: <a href="/da/The_Urantia_Book/143#p1_6">UB 143:1.6</a>.  <i>Gud er barmhjertig</i>: <a href="/da/The_Urantia_Book/2#p5_7">UB 2:5.7</a>.  <i>Albarmhjertig</i>: <a href="/da/The_Urantia_Book/142#p3_7">UB 142:3.7</a>. </li>
</ol>
</div>
