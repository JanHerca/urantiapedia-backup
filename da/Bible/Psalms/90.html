<!--
title: Salmernes Bog - Kapitel 90
description: 
published: true
date: 2022-10-6T9:45:27Z
tags: bible, bible—psalms
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/89">Salmernes Bog - Kapitel 89</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/91">Salmernes Bog - Kapitel 91</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Herre, du var vor Bolig slægt efter slægt. </p>
<p id="v2"><sup><small>2</small></sup>  Førend Bjergene fødtes og Jord og Jorderig blev til, fra Evighed til Evighed er du, o Gud! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Mennesket gør du til Støv igen, du siger: "Vend tilbage, I Menneskebørn!" </p>
<p id="v4"><sup><small>4</small></sup>  Thi tusind År er i dine Øjne som Dagen i Går, der svandt, som en Nattevagt. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Du skyller dem bort, de bliver som en Søvn. Ved Morgen er de som Græsset, der gror; </p>
<p id="v6"><sup><small>6</small></sup>  ved Morgen gror det og blomstrer, ved Aften er det vissent og tørt. </p>
<p id="v7"><sup><small>7</small></sup>  Thi ved din Vrede svinder vi hen, og ved din Harme forfærdes vi. </p>
<p id="v8"><sup><small>8</small></sup>  Vor Skyld har du stillet dig for Øje, vor skjulte Brøst for dit Åsyns Lys. </p>
<p id="v9"><sup><small>9</small></sup>  Thi alle vore Dage glider hen i din Vrede, vore År svinder hen som et Suk. </p>
<p id="v10"><sup><small>10</small></sup>  Vore Livsdage er halvfjerdsindstyve År, og kommer det højt, da firsindstyve. Deres Herlighed er Møje og Slid, thi hastigt går det, vi flyver af Sted. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Hvem fatter din Vredes Vælde, din Harme i Frygt for dig! </p>
<p id="v12"><sup><small>12</small></sup>  At tælle vore Dage lære du os, så vi kan få Visdom i Hjertet! </p>
<p id="v13"><sup><small>13</small></sup>  Vend tilbage, HERRE! Hvor længe! Hav Medynk med dine Tjenere; </p>
<p id="v14"><sup><small>14</small></sup>  mæt os årle med din Miskundhed, så vi kan fryde og glæde os alle vore Dage. </p>
<p id="v15"><sup><small>15</small></sup>  Glæd os det Dagetal, du ydmygede os, det Åremål, da vi led ondt! </p>
<p id="v16"><sup><small>16</small></sup>  Lad dit Værk åbenbares for dine Tjenere og din Herlighed over deres Børn! </p>
<p id="v17"><sup><small>17</small></sup>  HERREN vor Guds Livsalighed være over os! Og frem vore Hænders Værk for os, ja frem vore Hænders Værk! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/89">Salmernes Bog - Kapitel 89</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/91">Salmernes Bog - Kapitel 91</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 90:2 <i>evigvarende Gud</i>: <a href="/da/The_Urantia_Book/1#p1_6">UB 1:1.6</a>. </li>
  <li id="fn2"><a href="#cite2">↑</a> 90:4 <i>Tusind år men en dag</i>: <a href="/da/The_Urantia_Book/14#p1_5">UB 14:1.5</a>.  <i>Gud er tidløs</i>: <a href="/da/The_Urantia_Book/2#p2_2">UB 2:2.2</a>. </li>
  <li id="fn3"><a href="#cite3">↑</a> 90:10 <i>Tre og ti</i>: <a href="/da/The_Urantia_Book/77#p2_11">UB 77:2.11</a>. </li>
</ol>
</div>
