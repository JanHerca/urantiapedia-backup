<!--
title: Salmernes Bog - Kapitel 69
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/68">Salmernes Bog - Kapitel 68</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/70">Salmernes Bog - Kapitel 70</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Til Korherren. Al-shoshannim. Af David </p>
<p id="v2"><sup><small>2</small></sup>  Frels mig Gud, thi Vandene når mig til Sjælen, </p>
<p id="v3"><sup><small>3</small></sup>  jeg er sunket i bundløst Dynd, hvor der intet Fodfæste er, kommet i Vandenes Dyb, og Strømmen går over mig; </p>
<p id="v4"><sup><small>4</small></sup>  træt har jeg skreget mig, Struben brænder, mit Øje er mat af at bie på min Gud; <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  flere end mit Hoveds Hår er de, der hader mig uden Grund, mange er de, som vil mig til Livs, uden Skel er mig fjendske; hvad jeg ikke har ranet, skal jeg dog erstatte! </p>
<p id="v6"><sup><small>6</small></sup>  Gud, du kender min Dårskab, min Skyld er ej skjult for dig. </p>
<p id="v7"><sup><small>7</small></sup>  Lad mig ej bringe Skam over dem, som bier på dig, o Herre, Hærskarers HERRE, lad mig ej bringe Skændsel over dem der søger dig, Israels Gud! </p>
<p id="v8"><sup><small>8</small></sup>  Thi for din Skyld bærer jeg Spot, mit Åsyn dækkes af Skændsel; </p>
<p id="v9"><sup><small>9</small></sup>  fremmed er jeg for mine Brødre en Udlænding for min Moders Sønner. </p>
<p id="v10"><sup><small>10</small></sup>  Thi Nidkærhed for dit Hus har fortæret mig, Spotten mod dig er faldet på mig: </p>
<p id="v11"><sup><small>11</small></sup>  jeg spæged min Sjæl med Faste, og det blev mig til Spot; </p>
<p id="v12"><sup><small>12</small></sup>  i Sæk har jeg klædt mig, jeg blev dem et Mundheld. </p>
<p id="v13"><sup><small>13</small></sup>  De, der sidder i Porten, taler om mig, ved Drikkelagene synger de om mig. </p>
<p id="v14"><sup><small>14</small></sup>  Men jeg beder, HERRE, til dig i Nådens Tid, o Gud, i din store Miskundhed svare du mig! </p>
<p id="v15"><sup><small>15</small></sup>  Frels mig med din trofaste Hjælp fra Dyndet, at jeg ikke skal synke; red mig fra dem, der hader mig, fra Vandenes Dyb, </p>
<p id="v16"><sup><small>16</small></sup>  lad Strømmen ikke gå over mig; lad Dybet ikke sluge mig eller Brønden lukke sig over mig. </p>
<p id="v17"><sup><small>17</small></sup>  Svar mig, HERRE, thi god er din Nåde, vend dig til mig efter din store Barmhjertighed; </p>
<p id="v18"><sup><small>18</small></sup>  dit Åsyn skjule du ej for din Tjener, thi jeg er i Våde, skynd dig og svar mig; </p>
<p id="v19"><sup><small>19</small></sup>  kom til min Sjæl og løs den, fri mig for mine Fjenders Skyld! </p>
<p id="v20"><sup><small>20</small></sup>  Du ved, hvorledes jeg smædes og bærer Skam og Skændsel; du har Rede på alle mine Fjender. </p>
<p id="v21"><sup><small>21</small></sup>  Spot har ulægeligt knust mit Hjerte; jeg bied forgæves på Medynk, på Trøstere uden at finde; </p>
<p id="v22"><sup><small>22</small></sup>  de gav mig Malurt at spise og slukked min Tørst med Eddike. </p>
<p id="v23"><sup><small>23</small></sup>  Lad Bordet foran dem blive en Snare, deres Takofre blive en Fælde; </p>
<p id="v24"><sup><small>24</small></sup>  lad Øjnene slukkes, så Synet svigter, lad Lænderne altid vakle! </p>
<p id="v25"><sup><small>25</small></sup>  Din Vrede udøse du over dem din glødende Harme nå dem; </p>
<p id="v26"><sup><small>26</small></sup>  deres Teltlejr blive et Øde, og ingen bo i deres Telte! </p>
<p id="v27"><sup><small>27</small></sup>  Thi de forfølger den, du slog, og øger Smerten for dem, du såred. </p>
<p id="v28"><sup><small>28</small></sup>  Tilregn dem hver eneste Brøde lad dem ikke få Del i din Retfærd; <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  lad dem slettes af Livets Bog, ej optegnes blandt de retfærdige! </p>
<p id="v30"><sup><small>30</small></sup>  Men mig, som er arm og lidende, bjærge din Frelse, o Gud! <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Jeg vil prise Guds Navn med Sang og ophøje ham med Tak; </p>
<p id="v32"><sup><small>32</small></sup>  det er mer for HERREN end Okser end Tyre med Horn og Klove! <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  Når de ydmyge ser det, glæder de sig; I, som søger Gud, eders Hjerte oplives! </p>
<p id="v34"><sup><small>34</small></sup>  Thi HERREN låner de fattige Øre, han agter ej fangne Venner ringe. </p>
<p id="v35"><sup><small>35</small></sup>  Himmel og Jord skal prise ham, Havet og alt, hvad der rører sig der; </p>
<p id="v36"><sup><small>36</small></sup>  thi Gud vil frelse Zion og opbygge Judas Byer; der skal de bo og tage det i Eje; </p>
<p id="v37"><sup><small>37</small></sup>  hans Tjeneres Afkom skal arve det, de, der elsker hans Navn, skal bo deri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Psalms/68">Salmernes Bog - Kapitel 68</a></td>
        <td><a href="/da/Bible/Psalms/Index">Indeks</a></td>
        <td><a href="/da/Bible/Psalms/70">Salmernes Bog - Kapitel 70</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 69:4 <i>De hadede uden grund</i>: <a href="/da/The_Urantia_Book/180#p3_2">UB 180:3.2</a>. </li>
  <li id="fn2"><a href="#cite2">↑</a> 69:30-31 <i>Lovpris Gud med sang</i>: <a href="/da/The_Urantia_Book/146#p2_16">UB 146:2.16</a>. </li>
  <li id="fn3"><a href="#cite3">↑</a> 69:32 <i>Gud søger</i>: <a href="/da/The_Urantia_Book/1#p2_3">UB 1:2.3</a>. </li>
  <li id="fn4"><a href="#cite4">↑</a> 69:28 <i>Udslettet af optegnelserne</i>: <a href="/da/The_Urantia_Book/37#p3_7">UB 37:3.7</a>. </li>
</ol>
</div>
