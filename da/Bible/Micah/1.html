<!--
title: Mikas Bog - Kapitel 1
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Micah/Index">Indeks</a></td>
        <td><a href="/da/Bible/Micah/2">Mikas Bog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERRENs Ord, som, i de Dage da Jotam, Akaz og Ezekias var Konger i Juda, kom til Mika fra. Moresjet, og som han skuede om Samaria og Jerusalem. </p>
<p id="v2"><sup><small>2</small></sup>  Alle I Folkeslag, hør, lyt til, du Jord, med din Fylde, at den Herre HERREN kan stå som Vidne blandt eder, Herren fra sit hellige Tempel. </p>
<p id="v3"><sup><small>3</small></sup>  Thi se, fra sit Sted går HERREN ud, stiger ned, skrider frem over Jordens Høje; </p>
<p id="v4"><sup><small>4</small></sup>  under ham smelter Bjerge, og Dale slår dybe Revner, som Voks, der smelter i Ilden, som Vand, gydt ned ad en Skrænt - </p>
<p id="v5"><sup><small>5</small></sup>  alt dette for Jakobs Brøde, for Israels Huses Synder. Hvem voldte Jakobs Brøde? Mon ikke Samaria? Hvem voldte Judas Synd? Mon ikke Jerusalem? </p>
<p id="v6"><sup><small>6</small></sup>  Samaria gør jeg til Grushob, dets Mark til Vingårdsjord; jeg styrter dets Sten i Dalen, dets Grundvolde bringer jeg for Lyset. </p>
<p id="v7"><sup><small>7</small></sup>  Dets Billeder sønderslås alle, dets Skøgeløn brændes i Ild; jeg tilintetgør alle dets Afguder; thi af Skøgeløn er de samlet, til Skøgeløn bliver de atter. </p>
<p id="v8"><sup><small>8</small></sup>  Derfor vil jeg klage og jamre, gå nøgen med bare Fødder, istemme Klage som Sjakaler, jamrende Skrig som Strudse: </p>
<p id="v9"><sup><small>9</small></sup>  Ulægeligt er HERRENs Slag, thi det når til Juda, til mit Folks Port rækker det hen, til Jerusalem. </p>
<p id="v10"><sup><small>10</small></sup>  Forkynd det ikke i Gat, græd ikke i Bokim! Vælt jer i Støvet i Bet-Leafra! </p>
<p id="v11"><sup><small>11</small></sup>  Der stødes i Horn for eder, Sjafirs Borgere; ej går Za'anans Borgere ud af deres By. Bet-Ezels Lod bliver Klage, Hug og Ve; </p>
<p id="v12"><sup><small>12</small></sup>  og hvor kan Marots indbyggere håbe på Lykke? Thi Ulykke kom ned fra HERREN til Jerusalems Porte. </p>
<p id="v13"><sup><small>13</small></sup>  Spænd Hestene for Vognen, I, som bor i Lakisj! Syndens Begyndelse var du for. Zions Datter; ja, Israels Overtrædelser fandtes i dig. </p>
<p id="v14"><sup><small>14</small></sup>  Giv derfor Moresjet-Gat en Skilsmissegave! En svigtende Bæk er Akzibs Huse for Israels Konger. </p>
<p id="v15"><sup><small>15</small></sup>  End sender jeg eder en Ransmand, Maresjas Borgere! Til Adullam skal Israels Herlig hed komme. </p>
<p id="v16"><sup><small>16</small></sup>  Klip dig skaldet over dine elskede. Børn, bredskaldet som en Grib; thi de bortføres fra dig. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Micah/Index">Indeks</a></td>
        <td><a href="/da/Bible/Micah/2">Mikas Bog - Kapitel 2</a></td>
      </tr>
    </tbody>
  </table>
</figure>
