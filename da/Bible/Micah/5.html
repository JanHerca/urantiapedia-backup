<!--
title: Mikas Bog - Kapitel 5
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Micah/4">Mikas Bog - Kapitel 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Micah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Micah/6">Mikas Bog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og du du Betlehems-Efrata, liden til at være blandt Judas Tusinder! Af dig skal udgå mig een til at være Hersker i Israel. Hans Udspring er fra fordum, fra Evigheds Dage. </p>
<p id="v2"><sup><small>2</small></sup>  Derfor giver han dem hen, så længe til hun, som skal føde, føder, og Resten af hans Brødre vender hjem til Israeliterne. </p>
<p id="v3"><sup><small>3</small></sup>  Han skal stå og vogte i HERRENs Kraft, i HERREN sin Guds høje Navn. De skal bo trygt, thi nu skal hans Storhed nå Jordens Grænser. </p>
<p id="v4"><sup><small>4</small></sup>  Og han skal være Fred. Når Assur trænger ind i vort Land, og når han træder ind i vore Borge, stiller vi syv Hyrder imod ham og otte fyrstelige Mænd, </p>
<p id="v5"><sup><small>5</small></sup>  som skal vogte Assurs Land med Sværd og Nimrods Land med Klinge. Og han skal fri os fra Assur, når han trænger ind i vort Land, træder ind på vore Enemærker. </p>
<p id="v6"><sup><small>6</small></sup>  Da bliver Jakobs Rest i de mange Folkeslags Midte som Dug, der kommer fra HERREN, som Regnens Dråber på Græs, der ikke venter på nogen eller bier på Menneskens Børn. </p>
<p id="v7"><sup><small>7</small></sup>  Da bliver Jakobs Rest blandt Folkene i de mange Folkeslags Midte som en Løve blandt Skovens Dyr, en Ungløve blandt Fårehjorde, der nedtramper, når den går frem, og sønderriver redningsløst. </p>
<p id="v8"><sup><small>8</small></sup>  Din Hånd skal være over dine Uvenner, alle dine Fjender ryddes bort. </p>
<p id="v9"><sup><small>9</small></sup>  På hin Dag, lyder det fra HERREN, udrydder jeg Hestene af dig, dine Stridsvogne gør jeg til intet. </p>
<p id="v10"><sup><small>10</small></sup>  rydder Byerne bort i dit Land, river alle dine Fæstninger ned, </p>
<p id="v11"><sup><small>11</small></sup>  rydder Trolddommen bort af din Hånd, Tegntydere får du ej mer; </p>
<p id="v12"><sup><small>12</small></sup>  jeg rydder dine Billeder bort, Stenstøtterne bort af din Midte og du skal ikke mer tilbede dine Hænders Værk. </p>
<p id="v13"><sup><small>13</small></sup>  Jeg udrydder dine Asjerer og lægger dine Afguder øde; </p>
<p id="v14"><sup><small>14</small></sup>  i Vrede og Harme tager jeg Hævn over Folk, som ikke vil høre. </p>
