<!--
title: Mikas Bog - Kapitel 6
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Micah/5">Mikas Bog - Kapitel 5</a></td>
        <td><a href="/da/Bible/Micah/Index">Indeks</a></td>
        <td><a href="/da/Bible/Micah/7">Mikas Bog - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hør, hvad HERREN taler: Kom fremfør din Trætte for Bjergene, lad Højene høre din Røst! </p>
<p id="v2"><sup><small>2</small></sup>  I Bjerge, hør HERRENs Trætte, lyt til, I Jordens Grundvolde! Thi HERREN har Trætte med sit Folk, med Israel går han i Rette: </p>
<p id="v3"><sup><small>3</small></sup>  Hvad har jeg gjort dig, mit Folk. med hvad har jeg plaget dig? Svar! </p>
<p id="v4"><sup><small>4</small></sup>  Jeg førte dig jo op fra Ægypten og udløste dig af Trællehuset, og jeg sendte for dit Ansigt Moses, Aron og Mirjam. </p>
<p id="v5"><sup><small>5</small></sup>  Mit Folk, kom i Hu, hvad Kong Balak af Moab havde i Sinde, og hvad Bileam, Beors Søn, svarede ham, fra Sjittim til Gilgal, for at du kan kende HERRENs Retfærdsgerninger. </p>
<p id="v6"><sup><small>6</small></sup>  "Med hvad skal jeg møde HERREN, bøje mig for Højhedens Gud? Skal jeg møde ham med Brændofre, møde med årgamle Kalve? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Har HERREN Behag i Tusinder af Vædre, Titusinder af Oliestrømme? Skal jeg give min førstefødte for min Synd, mit Livs Frugt som Bod for min Sjæl?" </p>
<p id="v8"><sup><small>8</small></sup>  Det er sagt dig, o Menneske, hvad der er godt, og hvad HERREN kræver af dig: hvad andet end at øve Ret, gerne vise Kærlighed og vandre ydmygt med din Gud. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Hør, HERREN råber til Byen (at frygte dit Navn er Visdom): Hør, Stamme og Byens Menighed! </p>
<p id="v10"><sup><small>10</small></sup>  Skal jeg tåle Skattene i den gudløses Hus og den magre, forbandede Efa, </p>
<p id="v11"><sup><small>11</small></sup>  tilgive Gudløsheds Vægt og Pungen med falske Lodder? </p>
<p id="v12"><sup><small>12</small></sup>  Dens Rigmænd er fulde af Vold, dens Borgeres Tale er Løgn, og Tungen er falsk i deres Mund. </p>
<p id="v13"><sup><small>13</small></sup>  Derfor tog jeg til at slå dig, ødelægge dig for dine Synder. </p>
<p id="v14"><sup><small>14</small></sup>  Du skal spise, men ikke mættes, lige tomt skal dit Indre være; hvad du hengemmer, skal du ej bjærge, og hvad du bjærger, giver jeg Sværdet; </p>
<p id="v15"><sup><small>15</small></sup>  du skal så, men ikke høste, perse Oliven, men ikke salve dig, perse Most, men ej drikke Vin. </p>
<p id="v16"><sup><small>16</small></sup>  Du fulgte Omris Skikke, al Akabs Huses Færd; I vandrede efter deres Råd, så jeg må gøre dig til Ørk og Byens Borgere til Spot; Folkenes Hån skal I bære. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Micah/5">Mikas Bog - Kapitel 5</a></td>
        <td><a href="/da/Bible/Micah/Index">Indeks</a></td>
        <td><a href="/da/Bible/Micah/7">Mikas Bog - Kapitel 7</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 6:6-8 <i>Skriften lød: Hvormed skal jeg komme frem for Herren</i>: <a href="/da/The_Urantia_Book/126#p4_5">UB 126:4.5</a>.  <i>skal jeg komme med brændoffer</i>: <a href="/da/The_Urantia_Book/97#p5_6">UB 97:5.6</a>. </li>
  <li id="fn2"><a href="#cite2">↑</a> 6:8 <i>Gå ydmygt med Gud</i>: <a href="/da/The_Urantia_Book/149#p6_11">UB 149:6.11</a>. </li>
</ol>
</div>
