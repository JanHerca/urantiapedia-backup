<!--
title: Mikas Bog - Kapitel 7
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Micah/6">Mikas Bog - Kapitel 6</a></td>
        <td><a href="/da/Bible/Micah/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ve mig! Det går mig som ved ved Frugthøst, ved Vinhøstens Efterslæt: Ikke en Drue at spise, ej en Figen, min Sjæl har Lyst til! </p>
<p id="v2"><sup><small>2</small></sup>  De fromme er svundet af Landet, ikke et Menneske er sanddru. </p>
<p id="v3"><sup><small>3</small></sup>  Deres Hænder er flinke til ondt, Fyrsten kræver, Dommeren er villig for Betaling; Stormanden nævner, hvad han begærer; og derefter snor de det sammen. </p>
<p id="v4"><sup><small>4</small></sup>  Den bedste er som en Tornebusk, den ærlige værre end en Tjørnehæk. Dine Vægteres Dag, din Hjemsøgelse kommer, af Rædsel rammes de nu. </p>
<p id="v5"><sup><small>5</small></sup>  Tro ikke eders Næste, stol ikke. på en Ven, vogt Mundens Døre for hende. du favner! </p>
<p id="v6"><sup><small>6</small></sup>  Thi Søn agter Fader ringe, Datter står Moder imod Svigerdatter Svigermoder, en Mand har sine Husfolk til Fjender. </p>
<p id="v7"><sup><small>7</small></sup>  Men jeg vil spejde efter HERREN, jeg bier på min Frelses Gud; min Gud vil høre mig. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Glæd dig ej over mig, min Fjende! Thi jeg faldt, men står op; om end jeg sidder i Mørke, er HERREN mit Lys. </p>
<p id="v9"><sup><small>9</small></sup>  Jeg vil bære HERRENs Vrede - jeg synded jo mod ham - indtil han strider for mig og skaffer mig Ret; han fører mig ud i Lys, jeg skal skue hans Retfærd. </p>
<p id="v10"><sup><small>10</small></sup>  Min Fjende skal se derpå og fyldes med Skam, han, som spørger mig: "Hvor er HERREN din Gud?". Mine Øjne skal med Skadefryd se ham, når han trampes ned som Skarn på Gaden. </p>
<p id="v11"><sup><small>11</small></sup>  En Dag skal dine Mure bygges, en Dag skal Grænsen vides ud, </p>
<p id="v12"><sup><small>12</small></sup>  en Dag skal man komme til dig lige fra Assur til Ægypten, lige fra Ægypten til Floden, fra Hav til Hav, fra Bjerg til Bjerg. </p>
<p id="v13"><sup><small>13</small></sup>  Men Jorden og de, som bor derpå, lægges øde til Løn for deres Værk. </p>
<p id="v14"><sup><small>14</small></sup>  Vogt med din Stav dit Folk, din Ejendoms Hjord, som bor for sig selv i Skoven, i Frugthavens Midte; lad dem græsse i Basan og Gilead som i gamle Dage! </p>
<p id="v15"><sup><small>15</small></sup>  Giv os Undere at skue, som da du drog ud af Ægypten; </p>
<p id="v16"><sup><small>16</small></sup>  lad Folkene se det og blues ved al deres Vælde, lægge Hånd på Mund, lad Ørene døves på dem! </p>
<p id="v17"><sup><small>17</small></sup>  Lad dem slikke Støv som Slangen, som Jordens Kryb, rædde komme frem af deres Borge til HERREN vor Gud og ængstes og frygte for dig! </p>
<p id="v18"><sup><small>18</small></sup>  Hvo er en Gud som du, der tilgiver Brøde, bærer over med Synd hos din Ejendoms Rest, ej evigt gemmer på Vrede, men gerne er nådig? <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Han vil atter forbarme sig over os, træde vor Brøde under Fod, du vil kaste alle vore Synder i Havets Dyb! </p>
<p id="v20"><sup><small>20</small></sup>  Du vil vise Jakob Trofasthed, Abraham Nåde, som du svor vore Fædre til i fordums Dage. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Micah/6">Mikas Bog - Kapitel 6</a></td>
        <td><a href="/da/Bible/Micah/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:7 <i>Frelsens Gud</i>: <a href="/da/The_Urantia_Book/2#p6_3">UB 2:6.3</a>. </li>
  <li id="fn2"><a href="#cite2">↑</a> 7:18 <i>Albarmhjertig</i>: <a href="/da/The_Urantia_Book/142#p3_7">UB 142:3.7</a>.  <i>Gud er barmhjertig</i>: <a href="/da/The_Urantia_Book/2#p5_7">UB 2:5.7</a>.  <i>Barmhjertighedstjeneste</i>: <a href="/da/The_Urantia_Book/6#p3_2">UB 6:3.2</a>.  <i>Barmhjertighed</i>: <a href="/da/The_Urantia_Book/131#p10_6">UB 131:10.6</a>.  <i>Gud sagde, at han skulle være vred</i>: <a href="/da/The_Urantia_Book/4#p3_2">UB 4:3.2</a>.  <i>Gud glæder sig over barmhjertighed</i>: <a href="/da/The_Urantia_Book/143#p1_6">UB 143:1.6</a>. </li>
</ol>
</div>
