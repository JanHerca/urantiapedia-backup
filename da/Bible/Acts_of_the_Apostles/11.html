<!--
title: Apostlenes Gerninger - Kapitel 11
description: 
published: true
date: 2022-10-6T9:45:28Z
tags: bible, bible—acts of the apostles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/10">Apostlenes Gerninger - Kapitel 10</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/12">Apostlenes Gerninger - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Apostlene og de Brødre, som vare rundt om i Judæa, hørte, at også Hedningerne havde modtaget Guds Ord. </p>
<p id="v2"><sup><small>2</small></sup>  Og da Peter kom op til Jerusalem, tvistedes de af Omskærelsen med ham og sagde: </p>
<p id="v3"><sup><small>3</small></sup>  "Du er gået ind til uomskårne Mænd og har spist med dem." </p>
<p id="v4"><sup><small>4</small></sup>  Men Peter begyndte og forklarede dem det i Sammenhæng og sagde: </p>
<p id="v5"><sup><small>5</small></sup>  "Jeg var i Byen Joppe og bad; og jeg så i en Henrykkelse et Syn, noget, der dalede ned, ligesom en stor Dug, der ved de fire Hjørner sænkedes ned fra Himmelen, og den kom lige hen til mig. </p>
<p id="v6"><sup><small>6</small></sup>  Jeg stirrede på den og betragtede den og så da Jordens firføddede Dyr og vilde Dyr og krybende Dyr og Himmelens Fugle. </p>
<p id="v7"><sup><small>7</small></sup>  Og jeg hørte også en Røst, som sagde til mig: Stå op, Peter, slagt og spis! </p>
<p id="v8"><sup><small>8</small></sup>  Men jeg sagde: Ingenlunde, Herre! thi aldrig kom noget vanhelligt eller urent i min Mund. </p>
<p id="v9"><sup><small>9</small></sup>  Men en Røst svarede anden Gang fra Himmelen: Hvad Gud har renset, holde du ikke for vanhelligt! </p>
<p id="v10"><sup><small>10</small></sup>  Og dette skete tre Gange; så blev det igen alt sammen draget op til Himmelen. </p>
<p id="v11"><sup><small>11</small></sup>  Og se, i det samme stode tre Mænd ved det Hus, i hvilket jeg var, som vare udsendte til mig fra Kæsarea. </p>
<p id="v12"><sup><small>12</small></sup>  Men Ånden sagde til mig, at jeg skulde gå med dem uden at gøre Forskel. Men også disse seks Brødre droge med mig, og vi gik ind i Mandens Hus. </p>
<p id="v13"><sup><small>13</small></sup>  Og han fortalte os, hvorledes han havde set Engelen stå i hans Hus og sige: Send Bud til Joppe og lad Simon med Tilnavn Peter hente! </p>
<p id="v14"><sup><small>14</small></sup>  Han skal tale Ord til dig, ved hvilke du og hele dit Hus skal frelses. </p>
<p id="v15"><sup><small>15</small></sup>  Men idet jeg begyndte at tale, faldt den Helligånd på dem ligesom også på os i Begyndelsen. </p>
<p id="v16"><sup><small>16</small></sup>  Og jeg kom Herrens Ord i Hu, hvorledes han sagde: Johannes døbte med Vand, men I skulle døbes med den Helligånd. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Når altså Gud gav dem lige Gave med os, da de troede på den Herre Jesus Kristus,hvem var da jeg, at jeg skulde kunne hindre Gud?" </p>
<p id="v18"><sup><small>18</small></sup>  Men da de hørte dette, bleve de rolige, og de priste Gud og sagde: "Så har Gud også givet Hedningerne Omvendelsen til Liv." </p>
<p id="v19"><sup><small>19</small></sup>  De, som nu vare blevne adspredte på Grund af den Trængsel, som opstod i Anledning af Stefanus, vandrede om lige til Fønikien og Kypern og Antiokia, og de talte ikke Ordet til nogen uden til Jøder alene. </p>
<p id="v20"><sup><small>20</small></sup>  Men iblandt dem var der nogle Mænd fra Kypern og Kyrene, som kom til Antiokia og talte også til Grækerne og forkyndte Evangeliet om den Herre Jesus. </p>
<p id="v21"><sup><small>21</small></sup>  Og Herrens Hånd var med dem, og et stort Antal blev troende og omvendte sig til Herren. </p>
<p id="v22"><sup><small>22</small></sup>  Men Rygtet om dem kom Menigheden i Jerusalem for Øre, og de sendte Barnabas ud til Antiokia. </p>
<p id="v23"><sup><small>23</small></sup>  Da han nu kom derhen og så Guds Nåde, glædede han sig og formanede alle til med Hjertets Forsæt at blive ved Herren. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Thi han var en god Mand og fuld af den Helligånd og Tro. Og en, stor Skare blev ført til Herren. </p>
<p id="v25"><sup><small>25</small></sup>  Men han drog ud til Tarsus for at opsøge Saulus; og da han fandt ham, førte han ham til Antiokia. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Og det skete, at de endog et helt År igennem færdedes sammen i Menigheden og lærte en stor Skare, og at Disciplene først i Antiokia bleve kaldte Kristne. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Men i disse Dage kom der Profeter ned fra Jerusalem til Antiokia </p>
<p id="v28"><sup><small>28</small></sup>  Og en af dem, ved Navn Agabus, stod op og tilkendegav ved Ånden, at der skulde komme en stor Hungersnød over hele Verden, hvilken også kom under Klaudius. </p>
<p id="v29"><sup><small>29</small></sup>  Men Disciplene besluttede at sende, hver efter sin Evne, noget til Hjælp for Brødrene, som boede i Judæa; <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  hvilket de også gjorde, og de sendte det til de Ældste ved Barnabas og Saulus's Hånd. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/10">Apostlenes Gerninger - Kapitel 10</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/12">Apostlenes Gerninger - Kapitel 12</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 11:16 <i>Dåb med ånden</i>: <a href="/da/The_Urantia_Book/141#p6_5">UB 141:6.5</a>.  <i>Åndens dåb</i>: <a href="/da/The_Urantia_Book/194#p2_10">UB 194:2.10</a>.  <i>Johannes' dåb tegn på omvendelse</i>: <a href="/da/The_Urantia_Book/137#p8_10">UB 137:8.10</a>. </li>
  <li id="fn2"><a href="#cite2">↑</a> 11:23 <i>Herren Jesu Kristi nåde</i>: <a href="/da/The_Urantia_Book/121#p8_8">UB 121:8.8</a>. </li>
  <li id="fn3"><a href="#cite3">↑</a> 11:25-26 <i>Paulus i Antiokia</i>: <a href="/da/The_Urantia_Book/134#p7_3">UB 134:7.3</a>. </li>
  <li id="fn4"><a href="#cite4">↑</a> 11:26 <i>Først kaldt »kristne« i Antiokia</i>: <a href="/da/The_Urantia_Book/121#p2_5">UB 121:2.5</a>. </li>
  <li id="fn5"><a href="#cite5">↑</a> 11:26b <i>Blev først kaldt »kristne« i Antiokia</i>: <a href="/da/The_Urantia_Book/194#p4_13">UB 194:4.13</a>. </li>
  <li id="fn6"><a href="#cite6">↑</a> 11:29-30 <i>Indsamling fra Antiokia til Jerusalem</i>: <a href="/da/The_Urantia_Book/194#p4_7">UB 194:4.7</a>. </li>
</ol>
</div>
