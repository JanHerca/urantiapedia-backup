<!--
title: Apostlenes Gerninger - Kapitel 9
description: 
published: true
date: 2022-10-6T9:45:28Z
tags: bible, bible—acts of the apostles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/8">Apostlenes Gerninger - Kapitel 8</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/10">Apostlenes Gerninger - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Saulus, som endnu fnøs med Trusel og Mord imod Herrens Disciple, gik til Ypperstepræsten <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  og bad ham om Breve til Damaskus til Synagogerne, for at han, om han fandt nogle, Mænd eller Kvinder, som holdt sig til Vejen, kunde føre dem bundne til Jerusalem. </p>
<p id="v3"><sup><small>3</small></sup>  Men da han var undervejs og nærmede sig til Damaskus, omstrålede et Lys fra Himmelen ham pludseligt. </p>
<p id="v4"><sup><small>4</small></sup>  Og han faldt til Jorden og hørte en Røst, som sagde til ham: "Saul! Saul! hvorfor forfølger du mig?" </p>
<p id="v5"><sup><small>5</small></sup>  Og han sagde: "Hvem er du, Herre?" Men han svarede: "Jeg er Jesus, som du forfølger. </p>
<p id="v6"><sup><small>6</small></sup>  Men stå op og gå ind i Byen, og det skal siges dig, hvad du bør gøre." </p>
<p id="v7"><sup><small>7</small></sup>  Men de Mænd, som rejste med ham, stode målløse, da de vel hørte Røsten, men ikke så nogen. </p>
<p id="v8"><sup><small>8</small></sup>  Og Saulus rejste sig op fra Jorden; men da han oplod sine Øjne, så han intet. Men de ledte ham ved Hånden og førte ham ind i Damaskus. </p>
<p id="v9"><sup><small>9</small></sup>  Og han kunde i tre Dage ikke se, og han hverken spiste eller drak. </p>
<p id="v10"><sup><small>10</small></sup>  Men der var en Discipel i Damaskus, ved Navn Ananias, og Herren sagde til ham i et Syn: "Ananias!" Og han sagde: "Se, her er jeg, Herre!" </p>
<p id="v11"><sup><small>11</small></sup>  Og Herren sagde til ham: "Stå op, gå hen i den Gade, som kaldes den lige, og spørg i Judas's Hus efter en ved Navn Saulus fra Tarsus; thi se, han beder. </p>
<p id="v12"><sup><small>12</small></sup>  Og han har i et Syn set en Mand, ved Navn Ananias, komme ind og lægge Hænderne på ham, for at han skulde blive seende." </p>
<p id="v13"><sup><small>13</small></sup>  Men Ananias svarede: "Herre! jeg har hørt af mange om denne Mand, hvor meget ondt han har gjort dine hellige i Jerusalem. </p>
<p id="v14"><sup><small>14</small></sup>  Og her har han Fuldmagt fra Ypperstepræsterne til at binde alle dem, som påkalde dit Navn." </p>
<p id="v15"><sup><small>15</small></sup>  Men Herren sagde til ham: "Gå; thi denne er mig et udvalgt Redskab til at bære mit Navn frem både for Hedninger og Konger og Israels Børn; </p>
<p id="v16"><sup><small>16</small></sup>  thi jeg vil, vise ham hvor meget han bør lide for mit Navns Skyld." </p>
<p id="v17"><sup><small>17</small></sup>  Men Ananias gik hen og kom ind i Huset og lagde Hænderne på ham og sagde: "Saul, Broder! Herren har sendt mig, den Jesus, der viste sig for dig på Vejen, ad hvilken du kom, for at du skal blive seende igen og fyldes med den Helligånd." <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Og straks faldt der ligesom Skæl fra hans Øjne, og han blev seende, og han stod op og blev døbt. </p>
<p id="v19"><sup><small>19</small></sup>  Og han fik Mad og kom til Kræfter. Men han blev nogle Dage hos Disciplene i Damaskus. </p>
<p id="v20"><sup><small>20</small></sup>  Og straks prædikede han i Synagogerne om Jesus, at han er Guds Søn. </p>
<p id="v21"><sup><small>21</small></sup>  Men alle, som hørte det, forbavsedes og sagde: "Er det ikke ham, som i Jerusalem forfulgte dem, der påkaldte dette Navn, og var kommen hertil for at føre dem bundne til Ypperstepræsterne?" </p>
<p id="v22"><sup><small>22</small></sup>  Men Saulus voksede i Kraft og gendrev Jøderne, som boede i Damaskus, idet han beviste, at denne er Kristus. </p>
<p id="v23"><sup><small>23</small></sup>  Men da nogle Dage vare forløbne, holdt Jøderne Råd om at slå ham ihjel. </p>
<p id="v24"><sup><small>24</small></sup>  Men Saulus fik deres Efterstræbelser at vide. Og de bevogtede endog Portene både Dag og Nat, for at de kunde slå ham ihjel. </p>
<p id="v25"><sup><small>25</small></sup>  Men hans Disciple toge ham ved Nattetid og bragte ham ud igennem Muren, idet de firede ham ned i en Kurv. </p>
<p id="v26"><sup><small>26</small></sup>  Men da han kom til Jerusalem, forsøgte han at holde sig til Disciplene; men de frygtede alle for ham, da de ikke troede, at han var en Discipel. </p>
<p id="v27"><sup><small>27</small></sup>  Men Barnabas tog sig af ham og førte ham til Apostlene; og han fortalte dem, hvorledes han havde set Herren på Vejen, og at han havde talt til ham, og hvorledes han i Damaskus havde vidnet frimodigt i Jesu Navn. </p>
<p id="v28"><sup><small>28</small></sup>  Og han gik ind og gik ud med dem i Jerusalem </p>
<p id="v29"><sup><small>29</small></sup>  og vidnede frimodigt i Herrens Navn. Og han talte og tvistedes med Hellenisterne; men de toge sig for at slå ham ihjel. </p>
<p id="v30"><sup><small>30</small></sup>  Men da Brødrene fik dette at vide, førte de ham ned til Kæsarea og sendte ham videre til Tarsus. </p>
<p id="v31"><sup><small>31</small></sup>  Så havde da Menigheden Fred over hele Judæa og Galilæa og Samaria, og den opbyggedes og vandrede i Herrens Frygt, og ved den Helligånds Formaning voksede den. </p>
<p id="v32"><sup><small>32</small></sup>  Men det skete, medens Peter drog omkring alle Vegne, at han også kom ned til de hellige, som boede i Lydda. </p>
<p id="v33"><sup><small>33</small></sup>  Der fandt han en Mand ved Navn Æneas, som havde ligget otte År til Sengs og var værkbruden. </p>
<p id="v34"><sup><small>34</small></sup>  Og Peter sagde til ham: "Æneas! Jesus Kristus helbreder dig; stå op, og red selv din Seng!" Og han stod straks op. </p>
<p id="v35"><sup><small>35</small></sup>  Og alle Beboere af Lydda og Saron så ham, og de omvendte sig til Herren. </p>
<p id="v36"><sup><small>36</small></sup>  Men i Joppe var der en Discipelinde ved Navn Tabitha, hvilket udlagt betyder Hind; hun var rig på gode Gerninger og gav mange Almisser. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Men det skete i de Dage, at hun blev syg og døde. Da toede de hende og lagde hende i Salen ovenpå. </p>
<p id="v38"><sup><small>38</small></sup>  Men efterdi Lydda var nær ved Joppe, udsendte Disciplene, da de hørte, at Peter var der, to Mænd til ham og bade ham: "Kom uden Tøven over til os!" </p>
<p id="v39"><sup><small>39</small></sup>  Men Peter stod op og gik med dem. Og da han kom derhen, førte de ham op i Salen ovenpå, og alle Enkerne stode hos ham, græd og viste ham alle de Kjortler og Kapper, som "Hinden" havde forarbejdet, medens hun var hos dem. </p>
<p id="v40"><sup><small>40</small></sup>  Men Peter bød dem alle at gå ud, og han faldt på Knæ og bad; og han vendte sig til det døde Legeme og sagde: "Tabitha, stå op!" Men hun oplod sine Øjne, og da hun så Peter, satte hun sig op. </p>
<p id="v41"><sup><small>41</small></sup>  Men han gav hende Hånden og rejste hende op, og han kaldte på de hellige og Enkerne og fremstillede hende levende for dem. </p>
<p id="v42"><sup><small>42</small></sup>  Men det blev vitterligt over hele Joppe, og mange troede på Herren. </p>
<p id="v43"><sup><small>43</small></sup>  Og det skete, at han blev mange Dage i Joppe hos en vis Simon, en Garver. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/8">Apostlenes Gerninger - Kapitel 8</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/10">Apostlenes Gerninger - Kapitel 10</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 9:1-9,20 <i>Paulus' omvendelse</i>: <a href="/da/The_Urantia_Book/100#p5_3">UB 100:5.3</a>. </li>
  <li id="fn2"><a href="#cite2">↑</a> 9:1-20 <i>Paulus' kristendom</i>: <a href="/da/The_Urantia_Book/196#p2_1">UB 196:2.1</a>. </li>
  <li id="fn3"><a href="#cite3">↑</a> 9:17 <i>Kaldet »bror« & »søster«</i>: <a href="/da/The_Urantia_Book/194#p4_7">UB 194:4.7</a>. </li>
  <li id="fn4"><a href="#cite4">↑</a> 9:36-42 <i>Dorcas' hus i Joppa</i>: <a href="/da/The_Urantia_Book/130#p1_3">UB 130:1.3</a>. </li>
  <li id="fn5"><a href="#cite5">↑</a> 9:43 <i>Garveren Simon's omvendelse</i>: <a href="/da/The_Urantia_Book/130#p1_3">UB 130:1.3</a>. </li>
</ol>
</div>
