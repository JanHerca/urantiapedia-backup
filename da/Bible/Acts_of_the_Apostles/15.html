<!--
title: Apostlenes Gerninger - Kapitel 15
description: 
published: true
date: 2023-11-8T20:15:14Z
tags: bible, bible—acts of the apostles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Acts_of_the_Apostles/14">
          <span class="mdi mdi-arrow-left-drop-circle"></span><span class="pl-2">Apostlenes Gerninger - Kapitel 14</span>
        </a>
        </td>
        <td>
        <a href="/da/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Acts_of_the_Apostles/16">
          <span class="pr-2">Apostlenes Gerninger - Kapitel 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Og der kom nogle ned fra Judæa, som lærte Brødrene: "Dersom I ikke lade eder omskære efter Mose Skik, kunne I ikke blive frelste." </p>
<p id="v2"><sup><small>2</small></sup>  Da nu Paulus og Barnabas kom i en ikke ringe Splid og Strid med dem, så besluttede man, at Paulus og Barnabas og nogle andre af dem skulde drage op til Jerusalem til Apostlene og de Ældste i Anledning af dette Spørgsmål. </p>
<p id="v3"><sup><small>3</small></sup>  Disse bleve da sendte af Sted af Menigheden og droge igennem Fønikien og Samaria og fortalte om Hedningernes Omvendelse, og de gjorde alle Brødrene stor Glæde. </p>
<p id="v4"><sup><small>4</small></sup>  Men da de kom til Jerusalem, bleve de modtagne af Menigheden og Apostlene og de Ældste, og de kundgjorde, hvor store Ting Gud havde gjort med dem. </p>
<p id="v5"><sup><small>5</small></sup>  Men nogle af Farisæernes Parti, som vare blevne troende, stode op og sagde: "Man bør omskære dem og befale dem at holde Mose Lov." <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Men Apostlene og de Ældste forsamlede sig for at overlægge denne Sag. </p>
<p id="v7"><sup><small>7</small></sup>  Men da man havde tvistet meget herom, stod Peter op og sagde til dem: "I Mænd, Brødre! I vide, at for lang Tid siden gjorde Gud det Valg iblandt eder, at Hedningerne ved min Mund skulde høre Evangeliets Ord og tro. </p>
<p id="v8"><sup><small>8</small></sup>  Og Gud, som kender Hjerterne, gav dem Vidnesbyrd ved at give dem den Helligånd lige så vel som os. </p>
<p id="v9"><sup><small>9</small></sup>  Og han gjorde ingen Forskel imellem os og dem, idet han ved Troen rensede deres Hjerter. </p>
<p id="v10"><sup><small>10</small></sup>  Hvorfor friste I da nu Gud, så I lægge et Åg på Disciplenes Nakke, som hverken vore Fædre eller vi have formået at bære? </p>
<p id="v11"><sup><small>11</small></sup>  Men vi tro, at vi bliver frelste ved den Herres Jesu Nåde på samme Måde som også de." <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Men hele Mængden tav og de hørte Barnabas og Paulus fortælle, hvor store Tegn og Undere Gud havde gjort iblandt Hedningerne ved dem. </p>
<p id="v13"><sup><small>13</small></sup>  Men da de havde hørt op at tale, tog Jakob til Orde og sagde: "I Mænd, Brødre, hører mig!" </p>
<p id="v14"><sup><small>14</small></sup>  Simon har fortalt, hvorledes Gud først drog Omsorg for at tage ud af Hedninger et Folk for sit Navn. </p>
<p id="v15"><sup><small>15</small></sup>  Og dermed stemme Profeternes Tale overens, som der er skrevet: </p>
<p id="v16"><sup><small>16</small></sup>  "Derefter vil jeg vende tilbage og atter opbygge Davids faldne Hytte, og det nedrevne af den vil jeg atter opbygge og oprejse den igen, </p>
<p id="v17"><sup><small>17</small></sup>  for at de øvrige af Menneskene skulle søge Herren, og alle Hedningerne, over hvilke mit Navn er nævnet, siger Herren, som gør dette." </p>
<p id="v18"><sup><small>18</small></sup>  Gud kender fra Evighed af alle sine Gerninger. </p>
<p id="v19"><sup><small>19</small></sup>  Derfor mener jeg, at man ikke skal besvære dem af Hedningerne, som omvende sig til Gud, </p>
<p id="v20"><sup><small>20</small></sup>  men skrive til dem, at de skulle afholde sig fra Besmittelse med Afguderne og fra Utugt og fra det kvalte og fra Blodet. </p>
<p id="v21"><sup><small>21</small></sup>  Thi Moses har fra gammel Tid i hver By Mennesker, som prædike ham, idet han oplæses hver Sabbat i Synagogerne." </p>
<p id="v22"><sup><small>22</small></sup>  Da besluttede Apostelene og de Ældste tillige med hele Menigheden at udvælge nogle Mænd af deres Midte og sende dem til Antiokia tillige med Paulus og Barnabas, nemlig Judas, kaldet Barsabbas, og Silas, hvilke Mænd vare ansete iblandt Brødrene. </p>
<p id="v23"><sup><small>23</small></sup>  Og de skreve således med dem: "Apostlene og de Ældste og Brødrene hilse Brødrene af Hedningerne i Antiokia og Syrien og Kilikien. </p>
<p id="v24"><sup><small>24</small></sup>  Efterdi vi have hørt, at nogle, som ere komne fra os, have forvirret eder med Ord og voldt eders Sjæle Uro uden at have nogen Befaling fra os, </p>
<p id="v25"><sup><small>25</small></sup>  så have vi endrægtigt forsamlede, besluttet at udvælge nogle Mænd og sende dem til eder med vore elskelige Barnabas og Paulus, </p>
<p id="v26"><sup><small>26</small></sup>  Mænd, som have vovet deres Liv for vor Herres Jesu Kristi Navn. </p>
<p id="v27"><sup><small>27</small></sup>  Vi have derfor sendt Judas og Silas, der også mundtligt skulle forkynde det samme. </p>
<p id="v28"><sup><small>28</small></sup>  Thi det er den Helligånds Beslutning og vor, ingen videre Byrde at pålægge eder uden disse nødvendige Ting: </p>
<p id="v29"><sup><small>29</small></sup>  At I skulle afholde eder fra Afgudsofferkød og fra Blod og fra det kvalte og fra Utugt. Når I holde eder derfra, vil det gå eder godt. </p>
<p id="v30"><sup><small>30</small></sup>  Så lod man dem da fare, og de kom ned til Antiokia og forsamlede Mængden og overgave Brevet. </p>
<p id="v31"><sup><small>31</small></sup>  Men da de læste det, bleve de glade over Trøsten. </p>
<p id="v32"><sup><small>32</small></sup>  Og Judas og Silas, som også selv vare Profeter, opmuntrede Brødrene med megen Tale og styrkede dem. </p>
<p id="v33"><sup><small>33</small></sup>  Men da de havde opholdt sig der nogen Tid, lode Brødrene dem fare med Fred til dem, som havde udsendt dem. </p>
<p id="v34"><sup><small>34</small></sup>  (Men Silas besluttede at blive der.) </p>
<p id="v35"><sup><small>35</small></sup>  Men Paulus og Barnabas opholdt sig i Antiokia, hvor de tillige med mange andre lærte og forkyndte Herrens Ord. </p>
<p id="v36"><sup><small>36</small></sup>  Men efter nogen Tids Forløb sagde Paulus til Barnabas: "Lader os dog drage tilbage og besøge vore Brødre i hver By, hvor vi have forkyndt Herrens Ord, for at se, hvorledes det går dem." </p>
<p id="v37"><sup><small>37</small></sup>  Men Barnabas vilde også tage Johannes, kaldet Markus, med. </p>
<p id="v38"><sup><small>38</small></sup>  Men Paulus holdt for, at de ikke skulde tage den med, som havde forladt dem i Pamfylien og ikke havde fulgt med dem til Arbejdet. </p>
<p id="v39"><sup><small>39</small></sup>  Der blev da en heftig Strid, så at de skiltes fra hverandre, og Barnabas tog Markus med sig og sejlede til Kypern. </p>
<p id="v40"><sup><small>40</small></sup>  Men Paulus udvalgte Silas og drog ud, anbefalet af Brødrene til Herrens Nåde. </p>
<p id="v41"><sup><small>41</small></sup>  Men han rejste omkring i Syrien og Kilikien og styrkede Menighederne. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Acts_of_the_Apostles/14">
          <span class="mdi mdi-arrow-left-drop-circle"></span><span class="pl-2">Apostlenes Gerninger - Kapitel 14</span>
        </a>
        </td>
        <td>
        <a href="/da/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Acts_of_the_Apostles/16">
          <span class="pr-2">Apostlenes Gerninger - Kapitel 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 15:5-12 <i>Peter forsvarede tilføjelse af ikke-jøder</i>: <a href="/da/The_Urantia_Book/139#p2_7">UB 139:2.7</a>. </li>
  <li id="fn2"><a href="#cite2">↑</a> 15:11,40 <i>Herren Jesu Kristi nåde</i>: <a href="/da/The_Urantia_Book/121#p8_8">UB 121:8.8</a>. </li>
</ol>
</div>
