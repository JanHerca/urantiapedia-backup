<!--
title: Apostlenes Gerninger - Kapitel 27
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Acts_of_the_Apostles/26">Apostlenes Gerninger - Kapitel 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Acts_of_the_Apostles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Acts_of_the_Apostles/28">Apostlenes Gerninger - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men da det var besluttet, at vi skulde afsejle til Italien, overgave de både Paulus og nogle andre Fanger til en Høvedsmand ved Navn Julius af den kejserlige Afdeling. </p>
<p id="v2"><sup><small>2</small></sup>  Vi gik da om Bord på et adramyttisk Skib, som skulde gå til Stederne langs med Asiens Kyster, og vi sejlede af Sted; og Aristarkus, en Makedonier fra Thessalonika, var med os. </p>
<p id="v3"><sup><small>3</small></sup>  Og den næste Dag anløb vi Sidon. Og Julius, som behandlede Paulus venligt. tilstedte ham at gå hen til sine Venner og nyde Pleje. </p>
<p id="v4"><sup><small>4</small></sup>  Og vi fore bort derfra og sejlede ind under Kypern, fordi Vinden var imod. </p>
<p id="v5"><sup><small>5</small></sup>  Og vi sejlede igennem Farvandet ved Kilikien og Pamfylien og kom til Myra i Lykien. </p>
<p id="v6"><sup><small>6</small></sup>  Og der fandt Høvedsmanden et aleksandrinsk Skib, som sejlede til Italien, og bragte os over i det. </p>
<p id="v7"><sup><small>7</small></sup>  Men da Sejladsen i mange Dage gik langsomt, og vi med Nød og næppe nåede henimod Knidus (thi Vinden føjede os ikke), holdt vi ned under Kreta ved Salmone. </p>
<p id="v8"><sup><small>8</small></sup>  Med Nød og næppe sejlede vi der forbi og kom til et Sted, som kaldes "Gode Havne", nær ved Byen Lasæa. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Men da en rum Tid var forløben, og Sejladsen allerede var farlig, såsom endog Fasten allerede var forbi, formanede Paulus dem og sagde: </p>
<p id="v10"><sup><small>10</small></sup>  "I Mænd! jeg ser, at Sejladsen vil medføre Ulykke og megen Skade, ikke alene på Ladning og Skib, men også på vort Liv." </p>
<p id="v11"><sup><small>11</small></sup>  Men Høvedsmanden stolede mere på Styrmanden og Skipperen end på det, som Paulus sagde. </p>
<p id="v12"><sup><small>12</small></sup>  Og da Havnen ikke egnede sig til Vinterleje, besluttede de fleste, at man skulde sejle derfra, om man muligt kunde nå hen og overvintre i Føniks, en Havn på Kreta, som vender imod Sydvest og Nordvest, </p>
<p id="v13"><sup><small>13</small></sup>  Da der nu blæste en Sønden: vind op, mente de at have nået deres Hensigt, lettede Anker og sejlede langs med og nærmere ind under Kreta. </p>
<p id="v14"><sup><small>14</small></sup>  Men ikke længe derefter for der en heftig Storm ned over den, den såkaldte "Eurakvilo". </p>
<p id="v15"><sup><small>15</small></sup>  Og da Skibet reves med og ikke kunde holde op imod Vinden, opgave vi det og lode os drive. </p>
<p id="v16"><sup><small>16</small></sup>  Men da vi løb ind under en lille Ø, som kaldes Klavde, formåede vi med Nød og næppe at bjærge Båden. </p>
<p id="v17"><sup><small>17</small></sup>  Men efter at have trukket den op, anvendte de Nødmidler og omsurrede Skibet; og da de frygtede for, at de skulde blive kastede ned i Syrten, firede de Sejlene ned og lode sig således drive. </p>
<p id="v18"><sup><small>18</small></sup>  Og da vi måtte kæmpe hårdt med Stormen, begyndte de næste Dag at kaste over Bord. </p>
<p id="v19"><sup><small>19</small></sup>  Og på den tredje Dag udkastede de med egne Hænder Skibets Redskaber. </p>
<p id="v20"><sup><small>20</small></sup>  Men da hverken Sol eller Stjerner lode sig se i flere Dage, og vi havde et Uvejr over os; som ikke var ringe, blev fra nu af alt Håb om Redning os betaget. </p>
<p id="v21"><sup><small>21</small></sup>  Og da man længe ikke havde taget Føde til sig, så stod Paulus frem midt iblandt dem og sagde: "I Mænd! man burde have adlydt mig og ikke været sejlet bort fra Kreta og have sparet os denne Ulykke og Skade. </p>
<p id="v22"><sup><small>22</small></sup>  Og nu formaner jeg eder til at være ved godt Mod; thi ingen Sjæl af eder skal forgå, men alene Skibet. </p>
<p id="v23"><sup><small>23</small></sup>  Thi i denne Nat stod der en Engel hos mig fra den Gud, hvem jeg tilhører, hvem jeg også tjener, og sagde: </p>
<p id="v24"><sup><small>24</small></sup>  "Frygt ikke, Paulus! du skal blive stillet for Kejseren; og se,Gud har skænket dig alle dem, som sejle med dig." </p>
<p id="v25"><sup><small>25</small></sup>  Derfor, I Mænd! værer ved godt Mod; thi jeg har den Tillid til Gud, at det skal ske således, som der er blevet talt til mig. </p>
<p id="v26"><sup><small>26</small></sup>  Men vi må strande på en Ø." </p>
<p id="v27"><sup><small>27</small></sup>  Men da den fjortende Nat kom, og vi dreve i det adriatiske Hav, kom det Skibsfolkene for ved Midnatstid, at der var Land i Nærheden. </p>
<p id="v28"><sup><small>28</small></sup>  Og da de loddede, fik de tyve Favne, og da de lidt længere fremme atter loddede, fik de femten Favne. </p>
<p id="v29"><sup><small>29</small></sup>  Og da de frygtede, at vi skulde støde på Skær, kastede de fire Ankre ud fra Bagstavnen og bade til, at det måtte blive Dag. </p>
<p id="v30"><sup><small>30</small></sup>  Men da Skibsfolkene gjorde Forsøg på at flygte fra Skibet og firede Båden ned i Søen under Påskud af, at de vilde lægge Ankre ud fra Forstavnen, </p>
<p id="v31"><sup><small>31</small></sup>  da sagde Paulus til Høvedsmanden og til Stridsmændene: "Dersom disse ikke blive i Skibet, kunne I ikke reddes." </p>
<p id="v32"><sup><small>32</small></sup>  Da kappede Stridsmændene Bådens Tove og lode den falde ned. </p>
<p id="v33"><sup><small>33</small></sup>  Men indtil det vilde dages, formanede Paulus alle til at tage Næring til sig og sagde: "Det er i Dag den fjortende Dag, I have ventet og tilbragt uden at spise og intet taget til eder. </p>
<p id="v34"><sup><small>34</small></sup>  Derfor formaner jeg eder til at tage Næring til eder, thi dette hører med til eders Redning; ikke et Hår på Hovedet skal gå tabt for nogen af eder." </p>
<p id="v35"><sup><small>35</small></sup>  Men da han havde sagt dette, tog han Brød og takkede Gud for alles Øjne og brød det og begyndte at spise. </p>
<p id="v36"><sup><small>36</small></sup>  Da bleve de alle frimodige og toge også Næring til sig. </p>
<p id="v37"><sup><small>37</small></sup>  Men vi vare i Skibet i alt to Hundrede og seks og halvfjerdsindstyve Sjæle. </p>
<p id="v38"><sup><small>38</small></sup>  Og da de vare blevne mættede med Føde, lettede de Skibet ved at kaste Levnedsmidlerne i Søen. </p>
<p id="v39"><sup><small>39</small></sup>  Men da det blev Dag, kendte de ikke Landet; men de bemærkede en Vig med en Forstrand, som de besluttede, om muligt, at sætte Skibet ind på. </p>
<p id="v40"><sup><small>40</small></sup>  Og de kappede Ankrene, som de lode blive i Søen, og løste tillige Rortovene, og idet de satte Råsejlet til for Vinden, holdt de ind på Strandbredden. </p>
<p id="v41"><sup><small>41</small></sup>  Men de stødte på en Grund med dybt Vand på begge Sider, og der satte de Skibet, og Forstavnen borede sig fast og stod urokkelig, men Bagstavnen sloges sønder af Bølgernes Magt. </p>
<p id="v42"><sup><small>42</small></sup>  Det var nu Stridsmændenes Råd, at man skulde ihjelslå Fangerne, for at ingen skulde svømme bort og undkomme. </p>
<p id="v43"><sup><small>43</small></sup>  Men Høvedsmanden, som vilde frelse Paulus, forhindrede dem i dette Forehavende og bød, at de, som kunde svømme, skulde først kaste sig ud og slippe i Land, </p>
<p id="v44"><sup><small>44</small></sup>  og de andre bjærge sig, nogle på Brædder, andre på Stykker af Skibet. Og således skete det, at alle bleve reddede i Land. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 27:8 <i>Fair Havens</i>: <a href="/da/The_Urantia_Book/130#p5_4">UB 130:5.4</a>. </li>
</ol>
</div>
