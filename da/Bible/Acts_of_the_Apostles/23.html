<!--
title: Apostlenes Gerninger - Kapitel 23
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Acts_of_the_Apostles/22">Apostlenes Gerninger - Kapitel 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Acts_of_the_Apostles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Acts_of_the_Apostles/24">Apostlenes Gerninger - Kapitel 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da så Paulus fast på Rådet og sagde: "I Mænd, Brødre! jeg har med al god Samvittighed vandret for Gud indtil denne Dag." </p>
<p id="v2"><sup><small>2</small></sup>  Men Ypperstepræsten Ananias befalede dem, som stode hos ham, at slå ham på Munden. </p>
<p id="v3"><sup><small>3</small></sup>  Da sagde Paulus til ham: "Gud skal slå dig, du kalkede Væg! Og du sidder for at dømme mig efter Loven, og tvært imod Loven befaler du, at jeg skal slås." </p>
<p id="v4"><sup><small>4</small></sup>  Men de, som stode hos, sagde: "Udskælder du Guds Ypperstepræst?" </p>
<p id="v5"><sup><small>5</small></sup>  Og Paulus sagde: "Brødre! jeg vidste ikke, at han er Ypperstepræst; thi der er skrevet: En Fyrste i dit Folk må du ikke tale ondt imod." </p>
<p id="v6"><sup><small>6</small></sup>  Men da Paulus vidste, at den ene Del bestod af Saddukæere, men den anden af Farisæere, råbte han i Rådet: "I Mænd, Brødre! jeg er en Farisæer, Søn af Farisæere, for Håb og for dødes Opstandelse er det, jeg dømmes." </p>
<p id="v7"><sup><small>7</small></sup>  Men da han udtalte dette, opkom der Splid imellem Farisæerne og Saddukæerne, og Mængden blev uenig. </p>
<p id="v8"><sup><small>8</small></sup>  Thi Saddukæerne sige, at der ingen Opstandelse er, ej heller nogen Engel eller Ånd; men Farisæerne hævde begge Dele. </p>
<p id="v9"><sup><small>9</small></sup>  Men der opstod en stærk Råben; og nogle af de skriftkloge af Farisæernes Parti stode op, strede heftigt og sagde: "Vi finde intet ondt hos dette Menneske; men hvad om en Ånd eller en Engel har talt til ham!" </p>
<p id="v10"><sup><small>10</small></sup>  Men da der blev stærk Splid frygtede Krigsøversten, at Paulus skulde blive sønderslidt af dem, og befalede Krigsfolket at gå ned og rive ham ud fra dem og føre ham ind i Borgen. </p>
<p id="v11"><sup><small>11</small></sup>  Men Natten derefter stod Herren for ham og sagde: "Vær frimodig, thi ligesom du har vidnet om mig i Jerusalem, således skal du også vidne i Rom." <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Men da det var blevet Dag, sloge Jøderne sig sammen og forpligtede sig under Forbandelser til hverken at spise eller drikke, førend de havde slået Paulus ihjel. </p>
<p id="v13"><sup><small>13</small></sup>  Og de, som havde indgået denne Sammensværgelse, vare flere end fyrretyve i Tal. </p>
<p id="v14"><sup><small>14</small></sup>  Disse gik da til Ypperstepræsterne og de Ældste og sagde: "Vi have under Forbandelser forpligtet os til ikke at smage noget, førend vi have slået Paulus ihjel. </p>
<p id="v15"><sup><small>15</small></sup>  Så giver nu I tillige med Rådet Krigsøversten Meddelelse, for at han må føre ham ned til eder, som om I ville undersøge hans Sag nøjere; men vi ere rede til at slå ham ihjel, førend han kommer derhen." </p>
<p id="v16"><sup><small>16</small></sup>  Men Paulus's Søstersøn, som havde hørt om dette Anslag, kom og gik ind i Borgen og fortalte Paulus det. </p>
<p id="v17"><sup><small>17</small></sup>  Men Paulus kaldte en af Høvedsmændene til sig og sagde: "Før denne unge Mand hen til Krigsøversten; thi han har noget at melde ham." </p>
<p id="v18"><sup><small>18</small></sup>  Da tog han ham og førte ham til Krigsøversten og siger: "Den fangne Paulus kaldte mig og bad mig føre denne unge Mand til dig, da han har noget at tale med dig om." </p>
<p id="v19"><sup><small>19</small></sup>  Men Krigsøversten tog ham ved Hånden, gik hen til en Side og spurgte: "Hvad er det, som du har at melde mig?" </p>
<p id="v20"><sup><small>20</small></sup>  Men han sagde: "Jøderne have aftalt at bede dig om at lade Paulus føre ned for Rådet i Morgen under Foregivende af at ville have nøjere Underretning om ham. </p>
<p id="v21"><sup><small>21</small></sup>  Lad du dig nu ikke overtale af dem; thi mere end fyrretyve Mænd af dem lure på ham, og de have under Forbandelser forpligtet sig til hverken at spise eller at drikke, førend de have slået ham ihjel; og nu ere de rede og vente på dit Tilsagn." </p>
<p id="v22"><sup><small>22</small></sup>  Da lod Krigsøversten det unge Menneske fare og bød ham: "Du skal ingen sige, at du har givet mig dette til Kende." </p>
<p id="v23"><sup><small>23</small></sup>  Og han kaldte et Par af Høvedsmændene til sig og sagde: "Gører to Hundrede Stridsmænd rede til at drage til Kæsarea og halvfjerdsindstyve Ryttere og to Hundrede Spydkastere fra den tredje Time i Nat; " </p>
<p id="v24"><sup><small>24</small></sup>  og at de skulde bringe Lastdyr for at kunne lade Paulus ride og føre ham sikkert til Landshøvdingen Feliks. </p>
<p id="v25"><sup><small>25</small></sup>  Og han skrev et Brev af følgende Indhold: </p>
<p id="v26"><sup><small>26</small></sup>  "Klaudius Lysias hilser den mægtigste Landshøvding Feliks. </p>
<p id="v27"><sup><small>27</small></sup>  Denne Mand havde Jøderne grebet og vilde have slået ham ihjel; men jeg kom til med Krigsfolket og udfriede ham, da jeg erfarede, at han var en Romer. </p>
<p id="v28"><sup><small>28</small></sup>  Og da jeg vilde vide Årsagen, hvorfor de anklagede ham, førte jeg ham ned for deres Råd </p>
<p id="v29"><sup><small>29</small></sup>  og fandt ham anklaget i Anledning af nogle Stridsspørgsmål i deres Lov, men uden nogen Beskyldning, som fortjente Død eller Fængsel. </p>
<p id="v30"><sup><small>30</small></sup>  Men da jeg har fået Underretning om, at der skulde være et hemmeligt Anslag af Jøderne imod Manden, har jeg straks sendt ham til dig efter også at have befalet Anklagerne at fremføre for dig, hvad de have imod ham." </p>
<p id="v31"><sup><small>31</small></sup>  Da toge Stridsmændene Paulus, som det var dem befalet, og førte ham om Natten til Antipatris. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Men næste Dag lode de Rytterne drage videre med ham og vendte selv tilbage til Borgen. </p>
<p id="v33"><sup><small>33</small></sup>  Da hine nu kom til Kæsarea og havde overgivet Landshøvdingen Brevet, fremstillede de også Paulus for ham. </p>
<p id="v34"><sup><small>34</small></sup>  Men da han havde læst Brevet og spurgt, fra hvilken Provins han var, og havde erfaret, at han var fra Kilikien, sagde han: </p>
<p id="v35"><sup><small>35</small></sup>  "Jeg vil forhøre dig, når også dine Anklagere komme til Stede." Og han bød, at han skulde holdes bevogtet i Herodes's Borg. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 23:11 <i>Vær ved godt mod</i>: <a href="/da/The_Urantia_Book/100#p7_9">UB 100:7.9</a>. </li>
  <li id="fn2"><a href="#cite2">↑</a> 23:31-24:27 <i>Paulus' fængsling</i>: <a href="/da/The_Urantia_Book/130#p2_5">UB 130:2.5</a>. </li>
</ol>
</div>
