<!--
title: Apostlenes Gerninger - Kapitel 16
description: 
published: true
date: 2022-10-6T9:45:28Z
tags: bible, bible—acts of the apostles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/15">Apostlenes Gerninger - Kapitel 15</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/17">Apostlenes Gerninger - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Og han kom til Derbe og Lystra, og se, der var der en Discipel ved Navn Timotheus, Søn af en troende Jødinde og en græsk Fader. </p>
<p id="v2"><sup><small>2</small></sup>  Han havde godt Vidnesbyrd af Brødrene i Lystra og Ikonium. </p>
<p id="v3"><sup><small>3</small></sup>  Ham vilde Paulus have til at drage med sig, og han tog og omskar ham for Jødernes Skyld, som vare på disse Steder; thi de vidste alle, at hans Fader var en Græker. </p>
<p id="v4"><sup><small>4</small></sup>  Men alt som de droge igennem Byerne, overgave de dem de Bestemmelser at holde, som vare vedtagne af Apostlene og de Ældste i Jerusalem, </p>
<p id="v5"><sup><small>5</small></sup>  Så styrkedes Menighederne i Troen og voksede i Antal hver Dag. </p>
<p id="v6"><sup><small>6</small></sup>  Men de droge igennem Frygien og det galatiske Land, da de af den Helligånd vare blevne forhindrede i at tale Ordet i Asien. </p>
<p id="v7"><sup><small>7</small></sup>  Da de nu kom hen imod Mysien, forsøgte de at drage til Bithynien; og Jesu Ånd tilstedte dem det ikke. </p>
<p id="v8"><sup><small>8</small></sup>  De droge da Mysien forbi og kom ned til Troas. </p>
<p id="v9"><sup><small>9</small></sup>  Og et Syn viste sig om Natten for Paulus: En makedonisk Mand stod der og bad ham og sagde: "Kom over til Makedonien og hjælp os!" </p>
<p id="v10"><sup><small>10</small></sup>  Men da han havde set dette Syn, ønskede vi straks at drage over til Makedonien; thi vi sluttede, at Gud havde kaldt os derhen til at forkynde Evangeliet for dem. </p>
<p id="v11"><sup><small>11</small></sup>  Vi sejlede da ud fra Troas og styrede lige til Samothrake og den næste Dag til Neapolis </p>
<p id="v12"><sup><small>12</small></sup>  og derfra til Filippi, hvilken er den første By i den Del af Makedonien, en Koloni. I denne By opholdt vi os nogle Dage. </p>
<p id="v13"><sup><small>13</small></sup>  Og på Sabbatsdagen gik vi uden for Porten ved en Flod, hvor vi mente, at der var et Bedested", og vi satte os og talte til de Kvinder, som kom sammen. </p>
<p id="v14"><sup><small>14</small></sup>  Og en Kvinde ved Navn Lydia, en Purpurkræmmerske fra Byen Thyatira, en Kvinde, som frygtede Gud, hørte til, og hendes Hjerte oplod Herren til at give Agt på det, som blev talt af Paulus. </p>
<p id="v15"><sup><small>15</small></sup>  Men da hun og hendes Hus var blevet døbt, bad hun og sagde: "Dersom I agte mig for at være Herren tro, da kommer ind i mit Hus og bliver der!" Og hun nødte os. </p>
<p id="v16"><sup><small>16</small></sup>  Men det skete, da vi gik til Bedestedet, at en Pige mødte os, som havde en Spådomsånd og skaffede sine Herrer megen Vinding ved at spå. </p>
<p id="v17"><sup><small>17</small></sup>  Hun fulgte efter Paulus og os, råbte og sagde: "Disse Mennesker ere den højeste Guds Tjenere, som forkynde eder Frelsens Vej." <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Og dette gjorde hun i mange Dage. Men Paulus blev fortrydelig derover, og han vendte sig og sagde til Ånden: "Jeg byder dig i Jesu Kristi Navn at fare ud af hende." Og den for ud i den samme Stund. </p>
<p id="v19"><sup><small>19</small></sup>  Men da hendes Herrer så, at deres Håb om Vinding var forsvundet, grebe de Paulus og Silas og slæbte dem hen på Torvet for Øvrigheden. </p>
<p id="v20"><sup><small>20</small></sup>  Og de førte dem til Høvedsmændene og sagde: "Disse Mennesker, som ere Jøder, forvirre aldeles vor By. </p>
<p id="v21"><sup><small>21</small></sup>  og de forkynde Skikke, som det ikke er tilladt os, der ere Romere, at antage eller øve." </p>
<p id="v22"><sup><small>22</small></sup>  Og Mængden rejste sig imod dem, og Høvedsmændene lode Klæderne rive af dem og befalede at piske dem. </p>
<p id="v23"><sup><small>23</small></sup>  Og da de havde givet dem mange Slag, kastede de dem i Fængsel og befalede Fangevogteren at holde dem sikkert bevogtede. </p>
<p id="v24"><sup><small>24</small></sup>  Da han havde fået sådan Befaling, kastede han dem i det inderste Fængsel og sluttede deres Fødder i Blokken. </p>
<p id="v25"><sup><small>25</small></sup>  Men ved Midnat bade Paulus og Silas og sang Lovsange til Gud; og Fangerne lyttede på dem. </p>
<p id="v26"><sup><small>26</small></sup>  Men pludseligt kom der et stort Jordskælv, så at Fængselets Grundvolde rystede, og straks åbnedes alle Dørene, og alles Lænker løstes. </p>
<p id="v27"><sup><small>27</small></sup>  Men Fangevogteren for op at Søvne, og da han så Fængselets Døre åbne, drog han et Sværd og vilde dræbe sig selv, da han mente, at Fangerne vare flygtede. </p>
<p id="v28"><sup><small>28</small></sup>  Men Paulus råbte med høj Røst og sagde: "Gør ikke dig selv noget ondt; thi vi ere her alle." </p>
<p id="v29"><sup><small>29</small></sup>  Men han forlangte Lys og sprang ind og faldt skælvende ned for Paulus og Silas. </p>
<p id="v30"><sup><small>30</small></sup>  Og han førte dem udenfor og sagde: "Herrer! hvad skal jeg gøre, for at jeg kan blive frelst?" <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Men de sagde: "Tro på den Herre Jesus Kristus, så skal du blive frelst, du og dit Hus." <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Og de talte Herrens Ord til ham og til alle dem, som vare i hans Hus. </p>
<p id="v33"><sup><small>33</small></sup>  Og han tog dem til sig i den samme Stund om Natten og aftoede deres Sår; og han selv og alle hans blev straks døbte. </p>
<p id="v34"><sup><small>34</small></sup>  Og han førte dem op i sit Hus og satte et Bord for dem og frydede sig over, at han med hele sit Hus var kommen til Troen på Gud. </p>
<p id="v35"><sup><small>35</small></sup>  Men da det var blevet Dag, sendte Høvedsmændene Bysvendene hen og sagde: "Løslad de Mænd!" </p>
<p id="v36"><sup><small>36</small></sup>  Men Fangevogteren meldte Paulus disse Ord: "Høvedsmændene have sendt Bud, at I skulle løslades; så drager nu ud og går bort med Fred!" </p>
<p id="v37"><sup><small>37</small></sup>  Men Paulus sagde til dem: "De have ladet os piske offentligt og uden Dom, os, som dog ere romerske Mænd, og kastet os i Fængsel, og nu jage de os hemmeligt bort! Nej, lad dem selv komme og føre os ud!" <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  Men Bysvendene meldte disse Ord til Høvedsmændene; og de bleve bange, da de hørte, at de vare Romere. </p>
<p id="v39"><sup><small>39</small></sup>  Og de kom og gave dem gode Ord, og de førte dem ud og bade dem at drage bort fra Byen. </p>
<p id="v40"><sup><small>40</small></sup>  Og de gik ud af Fængselet og gik ind til Lydia; og da de havde set Brødrene. formanede de dem og droge bort. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/15">Apostlenes Gerninger - Kapitel 15</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/17">Apostlenes Gerninger - Kapitel 17</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 16:17 <i>Den Højeste</i>: <a href="/da/The_Urantia_Book/93#p3_2">UB 93:3.2</a>.  <i>Most Highs</i>: <a href="/da/The_Urantia_Book/43#p3_1">UB 43:3.1</a>.  <i>Evangeliet om Guds frelse</i>: <a href="/da/The_Urantia_Book/190#p5_4">UB 190:5.4</a>.  <i>Gud den Højeste</i>: <a href="/da/The_Urantia_Book/93#p2_3">UB 93:2.3</a>.  <i>Frelsens evangelium</i>: <a href="/da/The_Urantia_Book/190#p4_1">UB 190:4.1</a>. </li>
  <li id="fn2"><a href="#cite2">↑</a> 16:30-31,33 <i>Adgang ved tro</i>: <a href="/da/The_Urantia_Book/170#p5_13">UB 170:5.13</a>. </li>
  <li id="fn3"><a href="#cite3">↑</a> 16:31 <i>Samarbejde og samtykke</i>: <a href="/da/The_Urantia_Book/110#p2_2">UB 110:2.2</a>. </li>
  <li id="fn4"><a href="#cite4">↑</a> 16:37-39 <i>Paulus var romersk statsborger</i>: <a href="/da/The_Urantia_Book/121#p1_2">UB 121:1.2</a>. </li>
</ol>
</div>
