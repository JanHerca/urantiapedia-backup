<!--
title: Apostlenes Gerninger - Kapitel 19
description: 
published: true
date: 2022-10-6T9:45:28Z
tags: bible, bible—acts of the apostles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/18">Apostlenes Gerninger - Kapitel 18</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/20">Apostlenes Gerninger - Kapitel 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men det skete, medens Apollos var i Korinth, at Paulus efter at være dragen igennem de højereliggende Landsdele kom ned til Efesus <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  og fandt nogle Disciple, og han sagde til dem: "Fik I den Helligånd, da I bleve troende?" Men de sagde til ham: "Vi have ikke engang hørt, at der er en Helligånd." </p>
<p id="v3"><sup><small>3</small></sup>  Og han sagde: "Hvortil bleve I da døbte?" Men de sagde: "Til Johannes's Dåb." </p>
<p id="v4"><sup><small>4</small></sup>  Da sagde Paulus: "Johannes døbte med Omvendelses-Dåb, idet han sagde til Folket, at de skulde tro på den, som kom efter ham, det er på Jesus." </p>
<p id="v5"><sup><small>5</small></sup>  Men da de hørte dette, lode de sig døbe til den Herres Jesu Navn. </p>
<p id="v6"><sup><small>6</small></sup>  Og da Paulus lagde Hænderne på dem, kom den Helligånd over dem, og de talte i Tunger og profeterede. </p>
<p id="v7"><sup><small>7</small></sup>  Men de vare i det hele omtrent tolv Mand. </p>
<p id="v8"><sup><small>8</small></sup>  Og han gik ind i Synagogen og vidnede frimodigt i tre Måneder, idet han holdt Samtaler og overbeviste om det, som hører til Guds Rige. </p>
<p id="v9"><sup><small>9</small></sup>  Men da nogle forhærdede sig og strede imod og over for Mængden talte ilde om Vejen, forlod han dem og skilte Disciplene fra dem og holdt daglig Samtaler i Tyrannus's Skole. </p>
<p id="v10"><sup><small>10</small></sup>  Men dette varede i to År, så at alle, som boede i Asien, både Jøder og Grækere, hørte Herrens Ord. </p>
<p id="v11"><sup><small>11</small></sup>  Og Gud gjorde usædvanlige kraftige Gerninger ved Paulus's Hænder, </p>
<p id="v12"><sup><small>12</small></sup>  så at man endog bragte Tørklæder og Bælter fra hans Legeme til de syge, og Sygdommene vege fra dem, og de onde Ånder fore ud. </p>
<p id="v13"><sup><small>13</small></sup>  Men også nogle af de omløbende jødiske Besværgere forsøgte at nævne den Herres Jesu Navn over dem, som havde de onde Ånder, idet de sagde: "Jeg besværger eder ved den Jesus, som Paulus prædiker." </p>
<p id="v14"><sup><small>14</small></sup>  Men de, som gjorde dette, vare syv Sønner af Skeuas, en jødisk Ypperstepræst, </p>
<p id="v15"><sup><small>15</small></sup>  Men den onde Ånd svarede og sagde til dem: "Jesus kender jeg, og om Paulus ved jeg; men I, hvem ere I?" </p>
<p id="v16"><sup><small>16</small></sup>  Og det Menneske, i hvem den onde Ånd var, sprang ind på dem og overmandede dem begge og fik sådan Magt over dem, at de flygtede nøgne og sårede ud af Huset. </p>
<p id="v17"><sup><small>17</small></sup>  Men dette blev vitterligt for alle dem, som boede i Efesus, både Jøder og Grækere; og der faldt en Frygt over dem alle, og den Herres Jesu Navn blev ophøjet, </p>
<p id="v18"><sup><small>18</small></sup>  og mange af dem, som vare blevne troende, kom og bekendte og fortalte om deres Gerninger. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Men mange af dem, som havde drevet Trolddom, bare deres Bøger sammen og opbrændte dem for alles Øjne; og man beregnede deres Værdi og fandt dem halvtredsindstyve Tusinde Sølvpenge værd. </p>
<p id="v20"><sup><small>20</small></sup>  Så kraftigt voksede Herrens Ord og fik Magt. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Men da dette var fuldbragt, satte Paulus sig for i Ånden, at han vilde rejse igennem Makedonien og Akaja og så drage til Jerusalem, og han sagde: "Efter at jeg har været der, bør jeg også se Rom." </p>
<p id="v22"><sup><small>22</small></sup>  Og han sendte to af dem, som gik ham til Hånde, Timotheus og Erastus, til Makedonien; men selv blev han nogen Tid i Asien. </p>
<p id="v23"><sup><small>23</small></sup>  Men på den Tid opstod der et ikke lidet Oprør i Anledning af Vejen. </p>
<p id="v24"><sup><small>24</small></sup>  Thi en Sølvsmed ved Navn Demetrius gjorde Artemistempler af Sølv og skaffede Kunstnerne ikke ringe Fortjeneste. </p>
<p id="v25"><sup><small>25</small></sup>  Disse samlede han tillige med de med sådanne Ting sysselsatte Arbejdere og sagde: "I Mænd! I vide, at vi have vort Udkomme af dette Arbejde. </p>
<p id="v26"><sup><small>26</small></sup>  Og I se og høre, at ikke alene i Efesus, men næsten i hele Asien har denne Paulus ved sin Overtalelse vildledt en stor Mængde, idet han siger, at de ikke ere Guder, de, som gøres med Hænder. </p>
<p id="v27"><sup><small>27</small></sup>  Men der er ikke alene Fare for, at denne vor Håndtering skal komme i Foragt, men også for, at den store Gudinde Artemis's Helligdom skal blive agtet for intet, og at den Gudindes Majestæt, hvem hele Asien og Jorderige dyrker, skal blive krænket." </p>
<p id="v28"><sup><small>28</small></sup>  Men da de hørte dette, bleve de fulde af Vrede og råbte og sagde: "Stor er Efesiernes Artemis!" </p>
<p id="v29"><sup><small>29</small></sup>  Og Byen kom i fuldt Oprør, og de stormede endrægtigt til Teatret og reve Makedonierne Hajus og Aristarkus, Paulus's Rejsefæller, med sig. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Men da Paulus vilde gå ind iblandt Folkemængden, tilstedte Disciplene ham det ikke. </p>
<p id="v31"><sup><small>31</small></sup>  Men også nogle af Asiarkerne, som vare hans Venner, sendte Bud til ham og formanede ham til ikke at vove sig hen til Teatret. </p>
<p id="v32"><sup><small>32</small></sup>  Da skrege nogle eet, andre et andet; thi Forsamlingen var i Forvirring, og de fleste vidste ikke, af hvad Årsag de vare komne sammen. </p>
<p id="v33"><sup><small>33</small></sup>  Men de trak Aleksander, hvem Jøderne skøde frem, ud af Skaren; men Aleksander slog til Lyd med Hånden og vilde holde en Forsvarstale til Folket. </p>
<p id="v34"><sup><small>34</small></sup>  Men da de fik at vide, at han var en Jøde, råbte de alle med een Røst i omtrent to Timer: "Stor er Efesiernes Artemis!" </p>
<p id="v35"><sup><small>35</small></sup>  Men Byskriveren fik Skaren beroliget og sagde: "I Mænd i Efesus! hvilket Menneske er der vel, som ikke ved, at Efesiernes By er Tempelværge for den store Artemis og det himmelfaldne Billede? </p>
<p id="v36"><sup><small>36</small></sup>  Når altså dette er uimodsigeligt, bør I være rolige og ikke foretage eder noget fremfusende. </p>
<p id="v37"><sup><small>37</small></sup>  Thi I have ført disse Mænd hid, som hverken er Tempelranere eller bespotte eders Gudinde. </p>
<p id="v38"><sup><small>38</small></sup>  Dersom nu Demetrius og hans Kunstnere have Klage imod nogen, da holdes der Tingdage, og der er Statholdere; lad dem kalde hinanden for Retten! </p>
<p id="v39"><sup><small>39</small></sup>  Men have I noget Forlangende om andre Sager, så vil det blive afgjort i den lovlige Forsamling. </p>
<p id="v40"><sup><small>40</small></sup>  Vi stå jo endog i Fare for at anklages for Oprør for, hvad der i Dag er sket, da der ingen Årsag er dertil; herfor, for dette Opløb, ville vi ikke kunne gøre regnskab." </p>
<p id="v41"><sup><small>41</small></sup>  Og da han havde sagt dette, lod han Forsamlingen fare. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/18">Apostlenes Gerninger - Kapitel 18</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/20">Apostlenes Gerninger - Kapitel 20</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 19:1-10 <i>Kristendommen startede i Efesus</i>: <a href="/da/The_Urantia_Book/133#p6_3">UB 133:6.3</a>. </li>
  <li id="fn2"><a href="#cite2">↑</a> 19:18 <i>Hvis du bekender synder, er de tilgivet</i>: <a href="/da/The_Urantia_Book/156#p2_7">UB 156:2.7</a>. </li>
  <li id="fn3"><a href="#cite3">↑</a> 19:20 <i>Kyrios</i>: <a href="/da/The_Urantia_Book/96#p1_9">UB 96:1.9</a>. </li>
  <li id="fn4"><a href="#cite4">↑</a> 19:29 <i>Gaius</i>: <a href="/da/The_Urantia_Book/133#p3_11">UB 133:3.11</a>. </li>
</ol>
</div>
