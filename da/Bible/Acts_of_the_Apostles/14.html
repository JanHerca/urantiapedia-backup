<!--
title: Apostlenes Gerninger - Kapitel 14
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/Acts_of_the_Apostles/13">Apostlenes Gerninger - Kapitel 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/Acts_of_the_Apostles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/Acts_of_the_Apostles/15">Apostlenes Gerninger - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men det skete i Ikonium, at de sammen gik ind i Jødernes Synagoge og talte således, at en stor Mængde,både af Jøder og Grækere, troede. </p>
<p id="v2"><sup><small>2</small></sup>  Men de Jøder, som vare genstridige, ophidsede Hedningernes Sind og satte ondt i dem imod Brødrene. </p>
<p id="v3"><sup><small>3</small></sup>  De opholdt sig nu en Tid lang der og talte med Frimodighed i Herren, som gav sin Nådes Ord Vidnesbyrd, idet han lod Tegn og Undere ske ved deres Hænder. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Men Mængden i Byen blev uenig, og nogle holdt med Jøderne, andre med Apostlene. </p>
<p id="v5"><sup><small>5</small></sup>  Men da der blev et Opløb, både af Hedningerne og Jøderne med samt deres Rådsherrer, for at mishandle og stene dem, </p>
<p id="v6"><sup><small>6</small></sup>  og de fik dette at vide, flygtede de bort til Byerne i Lykaonien, Lystra og Derbe, og til det omliggende Land, </p>
<p id="v7"><sup><small>7</small></sup>  og der forkyndte de Evangeliet. </p>
<p id="v8"><sup><small>8</small></sup>  Og i Lystra sad der en Mand, som var kraftesløs i Fødderne, lam fra Moders Liv, og han havde aldrig gået. </p>
<p id="v9"><sup><small>9</small></sup>  Han hørte Paulus tale; og da denne fæstede Øjet på ham og så, at han havde Tro til at frelses, sagde han med høj Røst: </p>
<p id="v10"><sup><small>10</small></sup>  "Stå ret op på dine Fødder!" Og han sprang op og gik omkring. </p>
<p id="v11"><sup><small>11</small></sup>  Men da Skarerne så, hvad Paulus havde gjort, opløftede de deres Røst og sagde på Lykaonisk: "Guderne ere i menneskelig Skikkelse stegne ned til os." </p>
<p id="v12"><sup><small>12</small></sup>  Og de kaldte Barnabas Zens, men Paulus Hermes, fordi han var den, som førte Ordet. </p>
<p id="v13"><sup><small>13</small></sup>  Men Præsten ved Zenstemplet, som var uden for Byen, bragte Tyre og Kranse hen til Portene og vilde ofre tillige med Skarerne. </p>
<p id="v14"><sup><small>14</small></sup>  Men da Apostlene, Barnabas og Paulus, hørte dette, sønderreve de deres Klæder og sprang ind i Skaren, </p>
<p id="v15"><sup><small>15</small></sup>  råbte og sagde: "I Mænd! hvorfor gøre I dette? Vi ere også Mennesker, lige Kår undergivne med eder, og vi forkynde eder Evangeliet om at vende om fra disse tomme Ting til den levende Gud, som har gjort Himmelen og Jorden og Havet og alt, hvad der er i dem; <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  han, som i de forbigangne Tider lod alle Hedningerne vandre deres egne Veje, </p>
<p id="v17"><sup><small>17</small></sup>  ihvorvel han ikke lod sig selv være uden Vidnesbyrd, idet han gjorde godt og gav eder Regn og frugtbare Tider fra Himmelen og mættede eders Hjerter med Føde og Glæde." <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Og det var med Nød og næppe, at de ved at sige dette afholdt Skarerne fra at ofre til dem. </p>
<p id="v19"><sup><small>19</small></sup>  Men der kom Jøder til fra Antiokia og Ikonium, og de overtalte Skarerne og stenede Paulus og slæbte ham uden for Byen i den Tro, at han var død. </p>
<p id="v20"><sup><small>20</small></sup>  Men da Disciplene omringede ham, stod han op og gik ind i Byen. Og den næste Dag gik han med Barnabas bort til Derbe. </p>
<p id="v21"><sup><small>21</small></sup>  Og da de havde forkyndt Evangeliet i denne By og vundet mange Disciple, vendte de tilbage til Lystra og Ikonium og Antiokia </p>
<p id="v22"><sup><small>22</small></sup>  og styrkede Disciplenes Sjæle og påmindede dem om at blive i Troen og om, at vi må igennem mange Trængsler indgå i Guds Rige. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Men efter at de i hver Menighed havde udvalgt Ældste for dem, overgave de dem under Bøn og Faste til Herren, hvem de havde givet deres Tro. </p>
<p id="v24"><sup><small>24</small></sup>  Og de droge igennem Pisidien og kom til Pamfylien. </p>
<p id="v25"><sup><small>25</small></sup>  Og da de havde talt Ordet i Perge, droge de ned til Attalia. </p>
<p id="v26"><sup><small>26</small></sup>  Og derfra sejlede de til Antiokia, hvorfra de vare blevne overgivne til Guds Nåde til den Gerning, som de havde fuldbragt. </p>
<p id="v27"><sup><small>27</small></sup>  Men da de kom derhen og havde forsamlet Menigheden, forkyndte de, hvor store Ting Gud havde gjort med dem, og at han havde åbnet en Troens Dør for Hedningerne. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Men de opholdt sig en ikke liden Tid sammen med Disciplene. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 14:3,26 <i>Herren Jesu Kristi nåde</i>: <a href="/da/The_Urantia_Book/121#p8_8">UB 121:8.8</a>. </li>
  <li id="fn2"><a href="#cite2">↑</a> 14:15 <i>Gud har skabt alle ting og væsener</i>: <a href="/da/The_Urantia_Book/131#p10_2">UB 131:10.2</a>.  <i>Gud skabte himmel og jord</i>: <a href="/da/The_Urantia_Book/1#p0_1">UB 1:0.1</a>.  <i>Universel Skaber</i>: <a href="/da/The_Urantia_Book/142#p3_7">UB 142:3.7</a>.  <i>Gud har skabt alt</i>: <a href="/da/The_Urantia_Book/6#p1_3">UB 6:1.3</a>.  <i>Gud som skaber af alt</i>: <a href="/da/The_Urantia_Book/0#p2_9">UB 0:2.9</a>.  <i>Gud skabte himmel og jord</i>: <a href="/da/The_Urantia_Book/92#p6_6">UB 92:6.6</a>.  <i>Gud som kontrollant</i>: <a href="/da/The_Urantia_Book/0#p2_9">UB 0:2.9</a>.  <i>Trofast og guddommelig skaber</i>: <a href="/da/The_Urantia_Book/2#p1_2">UB 2:1.2</a>.  <i>Gud skabte</i>: <a href="/da/The_Urantia_Book/95#p5_9">UB 95:5.9</a>.  <i>Skaberen</i>: <a href="/da/The_Urantia_Book/131#p10_6">UB 131:10.6</a>.  <i>Skaberen af himmel og jord</i>: <a href="/da/The_Urantia_Book/128#p1_10">UB 128:1.10</a>.  <i>Gud skabte alt</i>: <a href="/da/The_Urantia_Book/131#p2_2">UB 131:2.2</a>. </li>
  <li id="fn3"><a href="#cite3">↑</a> 14:17 <i>Kom for at bringe glæde</i>: <a href="/da/The_Urantia_Book/139#p6_5">UB 139:6.5</a>. </li>
  <li id="fn4"><a href="#cite4">↑</a> 14:22 <i>Træder ind i riget via trængsler</i>: <a href="/da/The_Urantia_Book/136#p8_6">UB 136:8.6</a>.  <i>Kongeriget af trængsel og glæde</i>: <a href="/da/The_Urantia_Book/137#p6_5">UB 137:6.5</a>. </li>
  <li id="fn5"><a href="#cite5">↑</a> 14:22b <i>Gå gennem trængsler</i>: <a href="/da/The_Urantia_Book/178#p3_4">UB 178:3.4</a>. </li>
  <li id="fn6"><a href="#cite6">↑</a> 14:27 <i>forventningsfuld tro</i>: <a href="/da/The_Urantia_Book/195#p9_8">UB 195:9.8</a>.  <i>Tro er den åbne dør</i>: <a href="/da/The_Urantia_Book/138#p8_8">UB 138:8.8</a>. </li>
</ol>
</div>
