<!--
title: Apostlenes Gerninger - Kapitel 24
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/23">Apostlenes Gerninger - Kapitel 23</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/25">Apostlenes Gerninger - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men fem Dage derefter drog Ypperstepræsten Ananias ned med nogle Ældste og en Taler, Tertullus, og disse førte Klage for Landshøvdingen imod Paulus. </p>
<p id="v2"><sup><small>2</small></sup>  Da han nu var kaldt ind, begyndte Tertullus at anklage ham og sagde: </p>
<p id="v3"><sup><small>3</small></sup>  "At vi ved dig nyde megen Fred, og at Forbedringer i alle Retninger og alle Vegne skaffes dette Folk ved din Omsorg, mægtigste Feliks! det erkende vi med al Taknemmelighed. </p>
<p id="v4"><sup><small>4</small></sup>  Men for at jeg ikke skal opholde dig for længe, beder jeg, at du efter din Mildhed vil høre os kortelig. </p>
<p id="v5"><sup><small>5</small></sup>  Vi have nemlig fundet, at denne Mand er en Pest og en Oprørsstifter iblandt alle Jøderne hele Verden over, samt er Fører for Nazaræernes Parti, </p>
<p id="v6"><sup><small>6</small></sup>  ja, han har endog forsøgt at vanhellige Helligdommen. Vi grebe ham da også og vilde have dømt ham efter vor Lov. </p>
<p id="v7"><sup><small>7</small></sup>  Men Krigsøversten Lysias kom til og borttog ham med megen Vold af vore Hænder </p>
<p id="v8"><sup><small>8</small></sup>  og bød hans Anklagere komme til dig. Af ham kan du selv, når du undersøger det, erfare alt det, hvorfor vi anklage ham." </p>
<p id="v9"><sup><small>9</small></sup>  Men også Jøderne stemmede i med og påstode, at dette forholdt sig således. </p>
<p id="v10"><sup><small>10</small></sup>  Og Paulus svarede, da Landshøvdingen gav ham et Vink, at han skulde tale: "Efterdi jeg ved, at du i mange År har været Dommer for dette Folk, vil jeg frimodigt forsvare min Sag, </p>
<p id="v11"><sup><small>11</small></sup>  da du kan forvisse dig om, at det er ikke mere end tolv Dage, siden jeg kom op for at tilbede i Jerusalem. </p>
<p id="v12"><sup><small>12</small></sup>  Og de have ikke fundet mig i Ordveksel med nogen eller i Færd med at vække Folkeopløb, hverken i Helligdommen eller i Synagogerne eller omkring i Staden. </p>
<p id="v13"><sup><small>13</small></sup>  Og de kunne ej heller bevise dig det, som de nu anklage mig for. </p>
<p id="v14"><sup><small>14</small></sup>  Men dette bekender jeg for dig, at jeg efter den Vej, som de kalde et Parti, tjener vor fædrene Gud således, at jeg tror på alt det, som står i Loven, og det, som er skrevet hos Profeterne, </p>
<p id="v15"><sup><small>15</small></sup>  og har det Håb til Gud, som også disse selv forvente, at der skal komme en Opstandelse både af retfærdige og af uretfærdige. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Derfor øver også jeg mig i altid at have en uskadt Samvittighed for Gud og Menneskene. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Men efter flere Års Forløb er jeg kommen for at bringe Almisser til mit Folk og Ofre, </p>
<p id="v18"><sup><small>18</small></sup>  hvad de fandt mig i Færd med, da jeg var bleven renset i Helligdommen, og ikke med Opløb og Larm; men det var nogle Jøder fra Asien, </p>
<p id="v19"><sup><small>19</small></sup>  og de burde nu være til Stede hos dig og klage, om de have noget på mig at sige. </p>
<p id="v20"><sup><small>20</small></sup>  Eller lad disse her selv sige, hvad Uret de have fundet hos mig, da jeg stod for Rådet, </p>
<p id="v21"><sup><small>21</small></sup>  uden det skulde være dette ene Ord, som jeg råbte, da jeg stod iblandt dem: Jeg dømmes i Dag af eder for dødes Opstandelse." </p>
<p id="v22"><sup><small>22</small></sup>  Nu udsatte Feliks Sagen, da han vidste ret god Besked om Vejen, og sagde: "Når Krigsøversten Lysias kommer herned, vil jeg påkende eders Sag." </p>
<p id="v23"><sup><small>23</small></sup>  Og han befalede Høvedsmanden, at han skulde holdes bevogtet, men med Lempelse, og at han ikke måtte forbyde nogen af hans egne at gå ham til Hånde. </p>
<p id="v24"><sup><small>24</small></sup>  Men nogle Dage efter kom Feliks med sin Hustru Drusilla, som var en Jødinde, og lod Paulus hente og hørte ham om Troen på Kristus Jesus. </p>
<p id="v25"><sup><small>25</small></sup>  Men da han talte med ham om Retfærdighed og Afholdenhed og den kommende Dom, blev Feliks forfærdet 6g svarede: "Gå for denne Gang; men når jeg får Tid, vil jeg lade dig kalde til mig." </p>
<p id="v26"><sup><small>26</small></sup>  Tillige håbede han også, at Paulus skulde give ham Penge; derfor lod han ham også oftere hente og samtalede med ham. </p>
<p id="v27"><sup><small>27</small></sup>  Men da to År vare forløbne, fik Feliks Porkius Festus til Efterfølger; og da Feliks vilde fortjene sig Tak af Jøderne, lod han Paulus blive tilbage i Lænker. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/23">Apostlenes Gerninger - Kapitel 23</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/25">Apostlenes Gerninger - Kapitel 25</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 24:15 <i>Opstandelse af de uretfærdige</i>: <a href="/da/The_Urantia_Book/113#p6_8">UB 113:6.8</a>. </li>
  <li id="fn2"><a href="#cite2">↑</a> 24:16 <i>Hold samvittigheden fri for krænkelser</i>: <a href="/da/The_Urantia_Book/156#p2_7">UB 156:2.7</a>. </li>
</ol>
</div>
