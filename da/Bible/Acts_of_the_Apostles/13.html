<!--
title: Apostlenes Gerninger - Kapitel 13
description: 
published: true
date: 2023-11-8T20:15:14Z
tags: bible, bible—acts of the apostles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Apostlenes Gerninger - Kapitel 12</span>
        </a>
        </td>
        <td>
        <a href="/da/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Acts_of_the_Apostles/14">
          <span class="pr-2">Apostlenes Gerninger - Kapitel 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men i Antiokia, i den derværende Menighed, var der Profeter og Lærere, nemlig Barnabas og Simeon, med Tilnavn Niger, og Kyrenæeren Lukius og Manaen, en Fosterbroder af Fjerdingsfyrsten Herodes, og Saulus. </p>
<p id="v2"><sup><small>2</small></sup>  Medens de nu holdt Gudstjeneste og fastede, sagde den Helligånd: "Udtager mig Barnabas og Saulus til den Gerning, hvortil jeg har kaldet dem." </p>
<p id="v3"><sup><small>3</small></sup>  Da fastede de og bade og lagde Hænderne på dem og lode dem fare. </p>
<p id="v4"><sup><small>4</small></sup>  Da de nu således vare udsendte af den Helligånd, droge de ned til Seleukia og sejlede derfra til Kypern. </p>
<p id="v5"><sup><small>5</small></sup>  Og da de vare komne til Salamis, forkyndte de Guds Ord i Jødernes Synagoger; men de havde også Johannes til Medhjælper. </p>
<p id="v6"><sup><small>6</small></sup>  Og da de vare dragne igennem hele Øen indtil Pafus, fandt de en Troldkarl, en falsk Profet, en Jøde, hvis Navn var Barjesus. </p>
<p id="v7"><sup><small>7</small></sup>  Han var hos Statholderen Sergius Paulus, en forstandig Mand. Denne kaldte Barnabas og Saulus til sig og attråede at høre Guds Ord. </p>
<p id="v8"><sup><small>8</small></sup>  Men Elimas, Troldkarlen, (thi dette betyder hans Navn), stod dem imod og søgte at vende Statholderen bort fra Troen. </p>
<p id="v9"><sup><small>9</small></sup>  Men Saulus, som også kaldes Paulus, blev fyldt med den Helligånd, så fast på ham og sagde: </p>
<p id="v10"><sup><small>10</small></sup>  "O, du Djævelens Barn, fuld af al Svig og al Underfundighed, du Fjende af al Retfærdighed! vil du ikke holde op med at forvende Herrens de lige Veje? </p>
<p id="v11"><sup><small>11</small></sup>  Og nu se, Herrens Hånd er over dig, og du skal blive blind og til en Tid ikke se Solen." Men straks faldt der Mulm og Mørke over ham, og han gik omkring og søgte efter nogen, som kunde lede ham. </p>
<p id="v12"><sup><small>12</small></sup>  Da Statholderen så det, som var sket, troede han, slagen af Forundring over Herrens Lære. </p>
<p id="v13"><sup><small>13</small></sup>  Paulus og de, som vare med ham, sejlede da ud fra Pafus og kom til Perge i Pamfylien. Men Johannes skiltes fra dem og vendte tilbage til Jerusalem. </p>
<p id="v14"><sup><small>14</small></sup>  Men de droge videre fra Perge og kom til Antiokia i Pisidien og gik ind i Synagogen på Sabbatsdagen og satte sig. </p>
<p id="v15"><sup><small>15</small></sup>  Men efter Forelæsningen af Loven og Profeterne sendte Synagogeforstanderne Bud hen til dem og lode sige: "I Mænd, Brødre! have I noget Formaningsord til Folket, da siger frem!" </p>
<p id="v16"><sup><small>16</small></sup>  Men Paulus stod op og slog til Lyd med Hånden og sagde: "I israelitiske Mænd og I, som frygte Gud, hører til! </p>
<p id="v17"><sup><small>17</small></sup>  Dette Folks, Israels Gud udvalgte vore Fædre og ophøjede Folket i Udlændigheden i Ægyptens Land og førte dem derfra med løftet Arm. </p>
<p id="v18"><sup><small>18</small></sup>  Og omtrent fyrretyve År tålte han deres Færd i Ørkenen. </p>
<p id="v19"><sup><small>19</small></sup>  Og han udryddede syv Folk i Kanåns Land og fordelte disses Land iblandt dem, </p>
<p id="v20"><sup><small>20</small></sup>  og derefter i omtrent fire Hundrede og halvtredsindstyve År gav han dem Dommere indtil Profeten Samuel. </p>
<p id="v21"><sup><small>21</small></sup>  Og derefter bade de om en Konge; og Gud gav dem Saul, Kis's Søn, en Mand af Benjamins Stamme, i fyrretyve År. </p>
<p id="v22"><sup><small>22</small></sup>  Og da han havde taget ham bort, oprejste han dem David til Konge, om hvem han også vidnede, og sagde: "Jeg har fundet David, Isajs Søn, en Mand efter mit Hjerte, som skal gøre al min Villie." </p>
<p id="v23"><sup><small>23</small></sup>  Af dennes Sæd bragte Gud efter Forjættelsen Israel en Frelser, Jesus, </p>
<p id="v24"><sup><small>24</small></sup>  efter at Johannes forud for hans Fremtræden havde prædiket Omvendelses-Dåb for hele Israels Folk. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  Men da Johannes var ved at fuldende sit Løb, sagde han: "Hvad anse I mig for at være? Mig er det ikke; men se, der kommer en efter mig, hvis Sko jeg ikke er værdig at løse." </p>
<p id="v26"><sup><small>26</small></sup>  I Mænd, Brødre, Sønner af Abrahams Slægt, og de iblandt eder, som frygte Gud! Til os er Ordet om denne Frelse sendt. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Thi de, som bo i Jerusalem, og deres Rådsherrer kendte ham ikke; de dømte ham og opfyldte derved Profeternes Ord, som forelæses hver Sabbat. </p>
<p id="v28"><sup><small>28</small></sup>  Og om end de ingen Dødsskyld fandt hos ham, bade de dog Pilatus, at han måtte blive slået ihjel. </p>
<p id="v29"><sup><small>29</small></sup>  Men da de havde fuldbragt alle Ting, som ere skrevne om ham, toge de ham ned af Træet og lagde ham i en Grav. </p>
<p id="v30"><sup><small>30</small></sup>  Men Gud oprejste ham fra de døde, </p>
<p id="v31"><sup><small>31</small></sup>  og han blev set i flere Dage af dem, som vare gåede med ham op fra Galilæa til Jerusalem, dem, som nu ere hans Vidner for Folket. </p>
<p id="v32"><sup><small>32</small></sup>  Og vi forkynde eder den Forjættelse, som blev given til Fædrene, at Gud har opfyldt denne for os, deres Børn, idet han oprejste Jesus; </p>
<p id="v33"><sup><small>33</small></sup>  som der også er skrevet i den anden Salme: "Du er min Søn, jeg har født dig i Dag." <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Men at han har oprejst ham fra de døde, så at han ikke mere skal vende tilbage til Forrådnelse, derom har han sagt således: "Jeg vil give eder Davids hellige Forjættelser, de trofaste." </p>
<p id="v35"><sup><small>35</small></sup>  Thi han siger også i en anden Salme: "Du skal ikke tilstede din hellige at se Forrådnelse." </p>
<p id="v36"><sup><small>36</small></sup>  David sov jo hen, da han i sin Livstid havde tjent Guds Rådslutning, og han blev henlagt hos sine Fædre og så Forrådnelse; </p>
<p id="v37"><sup><small>37</small></sup>  men den, som Gud oprejste, så ikke Forrådnelse. </p>
<p id="v38"><sup><small>38</small></sup>  Så være det eder vitterligt, I Mænd, Brødre! at ved ham forkyndes der eder Syndernes Forladelse; </p>
<p id="v39"><sup><small>39</small></sup>  og fra alt, hvorfra I ikke kunde retfærdiggøres ved Mose Lov, retfærdiggøres ved ham enhver, som tror. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Ser nu til, at ikke det, som er sagt ved Profeterne, kommer over eder: </p>
<p id="v41"><sup><small>41</small></sup>  "Ser, I Foragtere, og forundrer eder og bliver til intet; thi en Gerning gør jeg i eders Dage, en Gerning, som I ikke vilde tro, dersom nogen fortalte eder den." </p>
<p id="v42"><sup><small>42</small></sup>  Men da de gik ud, bad man dem om, at disse Ord måtte blive talte til dem på den følgende Sabbat. </p>
<p id="v43"><sup><small>43</small></sup>  Men da Forsamlingen var opløst, fulgte mange af Jøderne og af de gudfrygtige Proselyter Paulus og Barnabas, som talte til dem og formanede dem til at blive fast ved Guds Nåde. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Men på den følgende Sabbat forsamledes næsten hele Byen for at høre Guds Ord. </p>
<p id="v45"><sup><small>45</small></sup>  Men da Jøderne så Skarerne, bleve de fulde af Nidkærhed og modsagde det, som blev talt af Paulus, ja, både sagde imod og spottede. </p>
<p id="v46"><sup><small>46</small></sup>  Men Paulus og Barnabas talte frit ud og sagde: "Det var nødvendigt, at Guds Ord først skulde tales til eder; men efterdi I støde det fra eder og ikke agte eder selv værdige til det evige Liv, se, så vende vi os til Hedningerne. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Thi således har Herren befalet os: "Jeg har sat dig til Hedningers Lys, for at du skal være til Frelse lige ud til Jordens Ende." <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  Men da Hedningerne hørte dette, bleve de glade og priste Herrens Ord, og de troede, så mange, som vare bestemte til evigt Liv, </p>
<p id="v49"><sup><small>49</small></sup>  og Herrens Ord udbredtes over hele Landet. </p>
<p id="v50"><sup><small>50</small></sup>  Men Jøderne ophidsede de fornemme gudfrygtige Kvinder og de første Mænd i Byen; og de vakte en Forfølgelse imod Paulus og Barnabas og joge dem ud fra deres Grænser. </p>
<p id="v51"><sup><small>51</small></sup>  Men de rystede Støvet af deres Fødder imod dem og droge til Ikonium. </p>
<p id="v52"><sup><small>52</small></sup>  Men Disciplene bleve fyldte med Glæde og den Helligånd. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Apostlenes Gerninger - Kapitel 12</span>
        </a>
        </td>
        <td>
        <a href="/da/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/Acts_of_the_Apostles/14">
          <span class="pr-2">Apostlenes Gerninger - Kapitel 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 13:24 <i>Johannes', en dåb til omvendelse</i>: <a href="/da/The_Urantia_Book/140#p10_1">UB 140:10.1</a>. </li>
  <li id="fn2"><a href="#cite2">↑</a> 13:26 <i>Enhver, der vil, kan komme</i>: <a href="/da/The_Urantia_Book/165#p3_8">UB 165:3.8</a>.  <i>Enhver, der vil, kan komme</i>: <a href="/da/The_Urantia_Book/166#p3_7">UB 166:3.7</a>.  <i>Enhver, der vil, bliver frelst</i>: <a href="/da/The_Urantia_Book/131#p10_7">UB 131:10.7</a>.  <i>Enhver, der vil, kan komme</i>: <a href="/da/The_Urantia_Book/32#p5_8">UB 32:5.8</a>.  <i>Enhver, der vil, kan komme</i>: <a href="/da/The_Urantia_Book/2#p5_2">UB 2:5.2</a>.  <i>Enhver, der vil, kan komme</i>: <a href="/da/The_Urantia_Book/100#p7_6">UB 100:7.6</a>.  <i>Enhver, der vil, kan komme</i>: <a href="/da/The_Urantia_Book/139#p12_7">UB 139:12.7</a>. </li>
  <li id="fn3"><a href="#cite3">↑</a> 13:26-39 <i>Forkyndt "evangelium"</i>: <a href="/da/The_Urantia_Book/195#p0_2">UB 195:0.2</a>. </li>
  <li id="fn4"><a href="#cite4">↑</a> 13:33 <i>Enbåren søn</i>: <a href="/da/The_Urantia_Book/20#p10_1">UB 20:10.1</a>.  <i>Du er min søn, i dag...</i>: <a href="/da/The_Urantia_Book/136#p9_7">UB 136:9.7</a>.  <i>Enbåren søn</i>: <a href="/da/The_Urantia_Book/21#p0_1">UB 21:0.1</a>.  <i>Enbårne sønner</i>: <a href="/da/The_Urantia_Book/21#p1_2">UB 21:1.2</a>.  <i>Enbåren søn</i>: <a href="/da/The_Urantia_Book/33#p1_1">UB 33:1.1</a>. </li>
  <li id="fn5"><a href="#cite5">↑</a> 13:39 <i>Frelst ved tro</i>: <a href="/da/The_Urantia_Book/150#p5_3">UB 150:5.3</a>. </li>
  <li id="fn6"><a href="#cite6">↑</a> 13:43 <i>Herren Jesu Kristi nåde</i>: <a href="/da/The_Urantia_Book/121#p8_8">UB 121:8.8</a>. </li>
  <li id="fn7"><a href="#cite7">↑</a> 13:46-48 <i>Tro sandheden, hav evigt liv</i>: <a href="/da/The_Urantia_Book/157#p6_10">UB 157:6.10</a>.  <i>Evigt liv</i>: <a href="/da/The_Urantia_Book/101#p6_8">UB 101:6.8</a>.  <i>Giver evigt liv</i>: <a href="/da/The_Urantia_Book/128#p1_10">UB 128:1.10</a>.  <i>De troende har evigt liv</i>: <a href="/da/The_Urantia_Book/153#p2_11">UB 153:2.11</a>.  <i>Den, der tror, dør aldrig</i>: <a href="/da/The_Urantia_Book/168#p0_7">UB 168:0.7</a>.  <i>Evigt liv</i>: <a href="/da/The_Urantia_Book/2#p2_1">UB 2:2.1</a>.  <i>Livet efter døden</i>: <a href="/da/The_Urantia_Book/121#p5_11">UB 121:5.11</a>.  <i>Del 2: Lev for evigt</i>: <a href="/da/The_Urantia_Book/27#p1_5">UB 27:1.5</a>.  <i>Evigt liv</i>: <a href="/da/The_Urantia_Book/3#p0_1">UB 3:0.1</a>.  <i>Evigt / evigt liv</i>: <a href="/da/The_Urantia_Book/170#p2_20">UB 170:2.20</a>.  <i>Troende dør aldrig</i>: <a href="/da/The_Urantia_Book/162#p7_5">UB 162:7.5</a>.  <i>Evigt liv</i>: <a href="/da/The_Urantia_Book/162#p2_7">UB 162:2.7</a>.  <i>Evigt / evigt liv</i>: <a href="/da/The_Urantia_Book/181#p2_11">UB 181:2.11</a>.  <i>Tro Sønner dør aldrig</i>: <a href="/da/The_Urantia_Book/193#p1_2">UB 193:1.2</a>.  <i>De troende lever for evigt</i>: <a href="/da/The_Urantia_Book/190#p5_4">UB 190:5.4</a>.  <i>Håb om evigt liv</i>: <a href="/da/The_Urantia_Book/170#p2_2">UB 170:2.2</a>.  <i>Evigt liv</i>: <a href="/da/The_Urantia_Book/146#p3_7">UB 146:3.7</a>. </li>
  <li id="fn8"><a href="#cite8">↑</a> 13:47 <i>Evangeliet om Guds frelse</i>: <a href="/da/The_Urantia_Book/190#p5_4">UB 190:5.4</a>.  <i>Frelsens evangelium</i>: <a href="/da/The_Urantia_Book/190#p4_1">UB 190:4.1</a>. </li>
</ol>
</div>
