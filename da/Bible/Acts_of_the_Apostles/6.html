<!--
title: Apostlenes Gerninger - Kapitel 6
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/5">Apostlenes Gerninger - Kapitel 5</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/7">Apostlenes Gerninger - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men da i de Dage Disciplenes Antal forøgedes, begyndte Hellenisterne at knurre imod Hebræerne", fordi deres Enker bleve tilsidesatte ved den daglige Uddeling. </p>
<p id="v2"><sup><small>2</small></sup>  Da sammenkaldte de tolv Disciplenes Skare og sagde: "Det huer os ikke at forlade Guds Ord for at tjene ved Bordene. </p>
<p id="v3"><sup><small>3</small></sup>  Udser derfor, Brødre! iblandt eder syv Mænd, som have godt Vidnesbyrd og ere fulde af Ånd og Visdom; dem ville vi så indsætte til denne Gerning. </p>
<p id="v4"><sup><small>4</small></sup>  Men vi ville holde trolig ved i Bønnen og Ordets Tjeneste." </p>
<p id="v5"><sup><small>5</small></sup>  Og denne Tale behagede hele Mængden; og de udvalgte Stefanus. en Mand fuld af Tro og den Helligånd, og Filip og Prokorus og Nikaiior og Timon og Parmenas og Nikolaus, en Proselyt fra Antiokia; </p>
<p id="v6"><sup><small>6</small></sup>  dem stillede de frem for Apostlene; og disse bade og lagde Hænderne på dem. </p>
<p id="v7"><sup><small>7</small></sup>  Og Guds Ord havde Fremgang og Disciplenes Tal forøgedes meget i Jerusalem; og en stor Mængde af Præsterne adløde Troen. </p>
<p id="v8"><sup><small>8</small></sup>  Men Stefanus, fuld af Nåde og Kraft, gjorde Undere og store Tegn iblandt Folket, <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Da stod der nogle frem af den Synagoge, som kaldes de frigivnes og Kyrenæernes og Aleksandrinernes, og nogle af dem fra Kilikien og Asien, og de tvistedes med Stefanus. </p>
<p id="v10"><sup><small>10</small></sup>  Og de kunde ikke modstå den Visdom og den Ånd, som han talte af. </p>
<p id="v11"><sup><small>11</small></sup>  Da fik de hemmeligt nogle Mænd til at sige: "Vi have hørt ham tale bespottelige Ord imod Moses og imod Gud." </p>
<p id="v12"><sup><small>12</small></sup>  Og de ophidsede Folket og de Ældste og de skriftkloge, og de overfaldt ham og slæbte ham med sig og førte ham for Rådet; </p>
<p id="v13"><sup><small>13</small></sup>  og de fremstillede falske Vidner, som sagde: "Dette Menneske holder ikke op med at tale Ord imod dette hellige Sted og imod Loven. </p>
<p id="v14"><sup><small>14</small></sup>  Thi vi have hørt ham sige, at denne Jesus af Nazareth skal nedbryde dette Sted og forandre de Skikke, som Moses har overgivet os." </p>
<p id="v15"><sup><small>15</small></sup>  Og alle de, som sade i Rådet, stirrede på ham, og de så hans Ansigt som en Engels Ansigt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/5">Apostlenes Gerninger - Kapitel 5</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/7">Apostlenes Gerninger - Kapitel 7</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 6:8-7:60 <i>Stening af Stefanus</i>: <a href="/da/The_Urantia_Book/128#p3_6">UB 128:3.6</a>.  <i>Stephen's stoning</i>: <a href="/da/The_Urantia_Book/132#p0_5">UB 132:0.5</a>. </li>
</ol>
</div>
