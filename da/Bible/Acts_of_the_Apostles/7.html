<!--
title: Apostlenes Gerninger - Kapitel 7
description: 
published: true
date: 2022-10-6T9:45:28Z
tags: bible, bible—acts of the apostles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/6">Apostlenes Gerninger - Kapitel 6</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/8">Apostlenes Gerninger - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Ypperstepræsten sagde: "Forholder dette sig således?" </p>
<p id="v2"><sup><small>2</small></sup>  Men han sagde: "I Mænd, Brødre og Fædre, hører til! Herlighedens Gud viste sig for vor Fader Abraham, da han var i Mesopotamien, førend han tog Bolig i Karan. </p>
<p id="v3"><sup><small>3</small></sup>  Og han sagde til ham: "Gå ud af dit Land og fra din Slægt, og kom til det Land, som jeg vil vise dig." </p>
<p id="v4"><sup><small>4</small></sup>  Da gik han ud fra Kaldæernes Land og tog Bolig i Karan; og efter hans Faders Død lod Gud ham flytte derfra hen i dette Land, hvor I nu bo. </p>
<p id="v5"><sup><small>5</small></sup>  Og han gav ham ikke Ejendom deri, end ikke en Fodsbred; dog forjættede han ham at give ham det til Eje og hans Sæd efter ham, endskønt han intet Barn havde. </p>
<p id="v6"><sup><small>6</small></sup>  Men Gud talte således: "Hans Sæd skal være Udlændinge i et fremmed Land, og man skal gøre dem til Trælle og handle ilde med dem i fire Hundrede År. </p>
<p id="v7"><sup><small>7</small></sup>  Og det Folk, for hvilket de skulle trælle, vil jeg dømme, sagde Gud; og derefter skulle de drage ud og tjene mig på dette Sted." </p>
<p id="v8"><sup><small>8</small></sup>  Og han gav ham Omskærelsens Pagt. Og så avlede han Isak og omskar ham den ottende Dag, og Isak avlede Jakob, og Jakob de tolv Patriarker. </p>
<p id="v9"><sup><small>9</small></sup>  Og Patriarkerne bare Avind imod Josef og solgte ham til Ægypten; og Gud var med ham, </p>
<p id="v10"><sup><small>10</small></sup>  og han udfriede ham af alle hans Trængsler og gav ham Nåde og Visdom for Farao, Kongen i Ægypten, som satte ham til Øverste over Ægypten og over hele sit Hus. </p>
<p id="v11"><sup><small>11</small></sup>  Men der kom Hungersnød over hele Ægypten og Kanån og en stor Trængsel, og vore Fædre fandt ikke Føde. </p>
<p id="v12"><sup><small>12</small></sup>  Men da Jakob hørte, at der var Korn i Ægypten, sendte han vore Fædre ud første Gang. </p>
<p id="v13"><sup><small>13</small></sup>  Og anden Gang blev Josef genkendt af sine Brødre, og Josefs Herkomst blev åbenbar for Farao. </p>
<p id="v14"><sup><small>14</small></sup>  Men Josef sendte Bud og lod sin Fader Jakob og al sin Slægt kalde til sig, fem og halvfjerdsindstyve Sjæle. </p>
<p id="v15"><sup><small>15</small></sup>  Og Jakob drog ned til Ægypten. Og han og vore Fædre døde, </p>
<p id="v16"><sup><small>16</small></sup>  og de bleve flyttede til Sikem og lagte i den Grav, som Abraham havde købt for en Sum Penge af Hemors Sønner i Sikem. </p>
<p id="v17"><sup><small>17</small></sup>  Som nu Tiden nærmede sig for den Forjættelse, Gud havde tilsagt Abraham, voksede Folket og formeredes i Ægypten, </p>
<p id="v18"><sup><small>18</small></sup>  indtil der fremstod en anden Konge, som ikke kendte Josef. </p>
<p id="v19"><sup><small>19</small></sup>  Han viste Træskhed imod vor Slægt og handlede ilde med vore Fædre, så de måtte sætte deres små Børn ud, for at de ikke skulde holdes i Live. </p>
<p id="v20"><sup><small>20</small></sup>  På den Tid blev Moses født, og han var dejlig for Gud; han blev opfostret i tre Måneder i sin Faders Hus. </p>
<p id="v21"><sup><small>21</small></sup>  Men da han var sat ud, tog Faraos Datter ham op og opfostrede ham til sin Søn. </p>
<p id="v22"><sup><small>22</small></sup>  Og Moses blev oplært i al Ægypternes Visdom; og han var mægtig i sine Ord og Gerninger. </p>
<p id="v23"><sup><small>23</small></sup>  Men da han blev fyrretyve År gammel, fik han i Sinde at besøge sine Brødre, Israels Børn. </p>
<p id="v24"><sup><small>24</small></sup>  Og da han så en lide Uret, forsvarede han ham og hævnede den mishandlede, idet han slog Ægypteren ihjel. </p>
<p id="v25"><sup><small>25</small></sup>  Men han mente, at hans Brødre forstode, at Gud gav dem Frelse ved hans Hånd; men de forstode det ikke. </p>
<p id="v26"><sup><small>26</small></sup>  Og den næste Dag viste han sig iblandt dem under en Strid og vilde forlige dem til at holde Fred, sigende: "I Mænd! I ere Brødre, hvorfor gøre I hinanden Uret?" </p>
<p id="v27"><sup><small>27</small></sup>  Men den, som gjorde sin Næste Uret, stødte ham fra sig og sagde: "Hvem har sat dig til Hersker og Dommer over os? </p>
<p id="v28"><sup><small>28</small></sup>  Vil du slå mig ihjel, ligesom du i Går slog Ægypteren ihjel?" </p>
<p id="v29"><sup><small>29</small></sup>  Da flygtede Moses for denne Tales Skyld og boede som fremmed i Midians Land, hvor han avlede to Sønner. </p>
<p id="v30"><sup><small>30</small></sup>  Og efter fyrretyve Års Forløb viste en Engel sig for ham i Sinai Bjergs Ørken i en Tornebusk, der stod i lys Lue. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Men da Moses så det, undrede han sig over Synet, og da han gik hen for at betragte det, lød Herrens Røst til ham: </p>
<p id="v32"><sup><small>32</small></sup>  "Jeg er dine Fædres Gud, Abrahams og Isaks og Jakobs Gud." Da bævede Moses og turde ikke se derhen. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Men Herren sagde til ham: "Løs Skoene af dine Fødder; thi det Sted, som du står på, er hellig Jord. </p>
<p id="v34"><sup><small>34</small></sup>  Jeg har grant set mit Folks Mishandling i Ægypten og hørt deres Suk, og jeg er stegen ned for at udfri dem; og nu kom, lad mig sende dig til Ægypten!" </p>
<p id="v35"><sup><small>35</small></sup>  Denne Moses, hvem de fornægtede, idet de sagde: "Hvem har sat dig til Hersker og Dommer," ham har Gud sendt til at være både Hersker og Befrier ved den Engels Hånd,som viste sig for ham i Tornebusken. </p>
<p id="v36"><sup><small>36</small></sup>  Ham var det, som førte dem ud,idet han gjorde Undere og Tegn i Ægyptens Land og i det røde Hav og i Ørkenen i fyrretyve År. </p>
<p id="v37"><sup><small>37</small></sup>  Han er den Moses, som sagde til Israels Børn: "En Profet skal Gud oprejse eder af eders Brødre ligesom mig." </p>
<p id="v38"><sup><small>38</small></sup>  Han er den, som i Menigheden i Ørkenen færdedes med Engelen, der talte til ham på Sinai Bjerg, og med vore Fædre; den, som modtog levende Ord at give os; </p>
<p id="v39"><sup><small>39</small></sup>  hvem vore Fædre ikke vilde adlyde, men de stødte ham fra sig og vendte sig med deres Hjerter til Ægypten, idet de sagde til Aron: </p>
<p id="v40"><sup><small>40</small></sup>  "Gør os Guder, som kunne gå foran os; thi vi vide ikke, hvad der er sket med denne Moses, som førte os ud af Ægyptens Land." </p>
<p id="v41"><sup><small>41</small></sup>  Og de gjorde en Kalv i de Dage og bragte Offer til Gudebilledet og frydede sig ved deres Hænders Gerninger. </p>
<p id="v42"><sup><small>42</small></sup>  Men Gud vendte sig fra dem og gav dem hen til at tjene Himmelens Hær, som der er skrevet i Profeternes Bog: "Have I vel, Israels Hus! bragt mig Slagtofre og andre Ofre i fyrretyve År i Ørkenen? </p>
<p id="v43"><sup><small>43</small></sup>  Og I bare Moloks Telt og Guden Remfans Stjerne, de Billeder, som I havde gjort for at tilbede dem; og jeg vil flytte eder bort hinsides Babylon." </p>
<p id="v44"><sup><small>44</small></sup>  Vore Fædre i Ørkenen havde Vidnesbyrdets Tabernakel, således som han, der talte til Moses, havde befalet at gøre det efter det Forbillede, som han havde set. </p>
<p id="v45"><sup><small>45</small></sup>  Dette toge også vore Fædre i Arv og bragte det under Josva ind i Landet, som Hedningerne besade, hvilke Gud fordrev fra vore Fædres Åsyn indtil Davids Dage, </p>
<p id="v46"><sup><small>46</small></sup>  som vandt Nåde for Gud og bad om at måtte finde en Bolig for Jakobs Gud. </p>
<p id="v47"><sup><small>47</small></sup>  Men Salomon byggede ham et Hus. </p>
<p id="v48"><sup><small>48</small></sup>  Dog, den Højeste bor ikke i Huse gjorte med Hænder, som Profeten siger: <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  "Himmelen er min Trone, og Jorden mine Fødders Skammel, hvad Hus ville I bygge mig? siger Herren, eller hvilket er min Hviles Sted? </p>
<p id="v50"><sup><small>50</small></sup>  Har ikke min Hånd gjort alt dette?" </p>
<p id="v51"><sup><small>51</small></sup>  I hårde Halse og uomskårne på Hjerter og Øren! I stå altid den Helligånd imod; som eders Fædre, således også I. <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  Hvem af Profeterne er der, som eders Fædre ikke have forfulgt? og de ihjelsloge dem, som forud forkyndte om den retfærdiges Komme, hvis Forrædere og Mordere I nu ere blevne, </p>
<p id="v53"><sup><small>53</small></sup>  I, som modtoge Loven under Engles Besørgelse og have ikke holdt den!" <sup id="cite5"><a href="#fn5">[5]</a></sup></p>
<p id="v54"><sup><small>54</small></sup>  Men da de hørte dette, skar det dem i deres Hjerter, og de bede Tænderne sammen imod ham. </p>
<p id="v55"><sup><small>55</small></sup>  Men som han var fuld af den Helligånd, stirrede han op imod Himmelen og så Guds Herlighed og Jesus stående ved Guds højre Hånd. <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  Og han sagde: "Se, jeg ser Himlene åbnede og Menneskesønnen stående ved Guds højre Hånd." </p>
<p id="v57"><sup><small>57</small></sup>  Men de råbte med høj Røst og holdt for deres Øren og stormede endrægtigt ind på ham. </p>
<p id="v58"><sup><small>58</small></sup>  Og de stødte ham ud uden for Staden og stenede ham. Og Vidnerne lagde deres Klæder af ved en ung Mands Fødder, som hed Saulus. <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  Og de stenede Stefanus, som bad og sagde: "Herre Jesus, tag imod min Ånd!" </p>
<p id="v60"><sup><small>60</small></sup>  Men han faldt på Knæ og råbte med høj Røst: "Herre, tilregn dem ikke denne Synd!" Og som han sagde dette, sov han hen. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/6">Apostlenes Gerninger - Kapitel 6</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/8">Apostlenes Gerninger - Kapitel 8</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:30 <i>Engle af ild</i>: <a href="/da/The_Urantia_Book/85#p4_2">UB 85:4.2</a>. </li>
  <li id="fn2"><a href="#cite2">↑</a> 7:32 <i>Gud for levende</i>: <a href="/da/The_Urantia_Book/174#p3_4">UB 174:3.4</a>.  <i>Gud for levende</i>: <a href="/da/The_Urantia_Book/174#p3_2">UB 174:3.2</a>. </li>
  <li id="fn3"><a href="#cite3">↑</a> 7:48 <i>Den Højeste</i>: <a href="/da/The_Urantia_Book/93#p3_2">UB 93:3.2</a>.  <i>Most Highs</i>: <a href="/da/The_Urantia_Book/43#p3_1">UB 43:3.1</a>.  <i>Gud den Højeste</i>: <a href="/da/The_Urantia_Book/93#p2_3">UB 93:2.3</a>. </li>
  <li id="fn4"><a href="#cite4">↑</a> 7:51-60 <i>Stening af Stefanus</i>: <a href="/da/The_Urantia_Book/194#p4_11">UB 194:4.11</a>. </li>
  <li id="fn5"><a href="#cite5">↑</a> 7:53 <i>Modtaget af engles tjeneste</i>: <a href="/da/The_Urantia_Book/113#p0_1">UB 113:0.1</a>. </li>
  <li id="fn6"><a href="#cite6">↑</a> 7:55-56 <i>Faderens højre hånd</i>: <a href="/da/The_Urantia_Book/5#p2_2">UB 5:2.2</a>.  <i>Guds højre hånd</i>: <a href="/da/The_Urantia_Book/38#p0_1">UB 38:0.1</a>.  <i>Guds højre hånd</i>: <a href="/da/The_Urantia_Book/13#p2_7">UB 13:2.7</a>.  <i>Guds højre hånd</i>: <a href="/da/The_Urantia_Book/21#p4_4">UB 21:4.4</a>. </li>
  <li id="fn7"><a href="#cite7">↑</a> 7:58 <i>Saulus af Tarsus</i>: <a href="/da/The_Urantia_Book/128#p3_6">UB 128:3.6</a>. </li>
  <li id="fn8"><a href="#cite8">↑</a> 7:60 <i>Læg dem ikke denne synd til last</i>: <a href="/da/The_Urantia_Book/188#p5_6">UB 188:5.6</a>. </li>
</ol>
</div>
