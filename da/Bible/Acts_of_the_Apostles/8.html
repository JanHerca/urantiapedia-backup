<!--
title: Apostlenes Gerninger - Kapitel 8
description: 
published: true
date: 2022-10-6T9:45:28Z
tags: bible, bible—acts of the apostles
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/7">Apostlenes Gerninger - Kapitel 7</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/9">Apostlenes Gerninger - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Saulus fandt Behag i hans Mord. Og på den Dag udbrød der en stor Forfølgelse imod Menigheden i Jerusalem, og de adspredtes alle over Judæas og Samarias Egne, undtagen Apostlene. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Men gudfrygtige Mænd begravede Stefanus og holdt en stor Veklage over ham. </p>
<p id="v3"><sup><small>3</small></sup>  Men Saulus plagede Menigheden og gik ind i Husene og trak både Mænd og Kvinder frem og lod dem sætte i Fængsel. </p>
<p id="v4"><sup><small>4</small></sup>  Imidlertid gik de, som bleve adspredte, omkring og forkyndte Evangeliets Ord. </p>
<p id="v5"><sup><small>5</small></sup>  Da kom Filip til Byen Samaria og prædikede Kristus for dem. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Og Skarerne gave endrægtigt Agt på det, som blev sagt af Filip, idet de hørte og så de Tegn, som han gjorde. </p>
<p id="v7"><sup><small>7</small></sup>  Thi der var mange, som havde urene Ånder, og af hvem disse fore ud, råbende med høj Røst; og mange værkbrudne og lamme bleve helbredte. </p>
<p id="v8"><sup><small>8</small></sup>  Og der blev en stor Glæde i denne By. </p>
<p id="v9"><sup><small>9</small></sup>  Men en Mand, ved Navn Simon, var i Forvejen i Byen og drev Trolddom og satte Samarias Folk i Forbavselse, idet han udgav sig selv for at være noget stort. </p>
<p id="v10"><sup><small>10</small></sup>  På ham gave alle Agt, små og store, og sagde: "Det er ham, som man kalder Guds store Kraft." </p>
<p id="v11"><sup><small>11</small></sup>  Men de gave Agt på ham, fordi han i lang Tid havde sat dem i Forbavselse ved sine Trolddomskunster. </p>
<p id="v12"><sup><small>12</small></sup>  Men da de troede Filip, som forkyndte Evangeliet om Guds Rige og Jesu Kristi Navn, lode de sig døbe, både Mænd og Kvinder. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Men Simon troede også selv, og efter at være døbt holdt han sig nær til Filip; og da han så Tegn og store, kraftige Gerninger ske, forbavsedes han højligt. </p>
<p id="v14"><sup><small>14</small></sup>  Men da Apostlene i Jerusalem hørte, at Samaria havde taget imod Guds Ord, sendte de Peter og Johannes til dem, <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  og da disse vare komne derned, bade de for dem om, at de måtte få den Helligånd; </p>
<p id="v16"><sup><small>16</small></sup>  thi den var endnu ikke falden på nogen af dem, men de vare blot døbte til den Herres Jesu Navn. </p>
<p id="v17"><sup><small>17</small></sup>  Da lagde de Hænderne på dem, og de fik den Helligånd. </p>
<p id="v18"><sup><small>18</small></sup>  Men da Simon så, at den Helligånd blev given ved Apostlenes Håndspålæggelse, bragte han dem Penge og sagde: </p>
<p id="v19"><sup><small>19</small></sup>  "Giver også mig denne Magt, at, hvem jeg lægger Hænderne på, han må få den Helligånd." </p>
<p id="v20"><sup><small>20</small></sup>  Men Peter sagde til ham: "Gid dit Sølv må gå til Grunde tillige med dig, fordi du mente at kunne erhverve Guds Gave for Penge. </p>
<p id="v21"><sup><small>21</small></sup>  Du har ikke Del eller Lod i dette Ord; thi dit Hjerte er ikke ret for Gud. </p>
<p id="v22"><sup><small>22</small></sup>  Omvend dig derfor fra denne din Ondskab og bed Herren, om dog dit Hjertes Påfund måtte forlades dig. </p>
<p id="v23"><sup><small>23</small></sup>  Thi jeg ser, at du er stedt i Bitterheds Galde og Uretfærdigheds Lænke." </p>
<p id="v24"><sup><small>24</small></sup>  Men Simon svarede og sagde: "Beder I for mig til Herren, for at intet af det, som I have sagt, skal komme over mig." </p>
<p id="v25"><sup><small>25</small></sup>  Men da de havde vidnet og talt Herrens Ord, vendte de tilbage til Jerusalem, og de forkyndte Evangeliet i mange af Samaritanernes Landsbyer. </p>
<p id="v26"><sup><small>26</small></sup>  Men en Herrens Engel talte til Filip og sagde: "Stå op og gå mod Syd på den Vej, som går ned fra Jerusalem til Gaza; den er øde." </p>
<p id="v27"><sup><small>27</small></sup>  Og han stod op og gik. Og se, der var en Æthioper, en Hofmand, en mægtig Mand hos Kandake, Æthiopernes Dronning, som var sat over alle hendes Skatte; han var kommen til Jerusalem for at tilbede. </p>
<p id="v28"><sup><small>28</small></sup>  Og han var på Hjemvejen og sad på sin Vogn og læste Profeten Esajas. </p>
<p id="v29"><sup><small>29</small></sup>  Men Ånden sagde til Filip:"Gå hen og hold dig til denne Vogn!" </p>
<p id="v30"><sup><small>30</small></sup>  Og Filip løb derhen og hørte ham læse Profeten Esajas; og han sagde: "Forstår du også det, som du læser?" </p>
<p id="v31"><sup><small>31</small></sup>  Men han sagde: "Hvorledes skulde jeg kunne det, uden nogen vejleder mig?" Og han bad Filip stige op og sætte sig hos ham. </p>
<p id="v32"><sup><small>32</small></sup>  Men det Stykke af Skriften, som han læste, var dette: "Som et Får blev han ført til Slagtning, og som et Lam er stumt imod den, der klipper det, således oplader han ej sin Mund. <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  I Fornedrelsen blev hans Dom taget bort; hvem kan fortælle om hans Slægt, efterdi hans Liv borttages fra Jorden?" </p>
<p id="v34"><sup><small>34</small></sup>  Men Hofmanden talte til Filip og sagde: "Jeg beder dig, om hvem siger Profeten dette? om sig selv eller om en anden?" </p>
<p id="v35"><sup><small>35</small></sup>  Da oplod Filip sin Mund, og idet han begyndte fra dette Skriftsted, forkyndte han ham Evangeliet om Jesus. </p>
<p id="v36"><sup><small>36</small></sup>  Men som de droge frem ad Vejen, kom de til noget Vand; og Hofmanden siger: "Se, her er Vand, hvad hindrer mig fra at blive døbt?" </p>
<p id="v37"><sup><small>37</small></sup>  (Men Filip sagde: "Dersom du tror, af hele dit Hjerte, kan det ske." Men han svarede og sagde: "Jeg tror, at Jesus Kristus er Guds Søn.") <sup id="cite9"><a href="#fn9">[9]</a></sup></p>
<p id="v38"><sup><small>38</small></sup>  Og han bød, at Vognen skulde holde, og de stege begge ned i Vandet, både Filip og Hofmanden; og han døbte ham </p>
<p id="v39"><sup><small>39</small></sup>  Men da de stege op af Vandet, bortrykkede Herrens Ånd Filip, og Hofmanden så ham ikke mere; thi han drog sin Vej med Glæde. </p>
<p id="v40"><sup><small>40</small></sup>  Men Filip blev funden i Asdod, og han drog omkring og forkyndte Evangeliet i alle Byerne, indtil han kom fil Kæsarea. <sup id="cite10"><a href="#fn10">[10]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Acts_of_the_Apostles/7">Apostlenes Gerninger - Kapitel 7</a></td>
        <td><a href="/da/Bible/Acts_of_the_Apostles/Index">Indeks</a></td>
        <td><a href="/da/Bible/Acts_of_the_Apostles/9">Apostlenes Gerninger - Kapitel 9</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 8:1b <i>Nye forfølgelser</i>: <a href="/da/The_Urantia_Book/194#p4_13">UB 194:4.13</a>. </li>
  <li id="fn2"><a href="#cite2">↑</a> 8:5 <i>Prædiker for hedningerne</i>: <a href="/da/The_Urantia_Book/192#p2_11">UB 192:2.11</a>. </li>
  <li id="fn3"><a href="#cite3">↑</a> 8:5-6,12-16 <i>Filip lagde ikke hånd på</i>: <a href="/da/The_Urantia_Book/139#p5_9">UB 139:5.9</a>. </li>
  <li id="fn4"><a href="#cite4">↑</a> 8:5-8 <i>Grundlag for Filip</i>: <a href="/da/The_Urantia_Book/143#p6_6">UB 143:6.6</a>. </li>
  <li id="fn5"><a href="#cite5">↑</a> 8:12 <i>Dåb, optagelse i den sociale orden</i>: <a href="/da/The_Urantia_Book/170#p5_13">UB 170:5.13</a>. </li>
  <li id="fn6"><a href="#cite6">↑</a> 8:14-17 <i>Som udført af Peter & John</i>: <a href="/da/The_Urantia_Book/139#p5_9">UB 139:5.9</a>. </li>
  <li id="fn7"><a href="#cite7">↑</a> 8:14-25 <i>Peter forsvarede tilføjelse af ikke-jøder</i>: <a href="/da/The_Urantia_Book/139#p2_7">UB 139:2.7</a>. </li>
  <li id="fn8"><a href="#cite8">↑</a> 8:32 <i>Jesus tavs undervejs</i>: <a href="/da/The_Urantia_Book/183#p5_5">UB 183:5.5</a>. </li>
  <li id="fn9"><a href="#cite9">↑</a> 8:37 <i>Jesus, Guds søn</i>: <a href="/da/The_Urantia_Book/157#p5_1">UB 157:5.1</a>.  <i>Jesus, Guds søn</i>: <a href="/da/The_Urantia_Book/136#p1_1">UB 136:1.1</a>.  <i>Samarbejde og samtykke</i>: <a href="/da/The_Urantia_Book/110#p2_2">UB 110:2.2</a>.  <i>Evangeliet om det guddommelige sønnerskab</i>: <a href="/da/The_Urantia_Book/141#p3_5">UB 141:3.5</a>. </li>
  <li id="fn10"><a href="#cite10">↑</a> 8:40 <i>Filip's høst</i>: <a href="/da/The_Urantia_Book/130#p2_5">UB 130:2.5</a>. </li>
</ol>
</div>
