<!--
title: Anden Kongebog - Kapitel 7
description: 
published: true
date: 2022-10-6T9:45:27Z
tags: bible, bible—2 kings
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Kings/6">Anden Kongebog - Kapitel 6</a></td>
        <td><a href="/da/Bible/2_Kings/Index">Indeks</a></td>
        <td><a href="/da/Bible/2_Kings/8">Anden Kongebog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Elisa sagde: "Hør HERRENs Ord! Så siger HERREN: I Morgen ved denne Tid skal en Sea fint Hvedemel koste en Sekel og to Sea Byg ligeledes en Sekel i Samarias Port!" </p>
<p id="v2"><sup><small>2</small></sup>  Men Høvedsmanden, til hvis Arm Kongen støttede sig, svarede den Guds Mand og sagde: "Om så HERREN satte Vinduer på Himmelen, mon da sligt kunde ske?" Han sagde: "Med egne Øjne skal du få det at se, men ikke komme til at spise deraf!" </p>
<p id="v3"><sup><small>3</small></sup>  Imidlertid varder fire spedalske Mænd ved indgangen til Porten; de sagde til hverandre: "Hvorfor skal vi blive her, til vi dør? </p>
<p id="v4"><sup><small>4</small></sup>  Dersom vi bestemmer os til at gå ind i Byen, dør vi der - der er jo Hungersnød i Byen - og bliver vi her, dør vi også! Kom derfor og lad os løbe over til Aramæernes Lejr! Lader de os leve, så bliver vi i Live, og slår de os ihjel, så dør vi!" </p>
<p id="v5"><sup><small>5</small></sup>  Så begav de sig i Mørkningen på Vej til Aramæernes Lejr; men da de kom til Udkanten af Aramæernes Lejr, var der ikke et Menneske at se. </p>
<p id="v6"><sup><small>6</small></sup>  HERREN havde nemlig ladet Aramæernes Lejr høre Larm at Vogne og Heste, Larm af en stor Hær, og de havde sagt til hverandre: "Se, Israels Konge har købt Hetiternes og Mizrajims Konger til at falde over os!" </p>
<p id="v7"><sup><small>7</small></sup>  Derfor havde de taget Flugten i Mørkningen og efterladt Lejren, som den stod, deres Telte, Heste og Æsler, og var flygtet for at redde Livet. </p>
<p id="v8"><sup><small>8</small></sup>  Da nu de spedalske havde nået Udkanten af Lejren, gik de ind i et af Teltene, spiste og drak og tog Sølv og Guld og klæder, som de gik hen og gemte; derpå kom de tilbage og gik ind i et andet Telt; også der tog de noget, som de gik hen og gemte. </p>
<p id="v9"><sup><small>9</small></sup>  Så sagde de til hverandre: "Det er ikke rigtigt, som vi bærer os ad! Denne Dag er et godt Budskabs Dag; tier vi stille og venter til Daggry, pådrager vi os Skyld; lad os derfor gå hen og melde det i Kongens Palads!" </p>
<p id="v10"><sup><small>10</small></sup>  Så gik de hen og råbte til Byens Portvægtere og bragte dem den Melding: "Vi kom til Aramæernes Lejr, og der var ikke et Menneske at se eller høre, men vi fandt Hestene og Æslerne bundet og Teltene urørt!" </p>
<p id="v11"><sup><small>11</small></sup>  Portvægterne råbte det ud, og man meldte det inde i Kongens Palads. </p>
<p id="v12"><sup><small>12</small></sup>  Men Kongen stod op om Natten og sagde til sine Folk: "Jeg skal sige eder, hvad Aramæerne har for med os; de ved, at vi er udsultet, derfor har de forladt Lejren og skjult sig på Marken, i den Tanke at vi skal gå ud af Byen, så de kan fange os levende og trænge ind i Byen!" </p>
<p id="v13"><sup><small>13</small></sup>  Men en af Folkene svarede: - "Vi kan jo tage en fem Stykker af de Heste, der er tilbage her - det vil jo dog gå dem som alle de mange, der allerede var omkommet - og sende Folk derhen, så får vi se!" </p>
<p id="v14"><sup><small>14</small></sup>  De tog da to Spand Heste, og Kongen sendte Folk efter Aramæernes Hær og sagde: "Rid hen og se efter!" </p>
<p id="v15"><sup><small>15</small></sup>  Så drog de efter dem lige til Jordan og fandt hele Vejen fuld af Klæder og Våben, som Aramæerne havde kastet fra sig på deres hovedkulds Flugt. Derpå vendte Sendebudene tilbage og meldte det til Kongen. </p>
<p id="v16"><sup><small>16</small></sup>  Så drog Folket ud og plyndrede Aramæernes Lejr; og således kom en Sea fint Hvedemel til at koste en Sekel og to Sea Byg ligeledes en Sekel, som HERREN havde sagt. </p>
<p id="v17"><sup><small>17</small></sup>  Kongen havde overdraget Høvedsmanden, til hvis Arm han støttede sig, Tilsynet med Porten, men Folket trådte ham ned i Porten, så han døde, således som den Guds Mand havde sagt, dengang Kongen kom ned til ham. </p>
<p id="v18"><sup><small>18</small></sup>  Da den Guds Mand sagde til Kongen: "To Sea Byg skal koste en Sekel og en Sea fitnt Hvedemel ligeledes en Sekel i Morgen ved denne Tid i Samarias Port!" </p>
<p id="v19"><sup><small>19</small></sup>  da havde Høvedsmanden svaret ham: "Om så HERREN satte Vinduer på Himmelen, mon da sligt kunde ske?" Og den Guds Mand havde sagt: "Med egne Øjne skal du få det at se, men ikke komme til at spise deraf!" </p>
<p id="v20"><sup><small>20</small></sup>  Således gik det ham; Folket trådte ham ned i Porten, så han døde. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Kings/6">Anden Kongebog - Kapitel 6</a></td>
        <td><a href="/da/Bible/2_Kings/Index">Indeks</a></td>
        <td><a href="/da/Bible/2_Kings/8">Anden Kongebog - Kapitel 8</a></td>
      </tr>
    </tbody>
  </table>
</figure>
