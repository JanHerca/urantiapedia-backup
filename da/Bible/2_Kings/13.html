<!--
title: Anden Kongebog - Kapitel 13
description: 
published: true
date: 2022-10-6T9:45:27Z
tags: bible, bible—2 kings
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Kings/12">Anden Kongebog - Kapitel 12</a></td>
        <td><a href="/da/Bible/2_Kings/Index">Indeks</a></td>
        <td><a href="/da/Bible/2_Kings/14">Anden Kongebog - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Ahazjas Søns, Kong Joas af Judas, tre og tyvende Regeringsår blev Joahaz, Jehus Søn, Konge over Israel, og han herskede sytten År i Samaria. </p>
<p id="v2"><sup><small>2</small></sup>  Han gjorde, hvad der var ondt i HERRNs Øjne, og vandrede i de Synder, Jeroboam, Nebats Søn, havde forledt Israel til; fra dem veg han ikke. </p>
<p id="v3"><sup><small>3</small></sup>  Da blussede HERRENs Vrede op mod Israel, og han gav dem til Stadighed i Kong Hazael af Arams og hans Søn Benhadads Hånd. </p>
<p id="v4"><sup><small>4</small></sup>  Men Joahaz bad HERREN om Nåde, og HERREN bønhørte ham, fordi han så Israels Trængsel; thi Arams Konge bragte Trængsel over dem; </p>
<p id="v5"><sup><small>5</small></sup>  og HERREN gav Israel en Befrier, som friede dem af Arams Hånd; så boede Israeliterne i deres Telte som før. </p>
<p id="v6"><sup><small>6</small></sup>  Dog veg de ikke fra de Synder, Jeroboams Hus havde forledt Israel til, men vandrede i dem; også Asjerastøtten blev stående i Samaria. </p>
<p id="v7"><sup><small>7</small></sup>  Thi Arams Konge levnede,ikke Joahaz flere Krigsfolk end halvtredsindstyve Ryttere, ti Stridsvogne og ti Tusinde Mand Fodfolk, men han tilintetgjorde dem og knuste dem til Støv. </p>
<p id="v8"><sup><small>8</small></sup>  Hvad der ellers er at fortælle om Joahaz, alt, hvad han udførte, og hans Heltegerninger står jo optegnet i Israels Kongers Krønike. </p>
<p id="v9"><sup><small>9</small></sup>  Så lagde Joahaz sig til Hvile hos sine Fædre, og man jordede ham i Samaria; og hans Søn Joas blev Konge i hans Sted. </p>
<p id="v10"><sup><small>10</small></sup>  I Kong Joas af Judas syv og tredivte Regeringsår blev Joas. Joahaz's Søn, konge over Israel, og han herskede seksten År i Samaria. </p>
<p id="v11"><sup><small>11</small></sup>  Han gjorde, hvad der var ondt i HERRENs Øjne, og veg ikke fra nogen af de Synder, Jeroboam, Nebats Søn, havde forledt Israel til, men vandrede i dem. </p>
<p id="v12"><sup><small>12</small></sup>  Hvad der ellers er at fortælle om Joas, alt, hvad han udførte, og hans Heltegerninger, hvorledes han førte Krig med Kong Amazja af Juda, står jo optegnet i Israels Kongers Krønike. </p>
<p id="v13"><sup><small>13</small></sup>  Så lagde Joas sig til Hvile hos sine Fædre; og Jeroboam satte sig på hans Trone. Joas blev jordet i Samaria hos Israels Konger. </p>
<p id="v14"><sup><small>14</small></sup>  Da Elisa blev ramt af den Sygdom, han døde af, kom Kong Joas af Israel ned til ham, bøjede sig grædende over ham og sagde: "Min Fader, min Fader, du Israels Vogne. og Ryttere!" </p>
<p id="v15"><sup><small>15</small></sup>  Men Elisa sagde til ham: "bring Bue og Pile!" Og han bragte ham Bue og Pile. </p>
<p id="v16"><sup><small>16</small></sup>  Da sagde han til Israels Konge: "Læg din Hånd på Buen!" Og da han gjorde det, lagde Elisa sine Hænder på Kongens </p>
<p id="v17"><sup><small>17</small></sup>  og sagde: "Luk Vinduet op mod Øst!" Og da han havde gjort det, sagde Elisa: "Skyd!" Og han skød. Da sagde Elisa: "En Sejrspil fra HERREN, en Sejrspil mod Aram! Du skal tilføje Aram et afgørende Nederlag ved Afek!" </p>
<p id="v18"><sup><small>18</small></sup>  Derpå sagde han: "Tag Pilene!" Og han tog dem. Da sagde han til Israels Konge: "Slå på Jorden!" Og han slog tre Gange, men holdt så op. </p>
<p id="v19"><sup><small>19</small></sup>  Da vrededes den Guds Mand på ham og sagde: "Du burde have slået fem-seks Gange, så skulde du have tilføjet Aram et afgørende Nederlag, men nu skal du kun slå Aram tre Gange!" </p>
<p id="v20"><sup><small>20</small></sup>  Så døde Elisa, og de jordede ham. År efter År trængte moabitiske Strejfskarer ind i Landet; </p>
<p id="v21"><sup><small>21</small></sup>  og da nogle Israeliter engang fik Øje på en sådan Skare, netop som de var ved at jorde en Mand, kastede de Manden i Elisas Grav og løb deres Vej. Men da Manden kom i Berøring med Elisas Ben, blev han levende og rejste sig op. </p>
<p id="v22"><sup><small>22</small></sup>  Kong Hazael af Aram trængle Israel hårdt, så længe Joabaz levede. </p>
<p id="v23"><sup><small>23</small></sup>  Men HERREN forbarmede sig og ynkedes over dem og vendte sig til dem på Grund af sin Pagt med Abraham, Isak og Jakob; han vilde ikke tilintetgøre dem og havde endnu ikke stødt dem bort fra sit Åsyn. </p>
<p id="v24"><sup><small>24</small></sup>  Men da Kong Hazael af Aram døde, og hans Søn Benhadad blev Konge i hans Sted, </p>
<p id="v25"><sup><small>25</small></sup>  tog Joas, Joahaz's Søn, de Byer tilbage fra Benhadad, Hazaels Søn, som han i Krigen havde frataget hans Fader Joahaz. Tre Gange slog Joas ham og tog de israelitiske Byer tilbage. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/2_Kings/12">Anden Kongebog - Kapitel 12</a></td>
        <td><a href="/da/Bible/2_Kings/Index">Indeks</a></td>
        <td><a href="/da/Bible/2_Kings/14">Anden Kongebog - Kapitel 14</a></td>
      </tr>
    </tbody>
  </table>
</figure>
