<!--
title: Første Thessalonikerbrev - Kapitel 2
description: 
published: true
date: 2023-11-8T20:15:14Z
tags: bible, bible—1 thessalonians
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/1_Thessalonians/1">
          <span class="mdi mdi-arrow-left-drop-circle"></span><span class="pl-2">Første Thessalonikerbrev - Kapitel 1</span>
        </a>
        </td>
        <td>
        <a href="/da/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/1_Thessalonians/3">
          <span class="pr-2">Første Thessalonikerbrev - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I vide jo selv, Brødre! at vor Indgang hos eder ikke har været forgæves; </p>
<p id="v2"><sup><small>2</small></sup>  men skønt vi, som I vide, forud havde lidt og vare blevne mishandlede i Filippi, fik vi Frimodighed i vor Gud til at tale Guds Evangelium til eder under megen Kamp. </p>
<p id="v3"><sup><small>3</small></sup>  Thi vor Prædiken skyldes ikke Bedrag, ej heller Urenhed og er ikke forbunden med Svig; </p>
<p id="v4"><sup><small>4</small></sup>  men ligesom vi af Gud ere fundne værdige til at få Evangeliet betroet, således tale vi, ikke for at behage Mennesker, men Gud, som prøver vore Hjerter. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Thi vor Færd var hverken nogen Sinde med smigrende Tale - som I vide - ej heller var den et Skalkeskjul for Havesyge - Gud er Vidne; </p>
<p id="v6"><sup><small>6</small></sup>  ikke heller søgte vi Ære af Mennesker, hverken af eder eller af andre, skønt vi som Kristi Apostle nok kunde have været eder til Byrde. </p>
<p id="v7"><sup><small>7</small></sup>  Men vi færdedes med Mildhed iblandt eder. Som når en Moder ammer sine egne Børn, </p>
<p id="v8"><sup><small>8</small></sup>  således fandt vi, af inderlig Kærlighed til eder, en Glæde i at dele med eder ikke alene Guds Evangelium, men også vort eget Liv, fordi I vare blevne os elskelige. </p>
<p id="v9"><sup><small>9</small></sup>  I erindre jo, Brødre! vor Møje og Anstrengelse; arbejdende Nat og Dag, for ikke at være nogen af eder til Byrde, prædikede vi Guds Evangelium for eder. </p>
<p id="v10"><sup><small>10</small></sup>  I ere Vidner, og Gud, hvor fromt og retfærdigt og ulasteligt vi færdedes iblandt eder, som tro; </p>
<p id="v11"><sup><small>11</small></sup>  ligesom I vide, hvorledes vi formanede og opmuntrede hver enkelt af eder som en Fader sine Børn </p>
<p id="v12"><sup><small>12</small></sup>  og besvore eder, at I skulde vandre Gud værdigt, ham, som kaldte eder til sit Rige og sin Herlighed. </p>
<p id="v13"><sup><small>13</small></sup>  Og derfor takke også vi Gud uafladelig, fordi, da I modtoge Guds Ord, som I hørte af os, toge I ikke imod det som Menneskers Ord, men som Guds Ord (hvad det sandelig er), hvilket også viser sig virksomt i eder, som tro. </p>
<p id="v14"><sup><small>14</small></sup>  Thi I, Brødre! ere blevne Efterfølgere af Guds Menigheder i Judæa i Kristus Jesus, efterdi også I have lidt det samme af eders egne Stammefrænder, som de have lidt af Jøderne, </p>
<p id="v15"><sup><small>15</small></sup>  der både ihjelsloge den Herre Jesus og Profeterne og udjoge os og ikke behage Gud og stå alle Mennesker imod, </p>
<p id="v16"><sup><small>16</small></sup>  idet de forhindre os i at tale til Hedningerne til deres Frelse, for til enhver Tid at fylde deres Synders Mål; men Vreden er kommen over dem fuldtud. </p>
<p id="v17"><sup><small>17</small></sup>  Men vi, Brødre! som en stakket Tid have været skilte fra eder i det ydre, ikke i Hjertet, vi have gjort os des mere Flid for at få eders Ansigt at se, under megen Længsel, </p>
<p id="v18"><sup><small>18</small></sup>  efterdi vi have haft i Sinde at komme til eder, jeg, Paulus, både een og to Gange, og Satan har hindret os deri. </p>
<p id="v19"><sup><small>19</small></sup>  Thi hvem er vort Håb eller vor Glæde eller vor Hæderskrans, når ikke også I ere det for vor Herre Jesus Kristus i hans Tilkommelse? <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  I ere jo vor Ære og Glæde. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/da/Bible/1_Thessalonians/1">
          <span class="mdi mdi-arrow-left-drop-circle"></span><span class="pl-2">Første Thessalonikerbrev - Kapitel 1</span>
        </a>
        </td>
        <td>
        <a href="/da/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/1_Thessalonians/3">
          <span class="pr-2">Første Thessalonikerbrev - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 2:4 <i>Gud dømmer menneskers hjerter</i>: <a href="/da/The_Urantia_Book/140#p3_19">UB 140:3.19</a>. </li>
  <li id="fn2"><a href="#cite2">↑</a> 2:19 <i>Jeg er håbet for al levende sandhed</i>: <a href="/da/The_Urantia_Book/182#p1_10">UB 182:1.10</a>. </li>
</ol>
</div>
