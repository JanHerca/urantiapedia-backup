<!--
title: Første Thessalonikerbrev - Kapitel 3
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Thessalonians/2">Første Thessalonikerbrev - Kapitel 2</a></td>
        <td><a href="/da/Bible/1_Thessalonians/Index">Indeks</a></td>
        <td><a href="/da/Bible/1_Thessalonians/4">Første Thessalonikerbrev - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Derfor, da vi ikke længer kunde udholde det, besluttede vi at lades alene tilbage i Athen, </p>
<p id="v2"><sup><small>2</small></sup>  og vi sendte Timotheus, vor Broder og Guds Tjener i Kristi Evangelium, for at styrke eder og formane eder angående eders Tro, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  for at ingen skulde blive vakelmodig i disse Trængsler; I vide jo selv, at dertil ere vi bestemte. </p>
<p id="v4"><sup><small>4</small></sup>  Thi også da vi vare hos eder, sagde vi eder det forud, at vi skulde komme til at lide Trængsler, som det også er sket, og som I vide. </p>
<p id="v5"><sup><small>5</small></sup>  Derfor sendte også jeg Bud, da jeg ikke længer kunde udholde det, for at få Besked om eders Tro, om måske Fristeren skulde have fristet eder, og vor Møje skulde blive forgæves. </p>
<p id="v6"><sup><small>6</small></sup>  Men nu, da Timotheus er kommen til os fra eder og har bragt os godt Budskab om eders Tro og Kærlighed og om, at I altid have os i god Ihukommelse, idet I længes efter at se os, ligesom vi efter eder: </p>
<p id="v7"><sup><small>7</small></sup>  så ere vi af den Grund, Brødre! blevne trøstede med Hensyn til eder under al vor Nød og Trængsel, ved eders Tro. </p>
<p id="v8"><sup><small>8</small></sup>  Thi nu leve vi, når I stå fast i Herren. </p>
<p id="v9"><sup><small>9</small></sup>  Thi hvilken Tak kunne vi bringe Gud for eder til Gengæld for al den Glæde; hvormed vi glæde os over eder for vor Guds Åsyn, </p>
<p id="v10"><sup><small>10</small></sup>  idet vi Nat og Dag inderligt bede om at måtte få eder selv at se og råde Bod på eders Tros Mangler? </p>
<p id="v11"><sup><small>11</small></sup>  Men han selv, vor Gud og Fader, og vor Herre Jesus Kristus styre vor Vej til eder! </p>
<p id="v12"><sup><small>12</small></sup>  Men eder lade Herren vokse og blive overvættes rige i Kærligheden til hverandre og til alle, ligesom vi have den til eder, </p>
<p id="v13"><sup><small>13</small></sup>  så at han styrker eders Hjerter og gør dem udadlelige i Hellighed for Gud og vor Fader i vor Herres Jesu Tilkommelse med alle hans hellige! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Thessalonians/2">Første Thessalonikerbrev - Kapitel 2</a></td>
        <td><a href="/da/Bible/1_Thessalonians/Index">Indeks</a></td>
        <td><a href="/da/Bible/1_Thessalonians/4">Første Thessalonikerbrev - Kapitel 4</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:2 <i>Kaldet »bror« & »søster«</i>: <a href="/da/The_Urantia_Book/194#p4_7">UB 194:4.7</a>. </li>
</ol>
</div>
