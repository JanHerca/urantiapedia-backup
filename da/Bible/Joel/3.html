<!--
title: Joels Bog - Kapitel 3
description: 
published: true
date: 2022-10-6T9:45:27Z
tags: bible, bible—joel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Joel/2">Joels Bog - Kapitel 2</a></td>
        <td><a href="/da/Bible/Joel/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Og det skal ske derefter, at jeg vil udgyde min ånd over alt kød, eders Sønner og eders Døtre skal profetere, eders gamle skal drømme Drømme og eders unge skue Syner; </p>
<p id="v2"><sup><small>2</small></sup>  også over Trælle og Trælkvinder vil jeg udgyde min Ånd i de Dage. </p>
<p id="v3"><sup><small>3</small></sup>  Og jeg lader ske Tegn på Himmelen og på Jorden, Blod, Ild og Røgstøtter. </p>
<p id="v4"><sup><small>4</small></sup>  Solen skal vendes til Mørke og Månen til Blod, før HERRENs store og frygtelige Dag kommer. </p>
<p id="v5"><sup><small>5</small></sup>  Men enhver, som påkalder HERRENs Navn, skal frelses; thi på Zions Bjerg og i Jerusalem skal der være Frelse, som HERREN har sagt; og til de undslupne skal hver den høre, som HERREN kalder. </p>
<p id="v6"><sup><small>6</small></sup>  Thi se, i de Dage og på den Tid, når jeg vender Judas og Jerusalems Skæbne, </p>
<p id="v7"><sup><small>7</small></sup>  samler jeg alle Hedningefolk og fører dem ned i Josafats Dal. Der vil jeg holde Rettergang med dem om mit Folk og min Arvelod Israel, som de spredte blandt Folkene; og de delte mit Land, </p>
<p id="v8"><sup><small>8</small></sup>  kastede Lod om mit Folk, gav en Dreng for en Skøge og solgte en Pige for Vin, som de drak. </p>
<p id="v9"><sup><small>9</small></sup>  Og desuden, hvad vil I mig, Tyrus og Zidon og alle Filisterlands Kredse? Er der noget, I vil gengælde mig, eller vil I gøre mig noget? Hastigt og brat lader jeg Gengældelse komme over eders Hoved, </p>
<p id="v10"><sup><small>10</small></sup>  I, som tog mit Sølv og Guld, bortførte mine kostbareste Ting til eders Borge </p>
<p id="v11"><sup><small>11</small></sup>  og solgte Judæerne og Jerusalems Borgere til Grækerne, for at de skulde føres langt bort fra deres Hjem. </p>
<p id="v12"><sup><small>12</small></sup>  Se, jeg vækker dem op fra det Sted, I solgte dem til, og lader Gengældelse komme over eders Hoved. </p>
<p id="v13"><sup><small>13</small></sup>  Jeg sælger eders Sønner og Døtre til Judæerne, og de skal sælge dem til Sabæerne, Folket i det fjerne Land, så sandt HERREN har talet. </p>
<p id="v14"><sup><small>14</small></sup>  Råb det ud blandt Folkene, helliger en Krig, væk Heltene op! Lad alle våbenføre Mænd komme og drage op! </p>
<p id="v15"><sup><small>15</small></sup>  Smed eders Plovjern om til Sværd, eders Vingårdsknive til Spyd! Svæklingen skal sige: "Jeg er en Helt!" </p>
<p id="v16"><sup><small>16</small></sup>  Skynd eder og kom, alle Hedningefolk viden om, og saml eder! Før dine Helte derned, HERRE! </p>
<p id="v17"><sup><small>17</small></sup>  Hedningefolkene skal vækkes op og drage til Josafats Dal; thi der vil jeg sidde til Doms over alle Hedningefolk viden om. </p>
<p id="v18"><sup><small>18</small></sup>  Sving Seglen, thi Høsten er moden; kom og stamp, thi Persekummen er fuld! Persekarrene løber over, thi stor er Folkenes Ondskab. </p>
<p id="v19"><sup><small>19</small></sup>  Skarer på Skarer i Opgørets Dal! Thi nær er HERRENs Dag i Opgørets Dal. </p>
<p id="v20"><sup><small>20</small></sup>  Sol og Måne sortner, og Stjernerne mister deres Glans. </p>
<p id="v21"><sup><small>21</small></sup>  HERREN brøler fra Zion, fra Jerusalem løfter han sin Røst; Himmelen og Jorden skælver. Men HERREN er Ly for sit Folk og Værn for Israels Børn. </p>
<p id="v22"><sup><small>22</small></sup>  Og I skal kende, at jeg er HERREN eders Gud, som bor på Zion, mit hellige Bjerg. Jerusalem skal blive en Helligdom, og fremmede skal ikke mere drage derigennem. </p>
<p id="v23"><sup><small>23</small></sup>  På hin Dag skal Bjergene dryppe af Most og Højene flyde med Mælk; alle Judas Bække skal strømme med Vand, og en kilde skal vælde frem fra HERRENs Hus og vande Akaciedalen. </p>
<p id="v24"><sup><small>24</small></sup>  Ægypten skal blive øde, Edom en øde Ørk for deres Vold mod Judæerne, i hvis Land de udgød uskyldigt Blod. </p>
<p id="v25"><sup><small>25</small></sup>  Og Juda skal være beboet evindelig, Jerusalem fra Slægt til Slægt. </p>
<p id="v26"><sup><small>26</small></sup>  Jeg hævner deres Blod, som jeg endnu ikke har hævnet; og HERREN bor på Zion. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Joel/2">Joels Bog - Kapitel 2</a></td>
        <td><a href="/da/Bible/Joel/Index">Indeks</a></td>
        <td> </td>
      </tr>
    </tbody>
  </table>
</figure>
