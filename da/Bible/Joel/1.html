<!--
title: Joels Bog - Kapitel 1
description: 
published: true
date: 2022-10-6T9:45:27Z
tags: bible, bible—joel
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Joel/Index">Indeks</a></td>
        <td><a href="/da/Bible/Joel/2">Joels Bog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Herrens Ord, som kom til Joel, Petuels søn. </p>
<p id="v2"><sup><small>2</small></sup>  Hør dette, I Ældste, lån Øre, alle, som bor i Landet! Er sligt mon sket i eders eller eders Fædres Dage? </p>
<p id="v3"><sup><small>3</small></sup>  I skal fortælle det til eders Børn, og de igen til deres, og deles til næste Slægt. </p>
<p id="v4"><sup><small>4</small></sup>  Græshoppen åd, hvad Gnaveren levned, Springeren åd, hvad Græshoppen levned, Æderen åd, hvad Springeren levned. </p>
<p id="v5"><sup><small>5</small></sup>  Vågn op, I drukne, og græd; enhver, som drikker Vin, skal jamre over Most, der gik tabt for eders. Mund. </p>
<p id="v6"><sup><small>6</small></sup>  Thi et Folk drog op mod mit Land, vældigt og uden Tal; dets Tænder er Løvetænder, det har Kindtænder som en Løvinde. </p>
<p id="v7"><sup><small>7</small></sup>  Det lagde min Vinstok øde, knækked mit Figentræ, afbarked og hærgede det; dets Grene stritter hvide. </p>
<p id="v8"><sup><small>8</small></sup>  Klag som sørgeklædt Jomfru over sin Ungdoms Brudgom! </p>
<p id="v9"><sup><small>9</small></sup>  Afgrødeoffer og Drikoffer gik tabt for HERRENs Hus; Præsterne, HERRENs Tjenere sørger. </p>
<p id="v10"><sup><small>10</small></sup>  Marken er ødelagt, Jorden sørger; thi Kornet er ødelagt, Mosten slog fejl og Olien hentørres. </p>
<p id="v11"><sup><small>11</small></sup>  Bønder skuffes og Vingårdsmænd jamrer både over Hveden og Byggen; thi Markens Høst gik tabt; </p>
<p id="v12"><sup><small>12</small></sup>  fejl slog Vinstokken, Figentræet tørres; Granatæble, Palme og æbletræ, hvert Markens Træ tørres hen. Ja, med Skam veg Glæde fra Menneskens Børn: </p>
<p id="v13"><sup><small>13</small></sup>  Sørg, I Præster i Sæk, I AIterets Tjenere, jamrer! Gå ind og bær Sæk i Nat, I, som tjener min Gud! Thi Afgrødeoffer og Drikofer unddrages eders Guds Hus. </p>
<p id="v14"><sup><small>14</small></sup>  Helliger en Faste, udråb festlig Samling, I Ældste, kald alle, som bor i Landet, sammen til HERREN eders Guds Hus og råb så til HERREN! </p>
<p id="v15"><sup><small>15</small></sup>  Ak, hvilken Dag! Thi nær er HERRENs Dag, den kommer som Vold fra den Vældige. </p>
<p id="v16"><sup><small>16</small></sup>  Så vi ej Føden gå tabt, vor Guds Hus tømt for Glæde og Jubel? </p>
<p id="v17"><sup><small>17</small></sup>  Sæden skrumper ind i den klumpede Jord; Lader er nedbrudt, Forrådshuse jævnet, thi Kornet er vissent. </p>
<p id="v18"><sup><small>18</small></sup>  Hvor Kvæget dog stønner! Oksernes Hjorde er skræmte, fordi de ikke har Græs; selv Småkvægets Hjorde lider. </p>
<p id="v19"><sup><small>19</small></sup>  Jeg råber til dig, o HERRE; thi Ild har fortæret Ørkenens Græsning, og Luen afsved hvert Markens Træ; </p>
<p id="v20"><sup><small>20</small></sup>  til dig skriger selv Markens Dyr, thi Bækkenes Lejer er tørre, og Ild har fortæret Ørkenens Græsning. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/Joel/Index">Indeks</a></td>
        <td><a href="/da/Bible/Joel/2">Joels Bog - Kapitel 2</a></td>
      </tr>
    </tbody>
  </table>
</figure>
