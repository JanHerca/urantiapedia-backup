<!--
title: Joels Bog - Kapitel 2
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Joel/1">Joels Bog - Kapitel 1</a></td>
        <td><a href="/da/Bible/Joel/Index">Indeks</a></td>
        <td><a href="/da/Bible/Joel/3">Joels Bog - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Stød i horn på Zion, blæs alarm på mit hellige Bjerg! Alle i landet skal bæve, thi HERRENs Dag, den kommer; </p>
<p id="v2"><sup><small>2</small></sup>  ja, nær er Mulms og Mørkes Dag, Skyers og Tåges Dag. Et stort, et vældigt Folk er bredt som Gry over Bjerge. Dets Lige har aldrig været, skal aldrig komme herefter til fjerneste Slægters År. </p>
<p id="v3"><sup><small>3</small></sup>  Foran det æder Ild, og bag det flammer Lue; foran det er Landet som Eden og bag det en øde Ørk; fra det slipper ingen bort. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  At se til er de som Heste, som Hingste farer de frem; </p>
<p id="v5"><sup><small>5</small></sup>  det lyder som raslende Vogne, når de hopper på Bjergenes Tinder, som knitrende Lue, der æder Strå, som en vældig Hær, der er rustet til Strid. </p>
<p id="v6"><sup><small>6</small></sup>  Folkeslag skælver for dem, alle Ansigter blusser. </p>
<p id="v7"><sup><small>7</small></sup>  Som Helte haster de frem, som Stridsmænd stormer de Mure; enhver går lige ud, de bøjer ej af fra vejen. </p>
<p id="v8"><sup><small>8</small></sup>  De trænger ikke hverandre, hver følger sin egen Sti. Trods Våbenmagt styrter de frem uden at lade sig standse, de kaster sig over Byen, </p>
<p id="v9"><sup><small>9</small></sup>  stormer Mulen i Løb; i Husene trænger de ind, gennem Vinduer kommer de som Tyve. </p>
<p id="v10"><sup><small>10</small></sup>  Foran dem skælver Jorden, Himlen bæver; Sol og Måne sortner, Stjernerne mister deres Glans. </p>
<p id="v11"><sup><small>11</small></sup>  Foran sin Stridsmagt løfter HERREN sin Røst, thi såre stor er hans Hær, ja, hans Ords Fuldbyrder er vældig; thi stor er HERRENs Dag og såre frygtelig; hvem holder den ud? </p>
<p id="v12"><sup><small>12</small></sup>  Selv nu, så lyder det fra HERREN, vend om til mig af ganske Hjerte, med Faste og Gråd og Klage! </p>
<p id="v13"><sup><small>13</small></sup>  Sønderriv Hjerterne, ej eders Klæder, vend om til HERREN eders Gud! Thi nådig og barmhjertig er han, langmodig og rig på Miskundhed, han angrer det onde. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Måske slår han om og angrer og levner Velsignelse efter sig, Afgrødeoffer og Drikoffer til HERREN eders Gud. </p>
<p id="v15"><sup><small>15</small></sup>  Stød i Horn på Zion, helliger Faste, udråb festlig Samling, </p>
<p id="v16"><sup><small>16</small></sup>  kald Folket sammen, helliger et Stævne, lad de gamle samles, kald Børnene sammen, også dem, som dier Bryst; lad Brudgom gå ud af sit Kammer, Brud af sit Telt! </p>
<p id="v17"><sup><small>17</small></sup>  Imellem Forhal og Alter skal Præsterne, HERRENs Tjenere, græde og sige: "HERRE, spar dog dit Folk! Overgiv ej din Arv til Skændsel, til Hedningers Spot! Hvi skal man sige blandt Folkene: Hvor er deres Gud?" </p>
<p id="v18"><sup><small>18</small></sup>  Og HERREN blev nidkær for sit Land og fik Medynk med sit Folk. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Og HERREN svarede sit Folk: Se, jeg sender eder korn, Most og Olie, så I kan mættes deraf; og jeg vil ikke længer gøre eder til Skændsel iblandt Hedningerne. </p>
<p id="v20"><sup><small>20</small></sup>  Fjenden fra Nord driver jeg langt bort fra eder og støder ham ud i et tørt og øde Land, hans Fortrop ud i Havet i Øst og hans Bagtrop i Havet i Vest, og han skal udsprede Stank og ilde Lugt; thi han udførte store Ting. </p>
<p id="v21"><sup><small>21</small></sup>  Frygt ikke, Jord, fryd dig, vær glad! Thi HERREN har udført store Ting. </p>
<p id="v22"><sup><small>22</small></sup>  Frygt ikke, I Markens Dyr! Thi Ørkenens Græsmarker grønnes, og Træerne bærer Frugt; Figentræ og Vinstok giver alt, hvad de kan. </p>
<p id="v23"><sup><small>23</small></sup>  Og I, Zions Sønner, fryd eder, vær glade i HERREN eders Gud! Thi han giver eder Føde til Frelse, idet han sender eder Regn, Tidligregn og Sildigregn, som før. </p>
<p id="v24"><sup><small>24</small></sup>  Tærskepladserne skal fyldes med Korn, Persekummerne løbe over med Most og Olie. </p>
<p id="v25"><sup><small>25</small></sup>  Og jeg godtgør eder de År, da Græshoppen, Springeren, Æderen og Gnaveren hærgede, min store Hær, som jeg sendte imod eder. </p>
<p id="v26"><sup><small>26</small></sup>  I skal spise og mættes og love HERREN eders Guds Navn, fordi han handler underfuldt med eder; og mit Folk skal i Evighed ikke blive til Skamme. </p>
<p id="v27"><sup><small>27</small></sup>  Og I skal kende, at jeg er i Israels Midte, og at jeg, og ingen anden er HERREN eders Gud; og mit Folk skal i Evighed ikke blive til Skamme. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Joel/1">Joels Bog - Kapitel 1</a></td>
        <td><a href="/da/Bible/Joel/Index">Indeks</a></td>
        <td><a href="/da/Bible/Joel/3">Joels Bog - Kapitel 3</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 2:3 <i>Edens have</i>: <a href="/da/The_Urantia_Book/43#p6_2">UB 43:6.2</a>. </li>
  <li id="fn2"><a href="#cite2">↑</a> 2:13 <i>Gud sagde, at han skulle være vred</i>: <a href="/da/The_Urantia_Book/4#p3_2">UB 4:3.2</a>. </li>
  <li id="fn3"><a href="#cite3">↑</a> 2:18 <i>Gud sagde, at han skulle være jaloux på</i>: <a href="/da/The_Urantia_Book/4#p3_1">UB 4:3.1</a>.  <i>Jaloux for</i>: <a href="/da/The_Urantia_Book/96#p4_6">UB 96:4.6</a>. </li>
  <li id="fn4"><a href="#cite4">↑</a> 2:28 <i>Justeringsarbejdere efter pinse</i>: <a href="/da/The_Urantia_Book/108#p2_3">UB 108:2.3</a>. </li>
  <li id="fn5"><a href="#cite5">↑</a> 2:28-29 <i>Hæld spiritus ud over alt kød</i>: <a href="/da/The_Urantia_Book/190#p5_4">UB 190:5.4</a>.  <i>Sandhedens ånd</i>: <a href="/da/The_Urantia_Book/137#p8_7">UB 137:8.7</a>.  <i>Ny ånd, der lever i menneskers hjerter</i>: <a href="/da/The_Urantia_Book/121#p7_5">UB 121:7.5</a>.  <i>Jeg vil sende »min ånd«</i>: <a href="/da/The_Urantia_Book/180#p4_5">UB 180:4.5</a>.  <i>Sandhedens ånd</i>: <a href="/da/The_Urantia_Book/120#p2_4">UB 120:2.4</a>.  <i>Sandhedens ånd skænket til alle</i>: <a href="/da/The_Urantia_Book/194#p3_6">UB 194:3.6</a>.  <i>Sandhedens ånd vil være med jer</i>: <a href="/da/The_Urantia_Book/181#p2_24">UB 181:2.24</a>.  <i>Sandhedens ånd</i>: <a href="/da/The_Urantia_Book/34#p7_1">UB 34:7.1</a>.  <i>Sandhedens ånd</i>: <a href="/da/The_Urantia_Book/146#p3_6">UB 146:3.6</a>.  <i>En anden lærer, sandhedens ånd</i>: <a href="/da/The_Urantia_Book/176#p4_3">UB 176:4.3</a>.  <i>Jesus til at udgyde sin ånd</i>: <a href="/da/The_Urantia_Book/141#p4_5">UB 141:4.5</a>.  <i>Sandhedens ånd</i>: <a href="/da/The_Urantia_Book/180#p6_3">UB 180:6.3</a>.  <i>Sandhedens ånd</i>: <a href="/da/The_Urantia_Book/34#p4_1">UB 34:4.1</a>.  <i>Sandhedens ånd</i>: <a href="/da/The_Urantia_Book/34#p5_5">UB 34:5.5</a>.  <i>Søn udgød ånd på kød</i>: <a href="/da/The_Urantia_Book/20#p1_6">UB 20:1.6</a>.  <i>Sandhedens ånd</i>: <a href="/da/The_Urantia_Book/32#p5_8">UB 32:5.8</a>.  <i>Sandhedens ånd</i>: <a href="/da/The_Urantia_Book/21#p5_7">UB 21:5.7</a>.  <i>Sandhedens ånd</i>: <a href="/da/The_Urantia_Book/20#p6_8">UB 20:6.8</a>.  <i>Ånd udgydt over alt kød</i>: <a href="/da/The_Urantia_Book/52#p5_6">UB 52:5.6</a>.  <i>Udgyd min ånd over alt kød</i>: <a href="/da/The_Urantia_Book/181#p1_4">UB 181:1.4</a>.  <i>Løfte om trøster</i>: <a href="/da/The_Urantia_Book/180#p3_3">UB 180:3.3</a>.  <i>Send sandhedens ånd</i>: <a href="/da/The_Urantia_Book/193#p5_2">UB 193:5.2</a>.  <i>Sandhedens ånd</i>: <a href="/da/The_Urantia_Book/120#p2_6">UB 120:2.6</a>.  <i>Følg ny lærer i hjerter</i>: <a href="/da/The_Urantia_Book/181#p2_14">UB 181:2.14</a>.  <i>Ånd i mennesket (Sandhedens ånd)</i>: <a href="/da/The_Urantia_Book/103#p1_6">UB 103:1.6</a>.  <i>Sandhedens ånd</i>: <a href="/da/The_Urantia_Book/191#p6_3">UB 191:6.3</a>. </li>
  <li id="fn6"><a href="#cite6">↑</a> 2:32 <i>Enhver, der vil, bliver frelst</i>: <a href="/da/The_Urantia_Book/131#p10_7">UB 131:10.7</a>.  <i>Enhver, der vil, kan komme</i>: <a href="/da/The_Urantia_Book/139#p12_7">UB 139:12.7</a>.  <i>Enhver, der vil, kan komme</i>: <a href="/da/The_Urantia_Book/166#p3_7">UB 166:3.7</a>.  <i>Den, der kalder på Herren, bliver frelst</i>: <a href="/da/The_Urantia_Book/2#p4_1">UB 2:4.1</a>.  <i>Enhver, der vil, kan komme</i>: <a href="/da/The_Urantia_Book/2#p5_2">UB 2:5.2</a>.  <i>Enhver, der vil, kan komme</i>: <a href="/da/The_Urantia_Book/165#p3_8">UB 165:3.8</a>.  <i>Enhver, der vil, kan komme</i>: <a href="/da/The_Urantia_Book/32#p5_8">UB 32:5.8</a>.  <i>Enhver, der vil, kan komme</i>: <a href="/da/The_Urantia_Book/100#p7_6">UB 100:7.6</a>. </li>
</ol>
</div>
