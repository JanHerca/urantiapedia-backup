<!--
title: Klagesangene - Kapitel 3
description: 
published: true
date: 2022-10-6T9:45:27Z
tags: bible, bible—lamentations
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/Lamentations/2">Klagesangene - Kapitel 2</a></td>
        <td><a href="/da/Bible/Lamentations/Index">Indeks</a></td>
        <td><a href="/da/Bible/Lamentations/4">Klagesangene - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeg er den, der så nød ved hans vredes ris, </p>
<p id="v2"><sup><small>2</small></sup>  mig har han ført og ledt i det tykkeste Mulm, </p>
<p id="v3"><sup><small>3</small></sup>  ja, Hånden vender han mod mig Dagen lang. </p>
<p id="v4"><sup><small>4</small></sup>  Mit Bød og min Hud har han opslidt, brudt mine Ben, </p>
<p id="v5"><sup><small>5</small></sup>  han mured mig inde, omgav mig med Galde og Møje, </p>
<p id="v6"><sup><small>6</small></sup>  lod mig bo i Mørke som de, der for længst er døde. </p>
<p id="v7"><sup><small>7</small></sup>  Han har spærret mig inde og lagt mig i tunge Lænker. </p>
<p id="v8"><sup><small>8</small></sup>  Om jeg end råber og skriger, min Bøn er stængt ude. </p>
<p id="v9"><sup><small>9</small></sup>  Han spærred mine Veje med Kvader, gjorde Stierne kroge. </p>
<p id="v10"><sup><small>10</small></sup>  Han blev mig en lurende Bjørn, en Løve i Baghold; </p>
<p id="v11"><sup><small>11</small></sup>  han ledte mig vild, rev mig sønder og lagde mig øde; </p>
<p id="v12"><sup><small>12</small></sup>  han spændte sin Bue; lod mig være Skive for Pilen. </p>
<p id="v13"><sup><small>13</small></sup>  Han sendte sit Koggers Sønner i Nyrerne på mig; </p>
<p id="v14"><sup><small>14</small></sup>  hvert Folk lo mig ud og smæded mig Dagen lang, </p>
<p id="v15"><sup><small>15</small></sup>  med bittert mætted han mig, gav mig Malurt at drikke. </p>
<p id="v16"><sup><small>16</small></sup>  Mine Tænder lod han bide i Flint, han trådte mig i Støvet; </p>
<p id="v17"><sup><small>17</small></sup>  han skilte min Sjæl fra Freden, jeg glemte Lykken </p>
<p id="v18"><sup><small>18</small></sup>  og sagde: "Min Livskraft, mit Håb til HERREN er ude." </p>
<p id="v19"><sup><small>19</small></sup>  At mindes min Vånde og Flakken er Malurt og Galde; </p>
<p id="v20"><sup><small>20</small></sup>  min Sjæl, den mindes det grant den grubler betynget. </p>
<p id="v21"><sup><small>21</small></sup>  Det lægger jeg mig på Sinde, derfor vil jeg håbe: </p>
<p id="v22"><sup><small>22</small></sup>  HERRENs Miskundhed er ikke til Ende, ikke brugt op, </p>
<p id="v23"><sup><small>23</small></sup>  hans Nåde er ny hver Morgen, hans Trofasthed stor. </p>
<p id="v24"><sup><small>24</small></sup>  Min Del er HERREN, (siger min Sjæl,) derfor håber jeg på ham. </p>
<p id="v25"><sup><small>25</small></sup>  Dem, der bier på HERREN, er han god, den Sjæl, der ham søger; <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  det er godt at håbe i Stilhed på HERRENs Frelse, </p>
<p id="v27"><sup><small>27</small></sup>  godt for en Mand, at han bærer Åg i sin Ungdom. </p>
<p id="v28"><sup><small>28</small></sup>  Han sidde ensom og tavs, når han lægger det på ham; </p>
<p id="v29"><sup><small>29</small></sup>  han trykke sin Mund mod Støvet, måske er der Håb. </p>
<p id="v30"><sup><small>30</small></sup>  Række Kind til den, der slår ham, mættes med Hån. </p>
<p id="v31"><sup><small>31</small></sup>  Thi Herren bortstøder ikke for evigt, </p>
<p id="v32"><sup><small>32</small></sup>  har han voldt Kvide, så ynkes han, stor er hans Nåde; </p>
<p id="v33"><sup><small>33</small></sup>  ej af Hjertet plager og piner han Menneskens Børn. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Når Landets Fanger til Hobe trædes under Fod, </p>
<p id="v35"><sup><small>35</small></sup>  når Mandens Ret for den Højestes Åsyn bøjes, <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  når en Mand lider Uret i sin Sag mon Herren ej ser det? </p>
<p id="v37"><sup><small>37</small></sup>  Hvo taler vel, så det sker, om ej Herren byder? </p>
<p id="v38"><sup><small>38</small></sup>  Kommer ikke både ondt og godt fra den Højestes Mund? </p>
<p id="v39"><sup><small>39</small></sup>  Over hvad skal den levende sukke? Hver over sin Synd! </p>
<p id="v40"><sup><small>40</small></sup>  Lad os ransage, granske vore Veje og vende os til HERREN, </p>
<p id="v41"><sup><small>41</small></sup>  løfte Hænder og Hjerte til Gud i Himlen; </p>
<p id="v42"><sup><small>42</small></sup>  vi syndede og stod imod, du tilgav ikke, </p>
<p id="v43"><sup><small>43</small></sup>  men hylled dig i Vrede, forfulgte os, dræbte uden Skånsel, </p>
<p id="v44"><sup><small>44</small></sup>  hylled dig i Skyer, så Bønnen ej nåed frem; </p>
<p id="v45"><sup><small>45</small></sup>  til Skarn og til Udskud har du gjort os midt iblandt Folkene. </p>
<p id="v46"><sup><small>46</small></sup>  De opspærred Munden imod os, alle vore Fjender. </p>
<p id="v47"><sup><small>47</small></sup>  Vor Lod blev Gru og Grav og Sammenbruds Øde; </p>
<p id="v48"><sup><small>48</small></sup>  Vandstrømme græder mit Øje, mit Folk brød sammen. </p>
<p id="v49"><sup><small>49</small></sup>  Hvileløst strømmer mit Øje, det kender ej Ro, </p>
<p id="v50"><sup><small>50</small></sup>  før HERREN skuer ned fra Himlen, før han ser til. </p>
<p id="v51"><sup><small>51</small></sup>  Synet af Byens Døtre piner min Sjæl. </p>
<p id="v52"><sup><small>52</small></sup>  Jeg joges som en Fugl af Fjender, hvis Had var grundløst, </p>
<p id="v53"><sup><small>53</small></sup>  de spærred mig inde i en Grube, de stenede mig; </p>
<p id="v54"><sup><small>54</small></sup>  Vand strømmed over mit Hoved, jeg tænkte: "Fortabt!" </p>
<p id="v55"><sup><small>55</small></sup>  Dit Navn påkaldte jeg, HERRE, fra Grubens Dyb; </p>
<p id="v56"><sup><small>56</small></sup>  du hørte min Røst: "O, gør dig ej døv for mit Skrig!" </p>
<p id="v57"><sup><small>57</small></sup>  Nær var du den Dag jeg kaldte, du sagde: "Frygt ikke!" </p>
<p id="v58"><sup><small>58</small></sup>  Du førte min Sag, o Herre, genløste mit Liv; </p>
<p id="v59"><sup><small>59</small></sup>  HERRE, du ser, jeg lider Uret. skaf mig min Ret! </p>
<p id="v60"><sup><small>60</small></sup>  Al deres Hævnlyst ser du, alle deres Rænker, </p>
<p id="v61"><sup><small>61</small></sup>  du hører deres Smædeord HERRE, deres Rænker imod mig, </p>
<p id="v62"><sup><small>62</small></sup>  mine Fjenders Tale og Tanker imod mig bestandig. </p>
<p id="v63"><sup><small>63</small></sup>  Se dem, når de sidder eller står, deres Nidvise er jeg. </p>
<p id="v64"><sup><small>64</small></sup>  Dem vil du gengælde, HERRE, deres Hænders Gerning, </p>
<p id="v65"><sup><small>65</small></sup>  gør deres Hjerte forhærdet din Forbandelse over dem! </p>
<p id="v66"><sup><small>66</small></sup>  forfølg dem i Vrede, udryd dem under din Himmel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/Lamentations/2">Klagesangene - Kapitel 2</a></td>
        <td><a href="/da/Bible/Lamentations/Index">Indeks</a></td>
        <td><a href="/da/Bible/Lamentations/4">Klagesangene - Kapitel 4</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 3:25 <i>Del 1: Gud er god</i>: <a href="/da/The_Urantia_Book/2#p6_3">UB 2:6.3</a>. </li>
  <li id="fn2"><a href="#cite2">↑</a> 3:33 <i>Han er ikke villig til at plage</i>: <a href="/da/The_Urantia_Book/2#p4_1">UB 2:4.1</a>.  <i>Herren rammer ikke frivilligt</i>: <a href="/da/The_Urantia_Book/148#p5_5">UB 148:5.5</a>.  <i>Han lider ikke af egen fri vilje</i>: <a href="/da/The_Urantia_Book/97#p6_3">UB 97:6.3</a>.  <i>Faderen lider ikke frivilligt</i>: <a href="/da/The_Urantia_Book/148#p6_11">UB 148:6.11</a>. </li>
  <li id="fn3"><a href="#cite3">↑</a> 3:35,38 <i>Most Highs</i>: <a href="/da/The_Urantia_Book/43#p3_1">UB 43:3.1</a>.  <i>Den Højeste</i>: <a href="/da/The_Urantia_Book/93#p3_2">UB 93:3.2</a>.  <i>Gud den Højeste</i>: <a href="/da/The_Urantia_Book/93#p2_3">UB 93:2.3</a>. </li>
</ol>
</div>
