<!--
title: Første Kongebog - Kapitel 5
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Kings/4">Første Kongebog - Kapitel 4</a></td>
        <td><a href="/da/Bible/1_Kings/Index">Indeks</a></td>
        <td><a href="/da/Bible/1_Kings/6">Første Kongebog - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da Kong Hiram af Tyrus hørte, at Salomo var salvet til Konge i stedet for sin Fader, sendte han nogle af sine Folk til ham; thi Hiram havde altid været Davids Ven. </p>
<p id="v2"><sup><small>2</small></sup>  Og Salomo sendte Hiram følgende Bud: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  "Du ved, at min Fader David ikke kunde bygge HERREN sin Guds Navn et Hus for de Kriges Skyld, man fra alle Sider påførte ham, indtil HERREN lagde hans Fjender under hans Fødder. </p>
<p id="v4"><sup><small>4</small></sup>  Men nu har HERREN min Gud skaffet mig Ro til alle Sider; der findes ingen Modstandere, og der er ingen Fare på Færde. </p>
<p id="v5"><sup><small>5</small></sup>  Se, derfor har jeg i Sinde at bygge HERREN min Guds Navn et Hus efter HERRENs Ord til min Fader David: Din Søn, som jeg sætter på din Trone i dit Sted, han skal bygge Huset for mit Navn. </p>
<p id="v6"><sup><small>6</small></sup>  Giv derfor Ordre til, at der fældes Cedre til mig på Libanon. Mine Folk skal arbejde sammen med dine, og jeg vil give dineFolk den Løn, du kræver; thi du ved jo, at der ikke findes nogen hos os, der kan fælde Træer som Zidonierne!" </p>
<p id="v7"><sup><small>7</small></sup>  Da Hiram modtog dette Bud fra Salomo, glædede det ham meget, og han sagde: "Lovet være HERREN i dag, fordi han har givet David en viis Søn til at herske over dette store Folk!" </p>
<p id="v8"><sup><small>8</small></sup>  Og Hiram sendte Salomo følgende Svar: "Jeg har modtaget det Bud, du sendte mig, og jeg skal opfylde alt, hvad du ønsker med Hensyn til Ceder- og Cyprestræer; </p>
<p id="v9"><sup><small>9</small></sup>  mine Folk skal bringe dem fra Libanon ned til Havet, og så skal jeg lade dem samle til Tømmerflåder på Havet og sende dem til det Sted, du anviser mig; der skal jeg lade dem skille ad, så at du kan lade dem hente. Men du vil da også opfylde mit Ønske og sende Fødevarer til mit Hof!" </p>
<p id="v10"><sup><small>10</small></sup>  Så sendte Hiram Salomo alt, hvad han ønskede af Ceder- og Cyprestræer; </p>
<p id="v11"><sup><small>11</small></sup>  og Salomo sendte Hiram 20 000 Kor Hvede til Underhold for hans Hof og 20 Kor Olie af knuste Oliven. Så meget sendte Salomo Hiram År efter År. </p>
<p id="v12"><sup><small>12</small></sup>  Og HERREN gav Salomo Visdom, som han havde lovet ham; og der var Fred mellem Hiram og Salomo, og de sluttede Pagt med hinanden. </p>
<p id="v13"><sup><small>13</small></sup>  Kong Salomo udskrev nu Hoveriarbejdere overalt i Israel, og Hoveriarbejderne udgjorde 30 000 Mand. </p>
<p id="v14"><sup><small>14</small></sup>  Dem sendte han så til Libanon, et Hold på 10 000 om Måneden, således at de var en Måned på Libanon og to Måneder hjemme. Adoniram havd Tilsyn med Hoveriarbejderne. </p>
<p id="v15"><sup><small>15</small></sup>  Salomo havde 70 000 Lastdragere og 80 000 Stenhuggere i Bjergene </p>
<p id="v16"><sup><small>16</small></sup>  foruden Overfogeder, der ledede Arbejdet, 3 300 Mand, som havde Opsyn med Folkene, der arbejdede. </p>
<p id="v17"><sup><small>17</small></sup>  På Kongens Bud brød de store Stenblokke, kostbare Sten til Templets Grundvold, Kvadersten; </p>
<p id="v18"><sup><small>18</small></sup>  og Salomos og Hiroms Bygmestre og Folkene fra Gebal huggede dem til, og de gjorde Træstammerne og Stenene i Stand til Templets Opførelse. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Kings/4">Første Kongebog - Kapitel 4</a></td>
        <td><a href="/da/Bible/1_Kings/Index">Indeks</a></td>
        <td><a href="/da/Bible/1_Kings/6">Første Kongebog - Kapitel 6</a></td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 5:2-5 <i>Fetish hytte ophøjet af Moses</i>: <a href="/da/The_Urantia_Book/88#p2_3">UB 88:2.3</a>. </li>
</ol>
</div>
