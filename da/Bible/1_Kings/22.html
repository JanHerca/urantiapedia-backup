<!--
title: Første Kongebog - Kapitel 22
description: 
published: true
date: 2022-10-6T9:45:27Z
tags: bible, bible—1 kings
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Kings/21">Første Kongebog - Kapitel 21</a></td>
        <td><a href="/da/Bible/1_Kings/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  De holdt sig nu rolige i tre År, der var ikke Krig mellem Aram og Israel. </p>
<p id="v2"><sup><small>2</small></sup>  Og i det tredje År drog Kong Josafat af Juda ned til Israels Konge. </p>
<p id="v3"><sup><small>3</small></sup>  Da sagde Israels Konge til sine Folk: "I ved jo, at Ramot i Gilead hører os til, og dog rører vi os ikke for at tage det fra Arams Konge!" </p>
<p id="v4"><sup><small>4</small></sup>  Og han sagde til Josafat: "Vil du drage med i Krig mod Ramot i Gilead?" Josafat svarede Israels Konge: "Jeg som du, mit Folk som dit, mine Heste som dine!" </p>
<p id="v5"><sup><small>5</small></sup>  Josafat sagde fremdeles til Israels Konge: "Spørg dog først om, hvad HERREN siger!" </p>
<p id="v6"><sup><small>6</small></sup>  Da lod Israels Konge Profeterne kalde sammen, henved 400 Mand, og spurgte dem: "Skal jeg drage i Krig mod Ramot i Gilead, eller skal jeg lade være?" De svarede: "Drag derop, så skal HERREN give det i Kongens Hånd!" </p>
<p id="v7"><sup><small>7</small></sup>  Men Josafat spurgte: "Er her ikke endnu een af HERRENs Profe ter, vi kan spørge? <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Israels Konge svarede: "Her er endnu en Mand, ved hvem vi kan rådspørge HERREN; men jeg hader ham, fordi han aldrig spår mig godt, kun ondt; det er Mika, Jimlas Søn." Men Josafat sagde: Således må Kongen ikke tale!" </p>
<p id="v9"><sup><small>9</small></sup>  Da kaldte Israels Konge på en Hofmand og sagde: "Hent hurtig Mika, Jimlas Søn!" </p>
<p id="v10"><sup><small>10</small></sup>  Imidlertid sad Israels Konge og Kong Josafat af Juda, iført deres Skrud, hver på sin Trone i Samarias Portåbning, og alle Profeterne spåede foran dem. </p>
<p id="v11"><sup><small>11</small></sup>  Da lavede Zidkija, Kena'anas Søn, sig Horn af Jern og sagde: "Så siger HERREN: Med sådanne skal du støde Aramæerne ned, til de er tilintetgjort! </p>
<p id="v12"><sup><small>12</small></sup>  Og alle Profeterne spåede det samme og sagde: "Drag op mod Ramot i Gilead, så skal Lykken følge dig, og HERREN vil give det i Kongens Hånd!" </p>
<p id="v13"><sup><small>13</small></sup>  Men Budet, der var gået efter Mika, sagde til ham: Se, Profeterne har alle som een givet Kongen gunstigt Svar. Tal du nu som de og giv gunstigt Svar! </p>
<p id="v14"><sup><small>14</small></sup>  Men Mika svarede: "Så sandt HERREN lever: Hvad HERREN siger mig, det vil jeg tale! </p>
<p id="v15"><sup><small>15</small></sup>  Da han kom til Kongen, spurgte denne ham: "Mika, skal vi drage i Krig mod Ramot i Gilead, eller skal vi lade være?" Da svarede han: "Drag derop, så skal Lykken følge dig, og HERREN vil give det i Kongens Hånd!" </p>
<p id="v16"><sup><small>16</small></sup>  Men Kongen sagde til ham: "Hvor mange Gange skal jeg besvære dig, at du ikke siger mig andet end Sandheden i HERRENs Navn?" </p>
<p id="v17"><sup><small>17</small></sup>  Da sagde han: Jeg så hele Israel spredt på Bjergene som en Hjord uden Hyrd: og HERREN sagde: De Folk har ingen Herre, lad dem vende tilbage i Fred, hver til sit! </p>
<p id="v18"><sup><small>18</small></sup>  Israels Konge sagde da til Josafat: "Sagde jeg dig ikke, at han aldrig spår mig godt, kun ondt! </p>
<p id="v19"><sup><small>19</small></sup>  Da sagde Mika: "Så hør da HERRENs Ord! Jeg så HERREN sidde på sin Trone og hele Himmelens Hær stå til højre og venstre for ham; </p>
<p id="v20"><sup><small>20</small></sup>  og HERREN sagde: Hvem vil dåre Akab, så han drager op og falder ved Ramot i Gilead? En sagde nu eet, en anden et andet; </p>
<p id="v21"><sup><small>21</small></sup>  men så trådte en Ånd frem og stillede sig foran HERREN og sagde: Jeg vil dåre ham! HERREN spurgte ham: Hvorledes? </p>
<p id="v22"><sup><small>22</small></sup>  Han svarede: Jeg vil gå hen og blive en Løgnens Ånd i alle hans Profefers Mund! Da sagde HERREN: Ja, du kan dåre ham; gå hen og gør det! </p>
<p id="v23"><sup><small>23</small></sup>  Se, således har HERREN lagt en Løgnens Ånd i alle disse dine Profeters Mund, thi HERREN har ondt i Sinde imod dig!" </p>
<p id="v24"><sup><small>24</small></sup>  Da trådte Zidkija, Kena'as Søn, frem og slog Mika på kinden og, sagde: "Ad hvilken Vej skulde HERRENs Ånd have forladt mig for at tale til dig?" </p>
<p id="v25"><sup><small>25</small></sup>  Men Mika sagde: "Det skal du få at se, den Dag du flygter fra Kammer til Kammer for at skjule dig!" </p>
<p id="v26"><sup><small>26</small></sup>  Så sagde Israels Konge: "Tag Mika og bring ham tilbage til Amon, Byens Øverste, og Kongesønnen Joasj </p>
<p id="v27"><sup><small>27</small></sup>  og sig: Såleds siger Kongen: Kast denne Mand i Fængsel og sæt ham på Trængselsbrød og Trængselsvand, indtil jeg kommer uskadt tilbage!" </p>
<p id="v28"><sup><small>28</small></sup>  Men Mika sagde: "Kommer du uskadt tilbage, så har HERREN ikke talet ved mig!" Og han sagde: "Hør, alle I Folkeslag!" </p>
<p id="v29"><sup><small>29</small></sup>  Så drog Israels Konge og Kong Josafat af Juda op mod Ramot i Gilead. </p>
<p id="v30"><sup><small>30</small></sup>  Og Israels Konge sagde til Josafat: "Jeg vil forklæde mig, før jeg drager i Kampen; men tag du dine egne Klæder på!" Og Israels Konge forklædte sig og drog så i Kampen. </p>
<p id="v31"><sup><small>31</small></sup>  Men Arams Konge havde givet sine to og tredive Vognstyrere den Befaling: "I må ikke angribe nogen, være sig høj eller lav, uden Israels Konge alene!" </p>
<p id="v32"><sup><small>32</small></sup>  Da nu Vognstyrerne fik Øje på Josafat, tænkte de: "Det er sikkert Israels Konge!" Og de rettede deres Angreb mod ham. Da gav Josafat sig til at råbe; </p>
<p id="v33"><sup><small>33</small></sup>  og da Vognstyrene opdagede, at det ikke var Israels konge, trak de sig bort fra ham. </p>
<p id="v34"><sup><small>34</small></sup>  Men en Mand, der skød en Pil af på Lykke og Fromme, ramte Israels Konge mellem Remmene og Brynjen. Da sagde han til sin Vognstyrer: "Vend og før mig ud af Slaget, thi jeg er såret!" </p>
<p id="v35"><sup><small>35</small></sup>  Men Kampen blev hårdere og hårdere den Dag, og Kongen holdt sig oprejst i sin Vogn over for Aramæerne til Aften, skønt Blodet fra Såret flød ned i Bunden at Vognen; men om Aftenen døde han. </p>
<p id="v36"><sup><small>36</small></sup>  Da Solen gik ned, gik det Råb gennem Lejren: "Enhver drage hjem til sin By og sit Land, </p>
<p id="v37"><sup><small>37</small></sup>  thi Kongen er død!" Så kom de til Samaria, og de jordede Kongen der. </p>
<p id="v38"><sup><small>38</small></sup>  Og da man skyllede Vognen ved Samarias Dam, slikkede Hundene hans Blod, og Skøgerne badede sig deri efter det Ord, HERREN havde talet. </p>
<p id="v39"><sup><small>39</small></sup>  Hvad der ellers er at fortælle om Akab, alt, hvad han gjorde, Elfenbenshuset, han lod opføre, og alle de Byer, han befæstede, står jo optegnet i Israels Kongers Krønike. </p>
<p id="v40"><sup><small>40</small></sup>  Så lagde Akab sig til Hvile hos sine Fædre; og hans Søn Ahazja blev Konge i hans Sted. </p>
<p id="v41"><sup><small>41</small></sup>  Josafat, Asas Søn, blev Konge over Juda i Kong Akab af Israels fjerde Regeringsår. </p>
<p id="v42"><sup><small>42</small></sup>  Josafat var fem og tredive År gammel, da han blev Konge, og han herskede fem og tyve År i Jerusalem. Hans Moder hed Azuba og var en Datter af Sjilhi. </p>
<p id="v43"><sup><small>43</small></sup>  Han vandrede nøje i sin Fader Asas Spor og veg ikke derfra, idet han gjorde, hvad der var ret i HERRENs Øjne. </p>
<p id="v44"><sup><small>44</small></sup>  Kun blev Offerhøjene ikke fjernet, og Folket blev ved at ofre og tænde Offerild på Højene. </p>
<p id="v45"><sup><small>45</small></sup>  Og Josafat havde Fred med Israels Konge. </p>
<p id="v46"><sup><small>46</small></sup>  Hvad der ellers er at fortælle om Josafat, de Heltegerninger, han udførte, og de Krige, han førte, står jo optegnet i Judas Kongers Krønike. </p>
<p id="v47"><sup><small>47</small></sup>  De sidste af Mandsskøgerne, som var tilbage fra hans Fader Asas Tid, udryddede han af Landet. </p>
<p id="v48"><sup><small>48</small></sup>  På den Tid var der ingen Konge i Edom. </p>
<p id="v49"><sup><small>49</small></sup>  Kong Josafats Statholder byggede et Tarsisskib til Fart på Ofir efter Guld; men der kom intet ud af det, da Skibet gik under ved Ezjongeber. </p>
<p id="v50"><sup><small>50</small></sup>  Da foreslog Ahazja, Akabs Søn, Josafat at lade sine Folk sejle med hans; men Josafat afslog det. </p>
<p id="v51"><sup><small>51</small></sup>  Så lagde Josafat sig til Hvile hos sine Fædre og blev jordet hos sine Fædre i sin Fader Davids By og hans Søn Joram blev Konge i hans Sted. </p>
<p id="v52"><sup><small>52</small></sup>  Ahazja, Akabs Søn, blev Konge over Israel i Samaria i Kong Josafat af Judas syttende Regeringsår, og han herskede to År over Israel. </p>
<p id="v53"><sup><small>53</small></sup>  Han gjorde, hvad der var ondt i HERRENs Øjne, og vandrede i sin Faders og sin Moders Spor og i Jeroboams, Nebats Søns, Spor, han, som forledte Israel til at synde. </p>
<p id="v54"><sup><small>54</small></sup>  Han dyrkede Ba'al og tilbad ham og krænkede HERREN, Israels Gud, nøjagtigt som hans Fader havde gjort. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Kings/21">Første Kongebog - Kapitel 21</a></td>
        <td><a href="/da/Bible/1_Kings/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 22:7-28 <i>Mika</i>: <a href="/da/The_Urantia_Book/97#p2_2">UB 97:2.2</a>. </li>
</ol>
</div>
