<!--
title: Første Kongebog - Kapitel 4
description: 
published: true
date: 2022-10-6T9:45:27Z
tags: bible, bible—1 kings
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Kings/3">Første Kongebog - Kapitel 3</a></td>
        <td><a href="/da/Bible/1_Kings/Index">Indeks</a></td>
        <td><a href="/da/Bible/1_Kings/5">Første Kongebog - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kong Salomo var Konge over hele Israel </p>
<p id="v2"><sup><small>2</small></sup>  Hans øverste Embedsmænd var følgende: Azarja, Zadoks Søn, var Ypperstepræst; </p>
<p id="v3"><sup><small>3</small></sup>  Elihoref og Ahija, Sjisjas Sønner, var Statsskrivere; Josjafat, Ahiluds Søn, var Kansler; </p>
<p id="v4"><sup><small>4</small></sup>  Benaja, Jojadas Søn, stod i Spidsen for Hæren; Zadok og Ebjatar var Præster; </p>
<p id="v5"><sup><small>5</small></sup>  Azarja, Natans Søn, var Overfoged; Præsten Zabud, Natans Søn, var Kongens Ven; </p>
<p id="v6"><sup><small>6</small></sup>  Ahisjar var Slotshøvedsmand; Adoniram, Abdas Søn, havde Tilsyn med Hoveriarbejdet. </p>
<p id="v7"><sup><small>7</small></sup>  Fremdeles havde Salomno tolv Fogeder over hele Israel, som skulde sørge for Kongens og Hoffets Underhold, hver af dem en Måned om Året. </p>
<p id="v8"><sup><small>8</small></sup>  Deres Navne var: Hurs Søn i Efraims Bjerge; </p>
<p id="v9"><sup><small>9</small></sup>  Dekers Søn i Makaz-Sja'albim, Bet-Sjemesj og Elon indtil Bet-Hanan; </p>
<p id="v10"><sup><small>10</small></sup>  Heseds Søn i Arubbot; han havde Soko og hele Hefers Land; </p>
<p id="v11"><sup><small>11</small></sup>  Abinadabs Søn havde hele Dors Højland; han var gift med Salomos Datter Tafat; </p>
<p id="v12"><sup><small>12</small></sup>  Ba'ana, Ahiluds Søn, havde Ta'anak, Megiddo og hele Bet- Sjean op til Zaretan, neden for Jizre'el fra Bet-Sjean til Abel-Mehola ud over Jokmeam; </p>
<p id="v13"><sup><small>13</small></sup>  Gebers Søn i Ramot i Gilead; han havde Manasses Søn Ja'irs Teltbyer i Gilead, og han havde Argoblandet i Basan, tresindstyve store Byer med Mure og Kobberportstænger; </p>
<p id="v14"><sup><small>14</small></sup>  Ahinadab, Iddos Søn, havde Mahanajim; </p>
<p id="v15"><sup><small>15</small></sup>  Ahima'az i Naftali; han var ligeledes gift med en Datter af Salomo, Basemat; </p>
<p id="v16"><sup><small>16</small></sup>  Ba'ana, Husjajs Søn, i Aser og Bealot; </p>
<p id="v17"><sup><small>17</small></sup>  Josjafat, Paruas Søn, i Issakar; </p>
<p id="v18"><sup><small>18</small></sup>  Sjim'i, Elas Søn, i Benjamin; </p>
<p id="v19"><sup><small>19</small></sup>  Geber, Uris Søn, i Gads Land, det Land, der havde tilhørt Amoriiterkongen Sihon og Kong Og af Basan; der var kun een Foged i det Land. </p>
<p id="v20"><sup><small>20</small></sup>  Juda og Israel var talrige, så talrige som Sandet ved Havet, og de spiste og drak og var glade. </p>
<p id="v21"><sup><small>21</small></sup>  Og Salomo herskede over alle Rigerne fra Floden til Filisternes Land og Ægyptens Grænse og de bragte Gaver og tjente Salomo, så længe han levede. </p>
<p id="v22"><sup><small>22</small></sup>  Salomos daglige Bebov af Levnedsmidler var tredive Kor fint Hvedemel og tresindstyve Kor almindeligt Mel, </p>
<p id="v23"><sup><small>23</small></sup>  ti Stykker Fedekvæg, tyve Stykker Græskvæg og hundrede Stykker Småkvæg foruden Hjorte, Gazeller, Antiloper og fede Gæs. </p>
<p id="v24"><sup><small>24</small></sup>  Thi han herskede over hele Landet hinsides Floden, fra Tifsa til Gaza, over alle Kongerne hinsides Floden, og han håvde Fred rundt om til alle Sider; </p>
<p id="v25"><sup><small>25</small></sup>  og Juda og Israel boede trygt, så længe Salomo levede, hver Mand under sin Vinstok og sit Figentræ, fra ban til Be'ersjeba. </p>
<p id="v26"><sup><small>26</small></sup>  Og Salomo havde 40 000 Spand Heste til sit Vognhold og 12 000 Ryttere. </p>
<p id="v27"><sup><small>27</small></sup>  Og de nævnte Fogeder sørgede for Underhold til Kong Salomo og alle, der havde Adgang til hans Bord, hver i sin Måned, og de lod det ikke skorte på noget; </p>
<p id="v28"><sup><small>28</small></sup>  og Byggen og Strået til Hestene og Forspandene bragte de til det Sted, hvor han var, efter som Turen kom til hver enkelt. </p>
<p id="v29"><sup><small>29</small></sup>  Gud skænkede Salomo Visdom og Kløgt i såre rigt Mål og en omfattende Forstand, som Sandet ved Havets Bred, </p>
<p id="v30"><sup><small>30</small></sup>  så at Salomos Visdom var større end alle Østerlændingenes og alle Ægypternes Visdom. </p>
<p id="v31"><sup><small>31</small></sup>  Han var visere end alle andre, ja visere end Ezraiten Etan og visere end Heman, Kalkol og Darda, Mabols Sønner, og hans Ry nåede ud til alle Folkeslag rundt om. </p>
<p id="v32"><sup><small>32</small></sup>  Han fremsagde 3000 Tanke sprog, og Tallet på hans Sange var 1 005" </p>
<p id="v33"><sup><small>33</small></sup>  Han talte om Træerne lige fra Cederen på Libanon til Ysopen, der vokser frem af Muren; og han talte om Dyrene, Fuglene, Krybdyrene og Fiskene. </p>
<p id="v34"><sup><small>34</small></sup>  Fra alle Folkeslag kom man for at lytte til Salomos Visdom, fra alle Jordens Konger, der hørte om hans Visdom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/1_Kings/3">Første Kongebog - Kapitel 3</a></td>
        <td><a href="/da/Bible/1_Kings/Index">Indeks</a></td>
        <td><a href="/da/Bible/1_Kings/5">Første Kongebog - Kapitel 5</a></td>
      </tr>
    </tbody>
  </table>
</figure>
