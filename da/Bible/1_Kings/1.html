<!--
title: Første Kongebog - Kapitel 1
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/1_Kings/Index">Indeks</a></td>
        <td><a href="/da/Bible/1_Kings/2">Første Kongebog - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Da Kong David var gammel og til års, kunne han ikke blive varm, skønt man dækkede ham til med Tæpper. </p>
<p id="v2"><sup><small>2</small></sup>  Da sagde hans Folk til ham: "Det er bedst, man søger efter en ung Jomfru til min Herre Kongen, for at hun kan være om Kongen og pleje ham; når hun ligger i din Favn, bliver min Herre Kongen varm!" </p>
<p id="v3"><sup><small>3</small></sup>  Så søgte de efter en smuk ung Pige i hele Israels Land og fandt Abisjag fra Sjunem og bragte hende til Kongen. </p>
<p id="v4"><sup><small>4</small></sup>  Hun var en såre smuk Pige: og hun plejede kongen og gik ham til Hånde; men Kongen havde ikke Omgang med hende. </p>
<p id="v5"><sup><small>5</small></sup>  Adonija, Haggits Søn, dristede sig til at sige: "Jeg vil være Konge!" Og han skaffede sig Vogne og Heste og halvtredsindstyve Mænd til at løbe foran sig. </p>
<p id="v6"><sup><small>6</small></sup>  Hans Fader havde ingen Sinde irettesat ham og sagt: "Hvorfor bærer du dig således ad?" Han havde et såre smukt Ydre og var den ældste efter Absalom. </p>
<p id="v7"><sup><small>7</small></sup>  Han underhandlede med Joab, Zerujas Søn, og Præsten Ebjatar; de tog Adonijas Parti og støttede ham, </p>
<p id="v8"><sup><small>8</small></sup>  mens Præsten Zadok, Jojadas Søn Benaja, Profeten Natan, Sjim i og Re'i og Davids Kærnetropper ikke sluttede sig til Adonija. </p>
<p id="v9"><sup><small>9</small></sup>  Adonija lod nu slagte Små kvæg, Hornkvæg og Fedekvæg ved Slangestenen, der står ved Rogelkilden, og indbød alle sine Brødre, Kongesønnerne, og alle de judæiske Mænd, der stod i Kongens Tjeneste; </p>
<p id="v10"><sup><small>10</small></sup>  men Profeten Natan, Benaja, Kærnetropperne og sin Broder Salomo indbød han ikke. </p>
<p id="v11"><sup><small>11</small></sup>  Da sagde Natan til Batseba, Salomos Moder: "Du har vel hørt, at Adonija, Haggits Søn, har opkastet sig til Konge uden vor Herre Davids Vidende? </p>
<p id="v12"><sup><small>12</small></sup>  Lad mig nu give dig et Råd, for at du kan redde dit eget og din søn Salomos Liv: </p>
<p id="v13"><sup><small>13</small></sup>  Du skal gå ind til Kong David og sige til ham: Herre konge, du har jo tilsvoret din Trælkvinde: Din Søn Salomo skal være Konge efter mig og sidde på min Trone! Hvorfor har da Adonija opkastet sig til Konge? </p>
<p id="v14"><sup><small>14</small></sup>  Og medens du endnu står og taler med Kongen, kommer jeg til og bekræfter dine Ord!" </p>
<p id="v15"><sup><small>15</small></sup>  Da gik Batseba ind til kongen i hans Værelse - Kongen var meget gammel, og Abisjag fra Sjunem gik ham til Hånde - </p>
<p id="v16"><sup><small>16</small></sup>  og Batseba bøjede sig og kastede sig til Jorden for Kongen. Da sagde Kongen: "Hvad ønsker du?" </p>
<p id="v17"><sup><small>17</small></sup>  Hun svarede: "Herre, du har jo tilsvoret din Trælkvinde ved HERREN din Gud: Din Søn Salomo skal være konge efter mig og sidde på min Trone! </p>
<p id="v18"><sup><small>18</small></sup>  Men se, nu har Adonija opkastet sig til Konge uden dit Vidende, Herre Konge! </p>
<p id="v19"><sup><small>19</small></sup>  Han har ladet slagte Hornkvæg, Fedekvæg og Småkvæg i Mængde og indbudt alle Kongesønnerne, Præsten Ebjatar og Hærføreren Joab, men din Træl Salomo har han ikke indbudt. </p>
<p id="v20"><sup><small>20</small></sup>  På dig, Herre Konge, er hele Israels Øjne rettet, for at du skal give dem til Kende, hvem der skal være din Efterfølger og sidde på min Herre Kongens Trone. </p>
<p id="v21"><sup><small>21</small></sup>  Ellers gælder det mit og min Søn Salomos Liv, når min Herre Kongen har lagt sig til Hvile hos sine Fædre!" </p>
<p id="v22"><sup><small>22</small></sup>  Medens hun endnu talte med Kongen, kom Profeten Natan, </p>
<p id="v23"><sup><small>23</small></sup>  og det blev meldt Kongen: "Profeten Natan er her!" Så trådte han frem for Kongen og kastede sig på sit Ansigt til Jorden for ham. </p>
<p id="v24"><sup><small>24</small></sup>  Derpå sagde Natan: "Herre konge, du har vel sagt, at Adonija skal være Konge efter dig og sidde på din Trone? </p>
<p id="v25"><sup><small>25</small></sup>  Thi han er i Dag draget ned og har ladet slagte Hornkvæg, Fedekvæg og Småkvæg i Mængde og indbudt alle Kongesønnerne, Hærførerne og Præsten Ebjatar, og nu spiser og drikker de sammen med ham og råber: Leve Kong Adonija! </p>
<p id="v26"><sup><small>26</small></sup>  Men han har hverken indbudt mig, din Træl, eller Præsten Zadok eller Benaja, Jojadas Søn, eller din Træl Salomo! </p>
<p id="v27"><sup><small>27</small></sup>  Er det virkelig sket efter min Herre Kongens Befaling, uden at du har ladet dine Trælle vide, hvem der skal sidde på min Herre Kongens Trone efter dig?" </p>
<p id="v28"><sup><small>28</small></sup>  Da svarede Kong David: "Kald mig Batseba hid!" Og hun trådte frem for Kongen og stillede sig foran ham. </p>
<p id="v29"><sup><small>29</small></sup>  Da svor Kongen og sagde: "Så sandt HERREN, der udløste mig af al min Nød, lever: </p>
<p id="v30"><sup><small>30</small></sup>  Som jeg tilsvor dig ved HERREN, Israels Gud, at din Søn Salomo skulde være Konge efter mig og sidde på min Trone i mit Sted, således vil jeg handle i Dag!" </p>
<p id="v31"><sup><small>31</small></sup>  Da bøjede Batseba sig med sit Ansigt til Jorden og faldt ned for Kongen og sagde: "Måtte min Herre, Kong David, leve evindelig!" </p>
<p id="v32"><sup><small>32</small></sup>  Derpå sagde Kong David: "Kald mig Præsten Zadok, Profeten Natan og Benaja, Jojadas Søn, hid!" Og de trådte frem for Kongen. </p>
<p id="v33"><sup><small>33</small></sup>  Da sagde Kongen til dem: "Tag eders Herres Folk med eder, sæt min Søn Salomo på mit eget Muldyr og før ham ned til Gihon. </p>
<p id="v34"><sup><small>34</small></sup>  Der skal Præsten Zadok og Profeten Natan salve ham til Konge over Israel, og I skal støde i Hornet og råbe: Leve Kong Salomo! </p>
<p id="v35"><sup><small>35</small></sup>  Så skal I følge ham herop, og han skal gå hen og sætte sig på min Trone og være Konge i mit Sted; thi det er ham, jeg har udset til Fyrste over Israel og Juda!" </p>
<p id="v36"><sup><small>36</small></sup>  Da svarede Benaja, Jojadas Søn, Kongen: "Det ske! Måtte HERREN, min Herre Kongens Gud, gøre således! </p>
<p id="v37"><sup><small>37</small></sup>  Måtte HERREN være med Salomo, som han har været med min Herre Kongen, og gøre hans Trone endnu mægtigere end min Herre kong Davids!" </p>
<p id="v38"><sup><small>38</small></sup>  Derpå drog Præsten Zadok, Profeten Natan og Benaja, Jojadas Søn, og Kreterne og Pleterne ned og satte Salomo på Kong Davids Muldyr og førte ham til Gihon; </p>
<p id="v39"><sup><small>39</small></sup>  og Præsten Zadok tog Oliehornet fra Teltet og salvede Salomo; de stødte i Hornet, og hele Folket råbte: "Leve Kong Salomo!" </p>
<p id="v40"><sup><small>40</small></sup>  Så fulgte hele Folket ham op og Folket spillede på Fløjter og jublede højt, så at Jorden var ved at revne af deres Råb. </p>
<p id="v41"><sup><small>41</small></sup>  Det hørte Adonija og alle hans Gæster, netop som de var færdige med Måltidet, og da Joab hørte Hornets klang, sagde han: "Hvorfor er der så stort Røre i Byen?" </p>
<p id="v42"><sup><small>42</small></sup>  Endnu medens han talte, kom Jonatan, Præsten Ebjatars Søn. Adonija sagde: "Kom herhen, thi du er en brav Mand og bringer godt nyt!" </p>
<p id="v43"><sup><small>43</small></sup>  Men Jonatan svarede og sagde til Adonija: "Tværtimod; vor Herre Kong David har gjort Salomo til Konge! </p>
<p id="v44"><sup><small>44</small></sup>  Kongen sendte Præsten Zadok, Profeten Natan, Benaja, Jojadas Søn, og Kreterne og Pleterne med ham, og de satte ham på Kongens Muldyr; </p>
<p id="v45"><sup><small>45</small></sup>  og Præsten Zadok og Profeten Natan salvede ham til Konge ved Gihon; derefter drog de under Jubel op derfra, og der blev Røre i Byen; det var den Larm, I hørte. </p>
<p id="v46"><sup><small>46</small></sup>  Salomo satte sig også på Kongetronen; </p>
<p id="v47"><sup><small>47</small></sup>  tilmed kom Kongens Folk og lykønskede vor Herre Kong David med de Ord: Måtte din Gud gøre Salomos Navn endnu herligere end dit og hans Trone mægtigere end din! Og Kongen tilbad på sit Leje; </p>
<p id="v48"><sup><small>48</small></sup>  ydermere sagde han: Lovet være HERREN, Israels Gud, som i Dag har ladet en Mand sætte sig på min Trone, endnu medens jeg selv kan se det!" </p>
<p id="v49"><sup><small>49</small></sup>  Da blev alle Adonijas Gæster skrækslagne og brød op og gik hver sin Vej; </p>
<p id="v50"><sup><small>50</small></sup>  men Adonija frygtede for Salomo og ilede hen og greb fat om Alterets Horn. </p>
<p id="v51"><sup><small>51</small></sup>  Og man meldte Salomo: "Se, Adonija frygter for Kong Salomo, og se, han har grebet fat om Alterets Horn og siger: Kong Salomo skal først sværge mig til, at han ikke vil lade sin Træl slå ihjel med Sværd!" </p>
<p id="v52"><sup><small>52</small></sup>  Da sagde Salomo: "Dersom han opfører sig som en brav Mand, skal der ikke krummes et Hår på hans Hoved; men gribes han i noget ondt, skal han dø!" </p>
<p id="v53"><sup><small>53</small></sup>  Derpå sendte Kong Salomo Bud og lod ham hente ned fra Alteret; og han kom og kastede sig ned for Kong Salomo. Da sagde Salomo til ham: "Gå til dit Hjem!" </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/da/Bible/1_Kings/Index">Indeks</a></td>
        <td><a href="/da/Bible/1_Kings/2">Første Kongebog - Kapitel 2</a></td>
      </tr>
    </tbody>
  </table>
</figure>
