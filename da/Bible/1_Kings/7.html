<!--
title: Første Kongebog - Kapitel 7
description: 
published: true
date: 2022-8-14T12:51:46Z
tags: 
editor: ckeditor
dateCreated: 2022-8-14T12:51:46Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/da/Bible/1_Kings/6">Første Kongebog - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/da/Bible/1_Kings/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/da/Bible/1_Kings/8">Første Kongebog - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  På sit Palads byggede Salomo i tretten År; så fik han hele sit Palads færdigt. </p>
<p id="v2"><sup><small>2</small></sup>  Han byggede Libanonskovhuset, hundrede Alen langt, halvtredsindstyve Alen bredt og tredive Alen højt, hvilende på tre Rækker Cedersøjler med Skråstøtter af Cedertræ. </p>
<p id="v3"><sup><small>3</small></sup>  Det var oven over Rummene tækket med Cederbjælker, der hvilede på fem og fyrretyve Søjler, femten i hver Række. </p>
<p id="v4"><sup><small>4</small></sup>  Der var tre Lag Bjælker, og Lysåbning sad over for Lysåbning tre Gange. </p>
<p id="v5"><sup><small>5</small></sup>  Alle Døre og Lysåbninger havde firkantede Bjælkerammer, og Lysåbning sad over for Lysåbning tre Gange. </p>
<p id="v6"><sup><small>6</small></sup>  Fremdeles opførte han Søjlehallen, halvtredsindstyve Alen lang og tredive Alen bred, med en Hal, Søjler og Trappe foran. </p>
<p id="v7"><sup><small>7</small></sup>  Fremdeles opførte han Tronhallen, hvor han holdt Rettergang, Domhallen; den var dækket med Cedertræ fra Gulv til Loft, </p>
<p id="v8"><sup><small>8</small></sup>  Hans eget Hus, det, han boede i, i den anden Forgård inden for Hallen, var bygget på samme Måde. Og til Faraos Datter, som Salomo havde ægtet, opførte han et Hus i Lighed med denne Hal. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Det hele var af kostbare Sten, tilhugget efter Mål, tilsavet både indvendig og udvendig, lige fra Grunden til Murkanten, hvilket også gjaldt den store Forgård uden om Templets Forgård. </p>
<p id="v10"><sup><small>10</small></sup>  Grunden blev lagt med kostbare, store Sten, nogle på ti, andre på otte Alen. </p>
<p id="v11"><sup><small>11</small></sup>  Ovenpå lagdes kostbare Sten, tilhugget efter Mål, og Cederbjælker. </p>
<p id="v12"><sup><small>12</small></sup>  Den store Forgård var hele Vejen rundt omgivet af tre Lag tilhugne Sten og et Lag Cederbjælker, ligeledes HERRENs Huss Forgård, den indre, og Forgården om Paladsets Forhal. </p>
<p id="v13"><sup><small>13</small></sup>  Kong Salomo sendte Bud til Tyrus efter Hiram. </p>
<p id="v14"><sup><small>14</small></sup>  Han var Søn af en Enke fra Naftalis Stamme, men hans Fader var en Kobbersmed fra Tyrus. Han sad inde med Visdom, Forstand og Indsigt i at udføre alskens Kobberarbejde; og han kom til Kong Salomo og udførte alt det Arbejde, han skulde have udført. </p>
<p id="v15"><sup><small>15</small></sup>  Han støbte de to kobbersøjler foran Forhallen. Den ene var atten Alen høj; den målte tolv Alen i Omkreds; den var hul, og Kobberet var fire Fingerbredder tykt. Ligeså den anden Søjle. </p>
<p id="v16"><sup><small>16</small></sup>  Og han lavede to Søjlehoveder til at sidde oven på Søjlerne, støbt af Kobber, hvert Søjlehoved fem Alen højt. </p>
<p id="v17"><sup><small>17</small></sup>  Og han lavede to Fletværker, flettet Arbejde, Snore, kædeformet Arbejde, til at dække Søjlehovederne oven på Søjlerne, et Fletværk fil hvert Søjleboved; </p>
<p id="v18"><sup><small>18</small></sup>  og han lavede Granatæblerne, to Rækker rundt om det ene Fletværk; der var 200 Granatæbler i Rækker rundt om det ene Søjlehoved; på samme Måde gjorde han også ved det andet. </p>
<p id="v19"><sup><small>19</small></sup>  Søjlehovedeme på de to Søjler var liljeformet Arbejde. </p>
<p id="v20"><sup><small>20</small></sup>  Søjlehovederne sad på de to Søjler. </p>
<p id="v21"><sup><small>21</small></sup>  Derpå opstillede han Søjlerne ved Templets Forhal; den Søjle, han opstillede til højre, kaldte han Jakin, og den, han opstillede til venstre, kaldte han Boaz. </p>
<p id="v22"><sup><small>22</small></sup>  Øverst på Søjlerne var der liljeformet Arbejde. Således blev Arbejdet med Søjlerne færdigt. </p>
<p id="v23"><sup><small>23</small></sup>  Fremdeles lavede han Havet i støbt Arbejde, ti Alen fra Rand til Rand, helt rundt, fem Alen højt; det målte tredive Alen i Omkreds. </p>
<p id="v24"><sup><small>24</small></sup>  Under Randen var det hele Vejen rundt omgivet af agurklignende Prydelser, der nåede helt omkring Havet, tredive Alen; i to Rækker sad de agurklignende Prydelser, støbt i eet dermed. </p>
<p id="v25"><sup><small>25</small></sup>  Det stod på tolv Okser, således at tre vendte mod Nord, tre mod Vest, tre mod Syd og tre mod Øst; Havet stod oven på dem; de vendte alle Bagkroppen indad. </p>
<p id="v26"><sup><small>26</small></sup>  Det var en Håndsbred tykt, og Randen var formet som Randen på et Bæger, som en udsprungen Lilje. Det tog 2000 Bat. </p>
<p id="v27"><sup><small>27</small></sup>  Fremdeles lavede han de ti Vognstel af Kobber; hvert Stel var fire Alen langt, fire Alen bredt og tre Alen højt. </p>
<p id="v28"><sup><small>28</small></sup>  Og Stellene var indrettet så ledes: De havde Mellemstykker, og Mellemstykkerne sad mellem Rammestykkerne. </p>
<p id="v29"><sup><small>29</small></sup>  På Mellemstykkerne mellem Rammestykkerne var der Løver, Okser og Keruber, ligeledes på Rammestykkerne. Over og under Løverne og Okserne var der Kranse, lavet således, at de hang ned. </p>
<p id="v30"><sup><small>30</small></sup>  Hvert Stel havde fire Kobber hjul og Kobberaksler. De fire Hjørner havde Bærearme; under Bækkenet var Bærearmene faststøbt, og midt for hver af dem var der Kranse. </p>
<p id="v31"><sup><small>31</small></sup>  Dets Rand var inden for Bærearmene, een Alen høj, og den var rund: også på Randen var der udskåret Arbejde. Mellemstykkerne var firkantede, ikke runde. </p>
<p id="v32"><sup><small>32</small></sup>  De fire Hjul sad under Mellemstykkerne, og Hjulenes Akselholdere sad på Stellet; hvert Hjul var halvanden Alen højt. </p>
<p id="v33"><sup><small>33</small></sup>  Hjulene var indrettet som Vognhjul, og deres Akselholdere, Fælge, Eger og Nav var alle støbt. </p>
<p id="v34"><sup><small>34</small></sup>  Der var en Bæream på hvert Stels fire Hjørner, og Bærearmene var i eet med Stellet; </p>
<p id="v35"><sup><small>35</small></sup>  og oven på Stellet var der en Slags Fatning, en halv Alen høj og helt rund; og Akselholdere og Mellemstykker sad fast på Stellet. </p>
<p id="v36"><sup><small>36</small></sup>  På Fladerne indgraverede han Keruber, Løver og Palmer, efter som der var Plads til, omgivet af Kranse. </p>
<p id="v37"><sup><small>37</small></sup>  Således lavede han de ti Stel; de var alle støbt på samme Måde, med samme Mål og af samme Form. </p>
<p id="v38"><sup><small>38</small></sup>  Tillige lavede han ti Kobberbækkener; fyrretyve Bat tog hvert Bækken, og hvert Bækken målte fire Alen, et Bækken til hvert af de ti Stel. </p>
<p id="v39"><sup><small>39</small></sup>  Og han satte fem af Stellene ved Templets Sydside, fem ved Nordsiden; og Havet opstillede han ved Templets Sydside, ved det sydøstre Hjørne. </p>
<p id="v40"><sup><small>40</small></sup>  Fremdeles lavede Hirom Karrene, Skovlene og Skålene. Der med var Hiram færdig med alt sit Arbejde for Kong Salomo til HERRENs Hus: </p>
<p id="v41"><sup><small>41</small></sup>  De to Søjler, og de to kuglefornede Søjlehoveder ovenpå, de to Fletværker til at dække de to kugleformede Søjlehoveder på Søjlerne, </p>
<p id="v42"><sup><small>42</small></sup>  de 400 Granatæbler til de to Fletværker, to Rækker Granatæbler til hvert Fletværk til at dække de to kugleformede Søjlehoveder på de to Søjler, </p>
<p id="v43"><sup><small>43</small></sup>  de ti Stel med de ti Bækkener på, </p>
<p id="v44"><sup><small>44</small></sup>  Havet med de tolv Okser under, </p>
<p id="v45"><sup><small>45</small></sup>  Karrene, Skovlene og Skålene. Alle disse Ting, som Hiram lavede for Kong Salomo til HERRENs Hus, var af blankt Kobber. </p>
<p id="v46"><sup><small>46</small></sup>  I Jordanegnen lod Kongen dem støbe, ved Adamas Vadested mellem Sukkot og Zaretan. </p>
<p id="v47"><sup><small>47</small></sup>  Salomo lod alle Tingene uvejet på Grund af deres såre store Mængde, Kobberet blev ikke vejet. </p>
<p id="v48"><sup><small>48</small></sup>  Og Salomo lod alle Tingene, som hørte til HERRENs Hus, lave: Guldalteret, Guldbordet, som Skuebrødene lå på, </p>
<p id="v49"><sup><small>49</small></sup>  Lysestagerne, fem til højre og fem til venstre, foran Inderhallen, af purt Guld, med Blomsterbægrene, Lamperne og Lysesaksene af Guld, </p>
<p id="v50"><sup><small>50</small></sup>  Fadene, Knivene, Skålene, Kanderne og Panderne af fint Guld, Hængslerne til Dørene for den inderste Hal, det Allerhelligste, og til Dørene for den yderste Hal, det Hellige, af Guld. </p>
<p id="v51"><sup><small>51</small></sup>  Da hele Arbejdet, som Salomo lod udføre ved HERRENs Hus, var færdigt, bragte Salomo sin Fader Davids Helliggaver, Sølvet og Guldet, derind og lagde alle Tingene i Skatkamrene i HERRENs Hus. </p>
<h2>Referencer</h2>
<div>
<ol>
  <li id="fn1"><a href="#cite1">↑</a> 7:8 <i>Salomon og Faraos datter</i>: <a href="/da/The_Urantia_Book/97#p9_16">UB 97:9.16</a>. </li>
</ol>
</div>
