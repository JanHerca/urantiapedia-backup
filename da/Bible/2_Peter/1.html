<!--
title: Andet Petersbrev - Kapitel 1
description: 
published: true
date: 2023-11-8T20:15:14Z
tags: bible, bible—2 peter
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/da/Bible/2_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Peter/2">
          <span class="pr-2">Andet Petersbrev - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Simon Peter, Jesu Kristi Tjener og Apostel, til dem, der have fået samme dyrebare Tro som vi ved vor Guds og Frelsers Jesu Kristi Retfærdighed: </p>
<p id="v2"><sup><small>2</small></sup>  Nåde og Fred vorde eder mangfoldig til Del i Erkendelse af Gud og vor Herre Jesus. </p>
<p id="v3"><sup><small>3</small></sup>  Såsom hans guddommelige Magt har skænket os alt, hvad der hører til Liv og Gudfrygtighed ved Erkendelsen af ham, som kaldte os ved sin Herlighed og Kraft, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  hvorved han har skænket os de største og dyrebare Forjættelser, for at I ved disse skulle få Del i guddommelig Natur, når I undfly Fordærvelsen i Verden, som har sin Grund i Begær, <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  så anvender just derfor al Flid på i eders Tro at udvise Dyd og i Dyden Kundskab </p>
<p id="v6"><sup><small>6</small></sup>  og i Kundskaben Afholdenhed og i Afholdenheden Udholdenhed og i Udholdenheden Gudsfrygt </p>
<p id="v7"><sup><small>7</small></sup>  og i Gudsfrygten Broderkærlighed og i Broderkærligheden Kærlighed. </p>
<p id="v8"><sup><small>8</small></sup>  Thi når dette findes hos eder og er i Tiltagen, lader det eder ikke stå ørkesløse eller ufrugtbare i Erkendelsen af vor Herre Jesus Kristus; <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  den nemlig, som ikke har dette, er blind, svagsynet, idet han har glemt Renselsen fra sine fordums Synder. </p>
<p id="v10"><sup><small>10</small></sup>  Derfor, Brødre! gører eder des mere Flid for at befæste eders Kaldelse og Udvælgelse; thi når I gøre dette, skulle I ingen Sinde støde an. </p>
<p id="v11"><sup><small>11</small></sup>  Thi så skal der rigelig gives eder Indgang i vor Herres og Frelsers Jesu Kristi evige Rige. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Derfor vil jeg ikke forsømme altid at påminde eder om delte, ihvorvel I vide det og ere befæstede i den Sandhed, som er til Stede hos os. </p>
<p id="v13"><sup><small>13</small></sup>  Men jeg anser det for ret at vække eder ved Påmindelse, så længe jeg er i dette Telt, </p>
<p id="v14"><sup><small>14</small></sup>  da jeg ved, at Aflæggelsen af mit Telt kommer brat, således som jo vor Herre Jesus Kristus har givet mig til Kende. </p>
<p id="v15"><sup><small>15</small></sup>  Og jeg vil også gøre mig Flid for, at t til enhver Tid efter min Bortgang kunne drage eder dette i Minde. </p>
<p id="v16"><sup><small>16</small></sup>  Thi vi have ikke fulgt klogtigt opdigtede Fabler, da vi kundgjorde eder vor Herres Jesu Kristi Kraft og Tilkommelse, men vi have været Øjenvidner til hans Majestæt, </p>
<p id="v17"><sup><small>17</small></sup>  nemlig da han fik Ære og Herlighed af Gud Fader, idet en sådan Røst lød til ham fra den majestætiske Herlighed: "Denne er min Søn, den elskede, i hvem jeg har Velbehag." <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Og vi hørte denne Røst lyde fra Himmelen, da vi vare med ham på det hellige Bjerg. </p>
<p id="v19"><sup><small>19</small></sup>  Og des mere stadfæstet have vi det profetiske Ord, hvilket I gøre vel i at agte på som på et Lys, der skinner på et mørkt Sted, indtil Dagen bryder frem, og Morgenstjernen oprinder i eders Hjerter, </p>
<p id="v20"><sup><small>20</small></sup>  idet I fornemmelig mærke eder dette, at ingen Profeti i Skriften beror på egen Tydning. </p>
<p id="v21"><sup><small>21</small></sup>  Thi aldrig er nogen Profeti bleven fremført ved et Menneskes Villie; men drevne af den Helligånd talte hellige Guds Mænd. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/da/Bible/2_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/da/Bible/2_Peter/2">
          <span class="pr-2">Andet Petersbrev - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referencer</h2>
<div>
<ol>
  <li id="fn1"><a href="#cite1">↑</a> 1:3-4 <i>Gud er guddommelig</i>: <a href="/da/The_Urantia_Book/2#p1_2">UB 2:1.2</a>. </li>
  <li id="fn2"><a href="#cite2">↑</a> 1:4 <i>Tro på løfterne</i>: <a href="/da/The_Urantia_Book/143#p2_4">UB 143:2.4</a>. </li>
  <li id="fn3"><a href="#cite3">↑</a> 1:8 <i>Kend Herren Jesus Kristus</i>: <a href="/da/The_Urantia_Book/5#p4_8">UB 5:4.8</a>. </li>
  <li id="fn4"><a href="#cite4">↑</a> 1:11 <i>Kongeriget evigt domæne</i>: <a href="/da/The_Urantia_Book/137#p8_16">UB 137:8.16</a>. </li>
  <li id="fn5"><a href="#cite5">↑</a> 1:17 <i>Dette er en elsket søn</i>: <a href="/da/The_Urantia_Book/47#p8_4">UB 47:8.4</a>. </li>
</ol>
</div>
