<!--
title: Johannesevangeliet - Kapitel 8
description: 
published: true
date: 2022-9-13T21:55:42Z
tags: 
editor: ckeditor
dateCreated: 2022-8-14T12:51:46Z
-->

<figure class="table chapter-navigator">
  <table>
    <tbody>
      <tr>
        <td><a href="/da/Bible/John/7">Johannesevangeliet - Kapitel 7</a></td>
        <td><a href="/da/Bible/John/Index">Indeks</a></td>
        <td><a href="/da/Bible/John/9">Johannesevangeliet - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Jesus gik til Oliebjerget. </p>
<p id="v2"><sup><small>2</small></sup>  og årle om Morgenen kom han igen i Helligdommen, og hele Folket kom til ham; og han satte sig og lærte dem. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Men de skriftkloge og Farisæerne føre en Kvinde til ham, greben i Hor, og stille hende frem i Midten. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Og de sige til ham: "Mester! denne Kvinde er greben i Hor på fersk Gerning. </p>
<p id="v5"><sup><small>5</small></sup>  Men Moses bød os i Loven, at sådanne skulle stenes; hvad siger nu du?" </p>
<p id="v6"><sup><small>6</small></sup>  Men dette sagde de for at friste ham, for at de kunde have noget at anklage ham for. Men Jesus bøjede sig ned og skrev med Fingeren på Jorden. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Men da de bleve ved at spørge ham, rettede han sig op og sagde til dem: "Den iblandt eder, som er uden Synd, kaste først Stenen på hende!" </p>
<p id="v8"><sup><small>8</small></sup>  Og han bøjede sig atter ned og skrev på Jorden. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Men da de hørte det, gik de bort, den ene efter den anden, fra de ældste til de yngste, og Jesus blev alene tilbage med Kvinden, som stod der i Midten. </p>
<p id="v10"><sup><small>10</small></sup>  Men da Jesus rettede sig op og ingen så uden Kvinden, sagde han til hende: "Kvinde! hvor ere de henne? Var der ingen, som fordømte dig?," </p>
<p id="v11"><sup><small>11</small></sup>  Men hun sagde: "Herre! ingen." Da sagde Jesus: "Heller ikke jeg fordømmer dig; gå bort, og synd ikke mere!" </p>
<p id="v12"><sup><small>12</small></sup>  Jesus talte da atter til dem og sagde: "Jeg er Verdens Lys; den, som følger mig, skal ikke vandre i Mørket, men have Livets Lys." <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Da sagde Farisæerne til ham: "Du vidner om dig selv; dit Vidnesbyrd er ikke sandt." <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Jesus svarede og sagde til dem: "Om jeg end vidner om mig selv. er mit Vidnesbyrd sandt; thi jeg ved, hvorfra jeg kom, og hvor jeg går hen; men I vide ikke, hvorfra jeg kommer, og hvor jeg går hen. </p>
<p id="v15"><sup><small>15</small></sup>  I dømme efter Kødet; jeg dømmer ingen. </p>
<p id="v16"><sup><small>16</small></sup>  Men om jeg også dømmer, er min Dom sand; thi det er ikke mig alene, men mig og Faderen, han, som sendte mig. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Men også i eders Lov er der skrevet, at to Menneskers Vidnesbyrd er sandt. </p>
<p id="v18"><sup><small>18</small></sup>  Jeg er den, der vidner om mig selv, og Faderen, som sendte mig, vidner om mig." </p>
<p id="v19"><sup><small>19</small></sup>  Derfor sagde de til ham: "Hvor er din Fader?" Jesus svarede: "I kende hverken mig eller min Fader; dersom I kendte mig, kendte I også min Fader." <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  Disse Ord talte Jesus ved Tempelblokken, da han lærte i Helligdommen; og ingen greb ham, fordi hans Time endnu ikke var kommen. <sup id="cite9"><a href="#fn9">[9]</a></sup></p>
<p id="v21"><sup><small>21</small></sup>  Da sagde han atter til dem: "Jeg går bort, og I skulle lede efter mig, og I skulle dø i eders Synd; hvor jeg går hen, kunne I ikke komme." <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup> <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v22"><sup><small>22</small></sup>  Da sagde Jøderne: "Mon han vil slå sig selv ihjel, siden han siger: Hvor jeg går hen, kunne I ikke komme?" <sup id="cite14"><a href="#fn14">[14]</a></sup></p>
<p id="v23"><sup><small>23</small></sup>  Og han sagde til dem: "I ere nedenfra, jeg er ovenfra; I ere af denne Verden, jeg er ikke af denne Verden. <sup id="cite15"><a href="#fn15">[15]</a></sup></p>
<p id="v24"><sup><small>24</small></sup>  Derfor har jeg sagt eder, at I skulle dø i eders Synder; thi dersom I ikke tro, at det er mig, skulle I dø i eders Synder." </p>
<p id="v25"><sup><small>25</small></sup>  De sagde da til ham: "Hvem er du?" Og Jesus sagde til dem: "Just det, som jeg siger eder. </p>
<p id="v26"><sup><small>26</small></sup>  Jeg har meget at tale og dømme om eder; men den, som sendte mig, er sanddru, og hvad jeg har hørt af ham, det taler jeg til Verden." <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup></p>
<p id="v27"><sup><small>27</small></sup>  De forstode ikke, at han talte til dem om Faderen. </p>
<p id="v28"><sup><small>28</small></sup>  Da sagde Jesus til dem: "Når I få ophøjet Menneskesønnen, da skulle I kende, at det er mig, og at jeg gør intet af mig selv; men som min Fader har lært mig, således taler jeg. <sup id="cite18"><a href="#fn18">[18]</a></sup> <sup id="cite19"><a href="#fn19">[19]</a></sup></p>
<p id="v29"><sup><small>29</small></sup>  Og han, som sendte mig, er med mig; han har ikke ladet mig alene, fordi jeg; gør altid det, som er ham til Behag." </p>
<p id="v30"><sup><small>30</small></sup>  Da han talte dette, troede mange på ham. <sup id="cite20"><a href="#fn20">[20]</a></sup></p>
<p id="v31"><sup><small>31</small></sup>  Jesus sagde da til de Jøder, som vare komne til Tro på ham: "Dersom I blive i mit Ord, ere I sandelig mine Disciple, <sup id="cite21"><a href="#fn21">[21]</a></sup> <sup id="cite22"><a href="#fn22">[22]</a></sup></p>
<p id="v32"><sup><small>32</small></sup>  og I skulle erkende Sandheden, og Sandheden skal frigøre eder." <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v33"><sup><small>33</small></sup>  De svarede ham: "Vi ere Abrahams Sæd og have aldrig været nogens Trælle; hvorledes siger du da: I skulle vorde frie?" </p>
<p id="v34"><sup><small>34</small></sup>  Jesus svarede dem: "Sandelig, sandelig, siger jeg eder, hver den, som gør Synden, er Syndens Træl. </p>
<p id="v35"><sup><small>35</small></sup>  Men Trællen bliver ikke i Huset til evig Tid, Sønnen bliver der til evig Tid. </p>
<p id="v36"><sup><small>36</small></sup>  Dersom da Sønnen får frigjort eder, skulle I være virkelig frie. </p>
<p id="v37"><sup><small>37</small></sup>  Jeg ved, at I ere Abrahams Sæd; men I søge at slå mig ihjel, fordi min Tale ikke finder Rum hos eder. <sup id="cite25"><a href="#fn25">[25]</a></sup></p>
<p id="v38"><sup><small>38</small></sup>  Jeg taler det, som jeg har set hos min Fader; så gøre også I det, som I have hørt af eders Fader." <sup id="cite26"><a href="#fn26">[26]</a></sup></p>
<p id="v39"><sup><small>39</small></sup>  De svarede og sagde til ham: "Vor Fader er Abraham." Jesus sagde til dem: "Dersom I vare Abrahams Børn, gjorde I Abrahams Gerninger. </p>
<p id="v40"><sup><small>40</small></sup>  Men nu søge I at slå mig ihjel, et Menneske, der har sagt eder Sandheden, som jeg har hørt af Gud; dette gjorde Abraham ikke. </p>
<p id="v41"><sup><small>41</small></sup>  I gøre eders Faders Gerninger." De sagde til ham: "Vi ere ikke avlede i Hor; vi have een Fader, Gud." <sup id="cite27"><a href="#fn27">[27]</a></sup></p>
<p id="v42"><sup><small>42</small></sup>  Jesus sagde til dem: "Dersom Gud var eders Fader, da elskede I mig; thi jeg er udgået og kommen fra Gud; thi jeg er heller ikke kommen af mig selv, men han har udsendt mig. <sup id="cite28"><a href="#fn28">[28]</a></sup></p>
<p id="v43"><sup><small>43</small></sup>  Hvorfor forstå I ikke min Tale? fordi I ikke kunne høre mit Ord. </p>
<p id="v44"><sup><small>44</small></sup>  I ere af den Fader Djævelen, og eders Faders Begæringer ville I gøre. Han var en Manddraber fra Begyndelsen af, og han står ikke i Sandheden; thi Sandhed er ikke i ham. Når han taler Løgn, taler han af sit eget; thi han er en Løgner og Løgnens Fader. <sup id="cite29"><a href="#fn29">[29]</a></sup></p>
<p id="v45"><sup><small>45</small></sup>  Men mig tro I ikke, fordi jeg siger Sandheden. </p>
<p id="v46"><sup><small>46</small></sup>  Hvem af eder kan overbevise mig om nogen Synd? Siger jeg Sandhed, hvorfor tro I mig da ikke? <sup id="cite30"><a href="#fn30">[30]</a></sup> <sup id="cite31"><a href="#fn31">[31]</a></sup></p>
<p id="v47"><sup><small>47</small></sup>  Den, som er af Gud, hører Guds Ord; derfor høre I ikke, fordi I ere ikke af Gud." </p>
<p id="v48"><sup><small>48</small></sup>  Jøderne svarede og sagde til ham: "Sige vi ikke med Rette, at du er en Samaritan og er besat?" </p>
<p id="v49"><sup><small>49</small></sup>  Jesus svarede: "Jeg er ikke besat, men jeg ærer min Fader, og I vanære mig. </p>
<p id="v50"><sup><small>50</small></sup>  Men jeg søger ikke min Ære; der er den, som søger den og dømmer. </p>
<p id="v51"><sup><small>51</small></sup>  Sandelig, sandelig, siger jeg eder, dersom nogen holder mit Ord, skal han i al Evighed ikke se Døden." <sup id="cite32"><a href="#fn32">[32]</a></sup></p>
<p id="v52"><sup><small>52</small></sup>  Jøderne sagde til ham: "Nu vide vi, at du et besat; Abraham døde og Profeterne, og du siger: Dersom nogen holder mit Ord, han skal i al Evighed ikke smage Døden. </p>
<p id="v53"><sup><small>53</small></sup>  Mon du er større end vor Fader Abraham, som jo døde? også Profeterne døde; hvem gør du dig selv til?" <sup id="cite33"><a href="#fn33">[33]</a></sup></p>
<p id="v54"><sup><small>54</small></sup>  Jesus svarede: "Dersom jeg ærer mig selv, er min Ære intet; det er min Fader, som ærer mig, han, om hvem I sige, at han er eders Gud. </p>
<p id="v55"><sup><small>55</small></sup>  Og I have ikke kendt ham, men jeg kender ham. Og dersom jeg siger: "Jeg kender ham ikke," da bliver jeg en Løgner ligesom I; men jeg kender ham og holder hans Ord. </p>
<p id="v56"><sup><small>56</small></sup>  Abraham, eders Fader, frydede sig til at se min Dag, og han så den og glædede sig." <sup id="cite34"><a href="#fn34">[34]</a></sup></p>
<p id="v57"><sup><small>57</small></sup>  Da sagde Jøderne til ham: "Du er endnu ikke halvtredsindstyve År gammel, og du har set Abraham?" <sup id="cite35"><a href="#fn35">[35]</a></sup></p>
<p id="v58"><sup><small>58</small></sup>  Jesus sagde til dem: "Sandelig, sandelig, siger jeg eder, førend Abraham blev til, har jeg været." <sup id="cite36"><a href="#fn36">[36]</a></sup></p>
<p id="v59"><sup><small>59</small></sup>  Så toge de Sten for at kaste på ham; men Jesus skjulte sig og gik ud af Helligdommen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/da/Bible/John/7">Johannesevangeliet - Kapitel 7</a></td>
        <td><a href="/da/Bible/John/Index">Indeks</a></td>
        <td><a href="/da/Bible/John/9">Johannesevangeliet - Kapitel 9</a></td>
      </tr>
    </tbody>
  </table>
</figure>
<h2>Referencer</h2>
<div style="column-width: 30em;">
<ol>
  <li id="fn1"><a href="#cite1">↑</a> 8:2 <i>Undervisning i templet</i>: <a href="/da/The_Urantia_Book/162#p3_1">UB 162:3.1</a>. </li>
  <li id="fn2"><a href="#cite2">↑</a> 8:3-5 <i>Voksenkvinde taget på fersk gerning</i>: <a href="/da/The_Urantia_Book/162#p3_2">UB 162:3.2</a>. </li>
  <li id="fn3"><a href="#cite3">↑</a> 8:6a <i>Dilemmaet</i>: <a href="/da/The_Urantia_Book/162#p3_3">UB 162:3.3</a>. </li>
  <li id="fn4"><a href="#cite4">↑</a> 8:8-11 <i>Skriver i sand</i>: <a href="/da/The_Urantia_Book/162#p3_5">UB 162:3.5</a>. </li>
  <li id="fn5"><a href="#cite5">↑</a> 8:12 <i>Mørke til lys</i>: <a href="/da/The_Urantia_Book/155#p6_3">UB 155:6.3</a>.  <i>Mange foretrækker at sidde i mørket</i>: <a href="/da/The_Urantia_Book/162#p5_3">UB 162:5.3</a>.  <i>Possession of light of life</i>: <a href="/da/The_Urantia_Book/132#p2_9">UB 132:2.9</a>.  <i># 2 Livets lys</i>: <a href="/da/The_Urantia_Book/107#p4_5">UB 107:4.5</a>.  <i>Åndens lys</i>: <a href="/da/The_Urantia_Book/0#p6_9">UB 0:6.9</a>.  <i>Jesus er verdens lys</i>: <a href="/da/The_Urantia_Book/162#p5_2">UB 162:5.2</a>.  <i>Lys til hedningerne</i>: <a href="/da/The_Urantia_Book/122#p9_5">UB 122:9.5</a>.  <i>Jeg er verdens lys</i>: <a href="/da/The_Urantia_Book/182#p1_10">UB 182:1.10</a>.  <i>Oplyst af det sande lys</i>: <a href="/da/The_Urantia_Book/52#p1_7">UB 52:1.7</a>.  <i>Spirit luminosity</i>: <a href="/da/The_Urantia_Book/107#p4_5">UB 107:4.5</a>.  <i>Sandt lys</i>: <a href="/da/The_Urantia_Book/40#p5_16">UB 40:5.16</a>.  <i>Lys i åndeligt mørke</i>: <a href="/da/The_Urantia_Book/191#p4_3">UB 191:4.3</a>.  <i>Det store lys</i>: <a href="/da/The_Urantia_Book/45#p4_4">UB 45:4.4</a>.  <i>Afsløret livets lys</i>: <a href="/da/The_Urantia_Book/149#p2_6">UB 149:2.6</a>. </li>
  <li id="fn6"><a href="#cite6">↑</a> 8:13-19 <i>Vidne om Jesu identitet</i>: <a href="/da/The_Urantia_Book/162#p5_2">UB 162:5.2</a>. </li>
  <li id="fn7"><a href="#cite7">↑</a> 8:16-18,29,42 <i>Faderen sendte mig</i>: <a href="/da/The_Urantia_Book/193#p2_2">UB 193:2.2</a>. </li>
  <li id="fn8"><a href="#cite8">↑</a> 8:19 <i># 1 Kend og bliv kendt</i>: <a href="/da/The_Urantia_Book/1#p5_8">UB 1:5.8</a>.  <i>Kend Søn, kend Fader</i>: <a href="/da/The_Urantia_Book/169#p4_2">UB 169:4.2</a>. </li>
  <li id="fn9"><a href="#cite9">↑</a> 8:20 <i>Min time er endnu ikke kommet</i>: <a href="/da/The_Urantia_Book/128#p7_5">UB 128:7.5</a>.  <i>Min time er endnu ikke kommet</i>: <a href="/da/The_Urantia_Book/128#p1_15">UB 128:1.15</a>.  <i>Min time er endnu ikke kommet</i>: <a href="/da/The_Urantia_Book/128#p5_4">UB 128:5.4</a>. </li>
  <li id="fn10"><a href="#cite10">↑</a> 8:21 <i>Du kan ikke komme nu</i>: <a href="/da/The_Urantia_Book/180#p0_3">UB 180:0.3</a>.  <i>Jeg må snart rejse væk</i>: <a href="/da/The_Urantia_Book/180#p4_5">UB 180:4.5</a>. </li>
  <li id="fn11"><a href="#cite11">↑</a> 8:21-22 <i>Jesus må vende tilbage til Faderen</i>: <a href="/da/The_Urantia_Book/178#p3_2">UB 178:3.2</a>.  <i>Jesus må vende tilbage til Faderen</i>: <a href="/da/The_Urantia_Book/178#p3_4">UB 178:3.4</a>. </li>
  <li id="fn12"><a href="#cite12">↑</a> 8:21a <i>Jesus er på vej væk</i>: <a href="/da/The_Urantia_Book/162#p5_3">UB 162:5.3</a>.  <i>I skal søge mig, men ikke finde mig</i>: <a href="/da/The_Urantia_Book/162#p2_7">UB 162:2.7</a>. </li>
  <li id="fn13"><a href="#cite13">↑</a> 8:21b-23 <i>Du kan ikke gå med mig</i>: <a href="/da/The_Urantia_Book/162#p2_7">UB 162:2.7</a>.  <i>Du kan ikke komme</i>: <a href="/da/The_Urantia_Book/162#p5_3">UB 162:5.3</a>. </li>
  <li id="fn14"><a href="#cite14">↑</a> 8:22 <i>Spotte bemærkninger</i>: <a href="/da/The_Urantia_Book/162#p2_8">UB 162:2.8</a>. </li>
  <li id="fn15"><a href="#cite15">↑</a> 8:23 <i>Mit rige er ikke af denne verden</i>: <a href="/da/The_Urantia_Book/181#p2_9">UB 181:2.9</a>. </li>
  <li id="fn16"><a href="#cite16">↑</a> 8:26 <i>Paradissønner</i>: <a href="/da/The_Urantia_Book/10#p1_6">UB 10:1.6</a>.  <i>Tal kun det, du hører, ikke rygter</i>: <a href="/da/The_Urantia_Book/138#p8_4">UB 138:8.4</a>. </li>
  <li id="fn17"><a href="#cite17">↑</a> 8:26-27 <i>Forbedret åbenbaring</i>: <a href="/da/The_Urantia_Book/120#p4_4">UB 120:4.4</a>. </li>
  <li id="fn18"><a href="#cite18">↑</a> 8:28 <i>Fader lærer søn</i>: <a href="/da/The_Urantia_Book/153#p2_11">UB 153:2.11</a>. </li>
  <li id="fn19"><a href="#cite19">↑</a> 8:28-29 <i>Søn løftet op</i>: <a href="/da/The_Urantia_Book/162#p5_4">UB 162:5.4</a>. </li>
  <li id="fn20"><a href="#cite20">↑</a> 8:30 <i>Mange troede</i>: <a href="/da/The_Urantia_Book/162#p5_5">UB 162:5.5</a>. </li>
  <li id="fn21"><a href="#cite21">↑</a> 8:31a <i>Troende samles</i>: <a href="/da/The_Urantia_Book/162#p7_1">UB 162:7.1</a>. </li>
  <li id="fn22"><a href="#cite22">↑</a> 8:31b-36 <i>At kende sandheden gør dig fri</i>: <a href="/da/The_Urantia_Book/162#p7_2">UB 162:7.2</a>. </li>
  <li id="fn23"><a href="#cite23">↑</a> 8:32 <i>Sandheden skal gøre dig fri</i>: <a href="/da/The_Urantia_Book/141#p7_6">UB 141:7.6</a>.  <i>Kend sandheden, vær fri</i>: <a href="/da/The_Urantia_Book/101#p6_8">UB 101:6.8</a>. </li>
  <li id="fn24"><a href="#cite24">↑</a> 8:32,36 <i>Sand og falsk frihed</i>: <a href="/da/The_Urantia_Book/54#p1_1">UB 54:1.1</a>.  <i>Evangeliet sætter mennesket fri</i>: <a href="/da/The_Urantia_Book/170#p2_2">UB 170:2.2</a>. </li>
  <li id="fn25"><a href="#cite25">↑</a> 8:37-40 <i>Abrahams afkom</i>: <a href="/da/The_Urantia_Book/162#p7_3">UB 162:7.3</a>. </li>
  <li id="fn26"><a href="#cite26">↑</a> 8:38 <i>Sønnen efterligner faderen</i>: <a href="/da/The_Urantia_Book/56#p8_4">UB 56:8.4</a>. </li>
  <li id="fn27"><a href="#cite27">↑</a> 8:41-45 <i>Mørkets børn</i>: <a href="/da/The_Urantia_Book/162#p7_3">UB 162:7.3</a>. </li>
  <li id="fn28"><a href="#cite28">↑</a> 8:42 <i>Vis conjont arbejde</i>: <a href="/da/The_Urantia_Book/169#p4_2">UB 169:4.2</a>. </li>
  <li id="fn29"><a href="#cite29">↑</a> 8:44 <i>Er som Lucifer, en forfalsker</i>: <a href="/da/The_Urantia_Book/67#p1_2">UB 67:1.2</a>. </li>
  <li id="fn30"><a href="#cite30">↑</a> 8:46 <i>Hvem overbeviser mig om synd</i>: <a href="/da/The_Urantia_Book/100#p7_16">UB 100:7.16</a>.  <i>Hvem siger, at jeg synder?</i>: <a href="/da/The_Urantia_Book/196#p2_2">UB 196:2.2</a>. </li>
  <li id="fn31"><a href="#cite31">↑</a> 8:46-50 <i>Som overbeviser mig om synd</i>: <a href="/da/The_Urantia_Book/162#p7_4">UB 162:7.4</a>. </li>
  <li id="fn32"><a href="#cite32">↑</a> 8:51-52 <i>Troende dør aldrig</i>: <a href="/da/The_Urantia_Book/162#p7_5">UB 162:7.5</a>.  <i>Evigt liv</i>: <a href="/da/The_Urantia_Book/101#p6_8">UB 101:6.8</a>.  <i>Evigt liv</i>: <a href="/da/The_Urantia_Book/3#p0_1">UB 3:0.1</a>.  <i>Evigt liv</i>: <a href="/da/The_Urantia_Book/162#p2_7">UB 162:2.7</a>.  <i>Lev for evigt</i>: <a href="/da/The_Urantia_Book/27#p1_5">UB 27:1.5</a>.  <i>Evigt / evigt liv</i>: <a href="/da/The_Urantia_Book/170#p2_20">UB 170:2.20</a>.  <i>De troende har evigt liv</i>: <a href="/da/The_Urantia_Book/153#p2_11">UB 153:2.11</a>.  <i>Evigt liv</i>: <a href="/da/The_Urantia_Book/2#p2_1">UB 2:2.1</a>.  <i>Tro sandheden, hav evigt liv</i>: <a href="/da/The_Urantia_Book/157#p6_10">UB 157:6.10</a>.  <i>Tro Sønner dør aldrig</i>: <a href="/da/The_Urantia_Book/193#p1_2">UB 193:1.2</a>.  <i>Giver evigt liv</i>: <a href="/da/The_Urantia_Book/128#p1_10">UB 128:1.10</a>.  <i>Den, der tror, dør aldrig</i>: <a href="/da/The_Urantia_Book/168#p0_7">UB 168:0.7</a>.  <i>Håb om evigt liv</i>: <a href="/da/The_Urantia_Book/170#p2_2">UB 170:2.2</a>.  <i>Evigt liv</i>: <a href="/da/The_Urantia_Book/146#p3_7">UB 146:3.7</a>.  <i>Livet efter døden</i>: <a href="/da/The_Urantia_Book/121#p5_11">UB 121:5.11</a>.  <i>Evigt / evigt liv</i>: <a href="/da/The_Urantia_Book/181#p2_11">UB 181:2.11</a>.  <i>De troende lever for evigt</i>: <a href="/da/The_Urantia_Book/190#p5_4">UB 190:5.4</a>. </li>
  <li id="fn33"><a href="#cite33">↑</a> 8:53-56 <i>Er du større end Abraham</i>: <a href="/da/The_Urantia_Book/162#p7_5">UB 162:7.5</a>. </li>
  <li id="fn34"><a href="#cite34">↑</a> 8:56 <i>Evaluering af missionen</i>: <a href="/da/The_Urantia_Book/163#p6_4">UB 163:6.4</a>. </li>
  <li id="fn35"><a href="#cite35">↑</a> 8:57-59 <i>Før Abraham var, er jeg</i>: <a href="/da/The_Urantia_Book/162#p7_6">UB 162:7.6</a>. </li>
  <li id="fn36"><a href="#cite36">↑</a> 8:58 <i>Før Abraham var, er jeg</i>: <a href="/da/The_Urantia_Book/157#p6_11">UB 157:6.11</a>.  <i>Før Abraham var, er jeg</i>: <a href="/da/The_Urantia_Book/161#p2_9">UB 161:2.9</a>. </li>
</ol>
</div>
