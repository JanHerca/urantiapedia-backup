<!--
title: Malaki - Peatükk 1
description: 
published: true
date: 2023-11-8T20:21:2Z
tags: bible, bible—malachi
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Malachi/2">
          <span class="pr-2">Malaki - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ennustus. Jehoova sõna Iisraelile Malakia kaudu: </p>
<p id="v2"><sup><small>2</small></sup>  „Mina olen teid armastanud, ütleb Jehoova. Aga teie ütlete: ”Kuidas sa meid oled armastanud?” Kas Eesav ei olnud Jaakobi vend? ütleb Jehoova. Jaakobit ma armastasin, </p>
<p id="v3"><sup><small>3</small></sup>  aga Eesavit ma vihkasin; ma tegin ta mäestiku lagedaks ja ta pärisosa kõrbe karjamaaks! </p>
<p id="v4"><sup><small>4</small></sup>  Kui Edom ütleb: „Me oleme purustatud, aga me ehitame varemed taas üles!” siis ütleb vägede Jehoova nõnda: nad ehitavad küll, aga mina kisun maha; ja neid nimetatakse „süüteo maaks” ja „rahvaks, keda Jehoova on neednud igaveseks!” </p>
<p id="v5"><sup><small>5</small></sup>  Teie silmad saavad seda näha ja te ütlete: „Jehoova on suur üle Iisraeli raja!” </p>
<p id="v6"><sup><small>6</small></sup>  Poeg austab isa ja sulane isandat. Aga kui mina olen isa, kus on siis minu au? Ja kui mina olen Issand, kus on siis minu kartus? ütleb vägede Jehoova teile, preestrid, kes põlgate minu nime! Aga te ütlete: „Kuidas me põlgame su nime?” <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Te toote mu altarile rüvetatud leiba! Aga te ütlete: „Kuidas me rüvetame sind?” Sellega, et ütlete: „Jehoova laud on põlastusväärt!” </p>
<p id="v8"><sup><small>8</small></sup>  Jah, kui te toote ohvriks pimeda, siis ei olevat see paha; või kui te toote lonkaja või tõbise, siis ei olevat see paha! Vii see ometi oma maavalitsejale! Kas temal on sinust hea meel või kas ta peab sinust lugu? ütleb vägede Jehoova. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Ja nüüd: leevendage ometi Jumala palet, et ta oleks meile armuline! Teie käest on see tulnud - kas ta saaks teist lugu pidada? ütleb vägede Jehoova. </p>
<p id="v10"><sup><small>10</small></sup>  Kes ometi oleks teie hulgast, kes suleks uksed, et te ei saaks ilmaaegu süüdata tuld mu altaril? Mul ei ole teist hea meel, ütleb vägede Jehoova, ja roaohver teie käest ei meeldi mulle! </p>
<p id="v11"><sup><small>11</small></sup>  Sest päikestõusu poolt päikeseloojaku poole on mu nimi paganate seas suur, ja igas paigas suitsutatakse ning tuuakse mu nimele puhas roaohver. Sest mu nimi on paganate seas suur, ütleb vägede Jehoova! </p>
<p id="v12"><sup><small>12</small></sup>  Aga te teotate seda, kui te ütlete: „Jehoova lauda võib rüvetada, ja selle vilja, tema rooga, võib põlata!” </p>
<p id="v13"><sup><small>13</small></sup>  Ja te ütlete: „Vaata, missugune vaev!” aga panete mind hingeldama, ütleb vägede Jehoova! Te toote seda, mis on röövitud, lonkaja ja tõbine! Ja see peab olema ohvriand, mida te toote! Kas mul peaks olema hea meel seda teie käest vastu võtta? ütleb Jehoova. </p>
<p id="v14"><sup><small>14</small></sup>  Neetud olgu petis, kellel on karjas üks isane lojus ja kes on selle tõotanud, aga ohverdab Issandale vigase! Sest mina olen suur kuningas, ütleb vägede Jehoova, ja mu nimi on kardetav paganate seas! <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Malachi/2">
          <span class="pr-2">Malaki - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:6 <i>Mõiste „isa“</i>: <a href="/et/The_Urantia_Book/196#p0_2">Ur 196:0.2</a>. </li>
  <li id="fn2"><a href="#cite2">↑</a> 1:8 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
  <li id="fn3"><a href="#cite3">↑</a> 1:14 <i>Juudid nägid Jumalat kui kuningat kõigi üle</i>: <a href="/et/The_Urantia_Book/141#p4_1">Ur 141:4.1</a>. </li>
</ol>
</div>
