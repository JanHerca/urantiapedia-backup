<!--
title: Malaki - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Malachi/1">Malaki - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Malachi/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Malachi/3">Malaki - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja nüüd teie kohta, preestrid, on see otsus: </p>
<p id="v2"><sup><small>2</small></sup>  kui te ei kuula ega võta südamesse, et te peate andma au mu nimele, ütleb vägede Jehoova, siis ma läkitan teie vastu needuse ja muudan teie õnnistused needuseks, jah, needuseks, sest te ei ole võtnud seda südamesse! </p>
<p id="v3"><sup><small>3</small></sup>  Vaata, ma raiun teilt käsivarre ära ja puistan teile mustust näkku, teie pidupäevade mustuse, ja teid endid viiakse selle juurde! </p>
<p id="v4"><sup><small>4</small></sup>  Ja te peate tundma, et mina olen teile läkitanud selle otsuse, et minu leping Leeviga jääks püsima, ütleb vägede Jehoova! </p>
<p id="v5"><sup><small>5</small></sup>  Minu leping temaga oli elu ja rahu, ja ma andsin selle temale, et ta kardaks; ja ta kartis mind, ta värises mu nime ees! </p>
<p id="v6"><sup><small>6</small></sup>  Tõsine käsuõpetus oli tal suus ja pettust ei leitud tema huulilt! Rahus ja otsekohesuses käis ta minuga ja hoidis paljusid süüst! </p>
<p id="v7"><sup><small>7</small></sup>  Jah, preestri huuled talletavad tarkust ja tema suust otsitakse käsuõpetust, sest tema on vägede Jehoova käskjalg! </p>
<p id="v8"><sup><small>8</small></sup>  Aga teie olete lahkunud sellelt teelt, olete õpetusega pannud paljusid komistama, olete rikkunud Leevi liidu, ütleb vägede Jehoova! </p>
<p id="v9"><sup><small>9</small></sup>  Sellepärast teen minagi teid põlatuiks ja armetuiks kõigi rahvaste juures, sest te pole tähele pannud minu teid, vaid olete õpetuses olnud erapoolikud! </p>
<p id="v10"><sup><small>10</small></sup>  Eks ole meil kõigil üks isa? Eks ole meid loonud üks Jumal? Mispärast me siis ei ole üksteisele truud, vaid teotame oma vanemate lepingut? <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Juuda on olnud truuduseta ja Iisraelis ja Jeruusalemmas on tehtud jäledust! Sest Juuda on teotanud pühamut, mida Jehoova armastab, ja on võtnud naiseks võõra jumala tütre! <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Jehoova hävitagu Jaakobi telkidest mehel, kes seda teeb, valvaja ja vastaja ja vägede Jehoovale ohvrianni viija! </p>
<p id="v13"><sup><small>13</small></sup>  Ja teiseks te olete teinud seda: Jehoova altar on kaetud silmaveega, nutu ja oigamisega, sellepärast et ta enam ei pöördu ohvrianni poole ega võta seda hea meelega teie käest vastu! </p>
<p id="v14"><sup><small>14</small></sup>  Aga te ütlete: „Mispärast?” Sellepärast et Jehoova on tunnistajaks sinu ja su nooreea naise vahel, kelle vastu sa oled olnud truuduseta, kuigi ta on sinu abikaasa ja sinu seadusepärane naine! </p>
<p id="v15"><sup><small>15</small></sup>  Eks ta ole sind ühte pannud ihu ja hingega? Ja mida peab tegema see üks? Nõutama Jumala sugu! Kandke siis hoolt oma hinge eest ja ükski ärgu olgu truuduseta oma nooreea naise vastu! </p>
<p id="v16"><sup><small>16</small></sup>  Sest ma vihkan lahutust, ütleb Jehoova, Iisraeli Jumal, ja seda, et kaetakse oma kuube vägivallaga, ütleb vägede Jehoova! Kandke siis hoolt oma hinge eest ja ärge olge truuduseta! </p>
<p id="v17"><sup><small>17</small></sup>  Te väsitate Jehoovat oma kõnedega. Ometi te ütlete: „Kuidas me väsitame?” Sellega, et ütlete: „Igaüks, kes kurja teeb, on Jehoova silmis hea, ja seesugune on tema meele järgi!” või: „Kus on kohut mõistev Jumal?” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 2:10 <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>.  <i>Jumal lõi inimese</i>: <a href="/et/The_Urantia_Book/131#p2_2">Ur 131:2.2</a>.  <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>1. osa: Üks Jumal, Isa</i>: <a href="/et/The_Urantia_Book/2#p1_2">Ur 2:1.2</a>.  <i>Jumal kui inimese looja</i>: <a href="/et/The_Urantia_Book/0#p2_9">Ur 0:2.9</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Inimkonna loomine</i>: <a href="/et/The_Urantia_Book/74#p0_1">Ur 74:0.1</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>. </li>
  <li id="fn2"><a href="#cite2">↑</a> 2:11 <i>Looja</i>: <a href="/et/The_Urantia_Book/131#p10_6">Ur 131:10.6</a>. </li>
</ol>
</div>
