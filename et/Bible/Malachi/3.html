<!--
title: Malaki - Peatükk 3
description: 
published: true
date: 2023-11-8T20:21:2Z
tags: bible, bible—malachi
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Malachi/2">
          <span class="mdi mdi-arrow-left-drop-circle"></span><span class="pl-2">Malaki - Peatükk 2</span>
        </a>
        </td>
        <td>
        <a href="/et/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaata, ma läkitan oma ingli ja tema valmistab minu ees teed! Ja äkitselt tuleb oma templi juurde Issand, keda te otsite, ja lepingu ingel, keda te igatsete! Vaata, ta tuleb, ütleb vägede Jehoova! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Aga kes suudab taluda tema tulekupäeva? Ja kes jääb püsima tema ilmudes? Sest tema on nagu sulataja tuli ja nagu vanutajate leelis! </p>
<p id="v3"><sup><small>3</small></sup>  Ja ta istub, sulatab ja puhastab hõbedat, ta puhastab Leevi poegi ja selitab neid nagu kulda ja hõbedat: siis toovad nad Jehoovale õige ohvrianni! </p>
<p id="v4"><sup><small>4</small></sup>  Siis meeldib Jehoovale Juuda ja Jeruusalemma ohvriand nagu muistseil päevil ja ammuseil aastail! </p>
<p id="v5"><sup><small>5</small></sup>  Ja ma tulen teile kohut mõistma ning olen kärmeks tunnistajaks nõidade, abielurikkujate ja valevandujate vastu ja nende vastu, kes teevad liiga palgalisele palga poolest, lesknaisele ja vaeselelapsele, kes tõukavad võõra kõrvale ja kes ei karda mind, ütleb vägede Jehoova! </p>
<p id="v6"><sup><small>6</small></sup>  Sest mina, Jehoova, ei ole ennast muutnud, ja teie, Jaakobi lapsed, ei ole ka sellega valmis saanud: <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  oma vanemate päevist alates te olete lahkunud mu seadlustest ega ole neid pidanud! Pöörduge tagasi minu juurde, siis ma pöördun teie juurde, ütleb vägede Jehoova! Aga teie ütlete: „Kuidas me peaksime pöörduma?” </p>
<p id="v8"><sup><small>8</small></sup>  Kas inimene tohib Jumalat petta? Aga teie petate mind ja ütlete: „Kuidas me sind petame?” Kümnise ja tõstelõivuga! <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Needusega olge neetud, et teie, kogu rahvas, mind petate! </p>
<p id="v10"><sup><small>10</small></sup>  Tooge kogu kümnis varaaita, et mu kojas oleks toidust, ja proovige mind ometi sellega, ütleb vägede Jehoova! Tõesti, ma avan teile taevaluugid ja kallan teile õnnistust küllastuseni! </p>
<p id="v11"><sup><small>11</small></sup>  Ja ma sõitlen teie pärast rohutirtse, et need ei hävitaks teie põlluvilja, ja et teie viinapuu väljal ei jääks viljatuks, ütleb vägede Jehoova! </p>
<p id="v12"><sup><small>12</small></sup>  Siis kiidavad teid õndsaks kõik rahvad, sest te saate ihaldatud maaks, ütleb vägede Jehoova! <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Teie sõnad mu kohta on karmid, ütleb Jehoova. Aga teie ütlete: „Mida me su kohta oleme rääkinud?” </p>
<p id="v14"><sup><small>14</small></sup>  Te ütlete: „Ilmaaegu on Jumalat teenida! Ja mis kasu on meil tema käsu täitmisest või leinariietuses vägede Jehoova palge ees käimisest? </p>
<p id="v15"><sup><small>15</small></sup>  Nüüd me aga kiidame õndsaks ülbeid! Needki elavad edasi, kes pattu teevad, need koguni kiusavad Jumalat ja pääsevad!” </p>
<p id="v16"><sup><small>16</small></sup>  Siis rääkisid isekeskis need, kes kartsid Jehoovat; ja Jehoova pani tähele ning kuulis ja tema palge ees kirjutati mälestusraamat nende heaks, kes kardavad Jehoovat ja austavad tema nime! </p>
<p id="v17"><sup><small>17</small></sup>  Ja nad kuuluvad mulle, ütleb vägede Jehoova, on mu eraomand sel päeval, mille ma valmistan! Ja ma olen neile armuline, nõnda nagu mees on armuline oma pojale, kes teda teenib! </p>
<p id="v18"><sup><small>18</small></sup>  Ja te näete jälle vahet õige ja õela vahel, selle vahel, kes teenib Jumalat, ja selle vahel, kes teda ei teeni! </p>
<p id="v19"><sup><small>19</small></sup>  Sest vaata, päev tuleb, põlev nagu ahi, ja kõik ülbed ja kõik, kes pattu teevad, on nagu kõrred! Ja see päev, mis tuleb, põletab nad, ütleb vägede Jehoova, ega jäta neile ei juurt ega oksa! </p>
<p id="v20"><sup><small>20</small></sup>  Aga teile, kes te mu nime kardate, tõuseb õiguse päike ja paranemine tema tiibade all! Te lähete siis välja ja lööte kepsu nagu nuumvasikad! </p>
<p id="v21"><sup><small>21</small></sup>  Ja te tallate õelaid, sest need saavad põrmuks teie jalataldade all sel päeval, mille ma valmistan, ütleb vägede Jehoova! </p>
<p id="v22"><sup><small>22</small></sup>  Tuletage meelde mu sulase Moosese käsuõpetust, seadlusi ja kohtuseadusi, mis ma temale andsin Hoorebil kogu Iisraeli jaoks! </p>
<p id="v23"><sup><small>23</small></sup>  Vaata, ma läkitan teile prohvet Eelija, enne kui tuleb Jehoova päev, suur ja kardetav! </p>
<p id="v24"><sup><small>24</small></sup>  Ja tema pöörab vanemate südamed jälle laste poole ja laste südamed vanemate poole, et ma ei peaks tulema ja lööma maad needusega!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Malachi/2">
          <span class="mdi mdi-arrow-left-drop-circle"></span><span class="pl-2">Malaki - Peatükk 2</span>
        </a>
        </td>
        <td>
        <a href="/et/Bible/Malachi/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:1 <i>Valmistage tee ette</i>: <a href="/et/The_Urantia_Book/144#p8_3">Ur 144:8.3</a>. </li>
  <li id="fn2"><a href="#cite2">↑</a> 3:6 <i>Jumal ei muutu</i>: <a href="/et/The_Urantia_Book/12#p7_5">Ur 12:7.5</a>.  <i>Jumal on muutumatu</i>: <a href="/et/The_Urantia_Book/2#p2_1">Ur 2:2.1</a>.  <i>Mina olen Issand, ei muutu</i>: <a href="/et/The_Urantia_Book/2#p2_1">Ur 2:2.1</a>.  <i>Jumal ei muutu</i>: <a href="/et/The_Urantia_Book/4#p4_2">Ur 4:4.2</a>. </li>
  <li id="fn3"><a href="#cite3">↑</a> 3:8-10 <i>kümnissüsteem</i>: <a href="/et/The_Urantia_Book/93#p3_1">Ur 93:3.1</a>. </li>
  <li id="fn4"><a href="#cite4">↑</a> 3:12 <i>Rahvused kutsuvad teda õnnistatud</i>: <a href="/et/The_Urantia_Book/190#p5_4">Ur 190:5.4</a>. </li>
</ol>
</div>
