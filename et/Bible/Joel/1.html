<!--
title: Joel - Peatükk 1
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Joel/Index">Indeks</a></td>
        <td><a href="/et/Bible/Joel/2">Joel - Peatükk 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jehoova sõna, mis tuli Joelile, Petueli pojale: </p>
<p id="v2"><sup><small>2</small></sup>  „Kuulge seda, vanad, ja pange tähele, kõik maa elanikud! Kas seesugust on sündinud teie päevil või teie vanemate päevil? </p>
<p id="v3"><sup><small>3</small></sup>  Jutustage sellest oma lastele ja teie lapsed oma lastele ja nende lapsed tulevasele põlvele: </p>
<p id="v4"><sup><small>4</small></sup>  mis jäi üle röövikuist, selle sõid rohutirtsud; ja mis jäi üle rohutirtsudest, selle sõid vastsed; ja mis jäi üle vastseist, selle sõid mardikad! </p>
<p id="v5"><sup><small>5</small></sup>  Ärgake, te joobnud, ja nutke, uluge, kõik viina joojad viinavirde pärast, et see on kadunud teie suust! </p>
<p id="v6"><sup><small>6</small></sup>  Sest mu maa kallale on tulnud vägev ja äralugematu rahvas: ta hambad on lõukoera hambad ja tal on lõvi lõualuud! </p>
<p id="v7"><sup><small>7</small></sup>  Ta on teinud mu viinapuu paljaks ja mu viigipuu laasituks; ta on selle hoopiski koorinud ja heitnud, selle raod on muutunud valgeks! </p>
<p id="v8"><sup><small>8</small></sup>  Ulu nagu noorik, kel kotiriie vööl, oma nooreea mehe pärast! </p>
<p id="v9"><sup><small>9</small></sup>  Roa- ja joomaohver on kadunud Jehoova kojast, preestrid, Jehoova teenrid, leinavad! </p>
<p id="v10"><sup><small>10</small></sup>  Põllud on rüüstatud, maapind leinab, sest vili on rüüstatud, viin äpardunud, õli hääbunud! </p>
<p id="v11"><sup><small>11</small></sup>  Põllumehed on jäänud häbisse, viinamäe aednikud uluvad nisu ja odra pärast, sest põllusaak on hävinud! </p>
<p id="v12"><sup><small>12</small></sup>  Viinapuud on äpardunud ja viigipuud närbunud, granaatõunapuu, samuti palm ja õunapuu - kõik metsapuud on kuivanud; tõesti, rõõm on häbiga lahkunud inimlaste juurest! </p>
<p id="v13"><sup><small>13</small></sup>  Vöötage endid ja halisege, preestrid, uluge, altari teenrid! Minge sisse, veetke öö kotiriideis, minu Jumala teenrid, sest teie Jumala kojast on võetud roa- ja joomaohver! </p>
<p id="v14"><sup><small>14</small></sup>  Pühitsege paastupüha, kutsuge kokku pühalik koosolek, koguge vanemad ja kõik maa elanikud Jehoova, oma Jumala kotta ja kisendage Jehoova poole! </p>
<p id="v15"><sup><small>15</small></sup>  Oh seda päeva! Sest Jehoova päev on ligidal, see tuleb kui hävitus Kõigeväeliselt! </p>
<p id="v16"><sup><small>16</small></sup>  Eks ole meie silme eest kadunud toidus, meie Jumala kojast rõõm ja hõiskamine? </p>
<p id="v17"><sup><small>17</small></sup>  Viigimarjad nende kühvlite all on kuivetunud, tagavarad on rüüstatud; viljaaidad on maha kistud, sest vili on ikaldunud! </p>
<p id="v18"><sup><small>18</small></sup>  Kuidas küll lojused ägavad, veiste karjad on hullunud! Sest neil pole karjamaad! Isegi pudulojuste karjad on hävimas! </p>
<p id="v19"><sup><small>19</small></sup>  Ma kisendan sinu poole, Jehoova, sest tuli on neelanud kõrbe rohumaad ja leek on kõrvetanud kõik metsapuud! </p>
<p id="v20"><sup><small>20</small></sup>  Metsloomadki igatsevad sind, sest veeojad on kuivanud ja tuli on neelanud kõrbe rohumaad! </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Joel/Index">Indeks</a></td>
        <td><a href="/et/Bible/Joel/2">Joel - Peatükk 2</a></td>
      </tr>
    </tbody>
  </table>
</figure>
