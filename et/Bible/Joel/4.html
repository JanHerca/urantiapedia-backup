<!--
title: Joel - Peatükk 4
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Joel/3">Joel - Peatükk 3</a></td>
        <td><a href="/et/Bible/Joel/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jah, vaata, neil päevil ja sel ajal, kui ma pööran Juuda ja Jeruusalemma vangipõlve, </p>
<p id="v2"><sup><small>2</small></sup>  ma kogun kõik paganad ja viin nad alla Joosafati orgu; seal käin ma nendega kohut oma rahva ja oma pärisosa, Iisraeli pärast, sellepärast et nad teda on pillutanud paganate sekka ja on jaotanud minu maa; </p>
<p id="v3"><sup><small>3</small></sup>  sellepärast et nad on liisku heitnud mu rahva pärast, on andnud poeglapse hoora vastu ja on müünud tütarlapse viina eest, mida nad on joonud! </p>
<p id="v4"><sup><small>4</small></sup>  Ja mis on teilgi minuga tegemist, Tüüros ja Siidon ja kõik vilistide rajad? Kas tahate mulle millegi eest kätte tasuda? Aga kui te mulle kätte tasute, siis ma saadan kiiresti tõtates teie teod teie oma pea peale tagasi! </p>
<p id="v5"><sup><small>5</small></sup>  Sest te olete võtnud mu hõbeda ja kulla ja olete viinud mu ilusad väärtasjad oma paleedesse! </p>
<p id="v6"><sup><small>6</small></sup>  Te olete müünud Juuda lapsi ja Jeruusalemma lapsi kreeklastele, et saata neid kaugele nende rajadest! </p>
<p id="v7"><sup><small>7</small></sup>  Vaata, ma panen nad liikvele paigast, kuhu te nad olete müünud, ja saadan teie teod teie oma pea peale tagasi! </p>
<p id="v8"><sup><small>8</small></sup>  Ma müün teie pojad ja tütred Juuda lastele, ja need müüvad nad seebalastele, ühele kaugele rahvale. Jah, Jehoova on rääkinud! </p>
<p id="v9"><sup><small>9</small></sup>  Kuulutage seda paganate seas, valmistuge pühaks sõjaks, innustage kangelasi, astugu ligi, mingu üles, kõik sõjamehed! </p>
<p id="v10"><sup><small>10</small></sup>  Taguge oma sahad mõõkadeks ja sirbid piikideks! Nõdruke öelgu: „Ma olen kangelane!” </p>
<p id="v11"><sup><small>11</small></sup>  Rutake ja tulge, kõik paganad naabrusest, ja kogunege! Vii, Jehoova, sinna alla oma kangelased! </p>
<p id="v12"><sup><small>12</small></sup>  Paganad asugu teele ja mingu Joosafati orgu, sest seal ma istun kohut mõistmas kõigi ümberkaudsete rahvaste üle! </p>
<p id="v13"><sup><small>13</small></sup>  Pistke sirp külge, sest lõikus on valminud! Tulge, sõtkuge, sest surutõrs on täis! Tõrred voolavad üle, sest nende kurjus on suur! </p>
<p id="v14"><sup><small>14</small></sup>  Rahvahulk rahvahulga kõrval Otsuseorus! Sest Jehoova päev ligineb Otsuseorus! </p>
<p id="v15"><sup><small>15</small></sup>  Päike ja kuu lähevad mustaks ja tähed kaotavad oma sära! </p>
<p id="v16"><sup><small>16</small></sup>  Jehoova möirgab Siionist ja toob Jeruusalemmast kuuldavale oma hääle; taevas ja maa värisevad, aga Jehoova on varjupaigaks oma rahvale ja kindlaks linnaks Iisraeli lastele! </p>
<p id="v17"><sup><small>17</small></sup>  Siis te tunnete, et mina olen Jehoova, teie Jumal, kes elab Siionis oma pühal mäel! Jeruusalemm saab pühaks ja võõrad ei käi enam temast läbi! </p>
<p id="v18"><sup><small>18</small></sup>  Ja sel päeval sünnib, et mäed tilguvad värsket viina ja künkad voolavad piima; kõigis Juuda nõgudes voolab vesi ja Jehoova kojast väljub allikas ning kastab Sittimi orgu! </p>
<p id="v19"><sup><small>19</small></sup>  Egiptus saab lagedaks ja Edom lagedaks kõrbeks vägivalla pärast Juuda laste kallal, sellepärast et nad oma maal on valanud süütut verd! </p>
<p id="v20"><sup><small>20</small></sup>  Aga Juuda jääb asustatuks igavesti ja Jeruusalemm põlvest põlve! </p>
<p id="v21"><sup><small>21</small></sup>  Ma tasun kätte nende vere eest, mille eest ma seni ei ole kätte tasunud! Ja Jehoova elab Siionis!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Joel/3">Joel - Peatükk 3</a></td>
        <td><a href="/et/Bible/Joel/Index">Indeks</a></td>
        <td> </td>
      </tr>
    </tbody>
  </table>
</figure>
