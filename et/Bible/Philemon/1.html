<!--
title: Pauluse kiri Fileemonile - Peatükk 1
description: 
published: true
date: 2022-10-6T9:46:8Z
tags: bible, bible—philemon
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Philemon/Index">Indeks</a></td>
        <td> </td>
      </tr>
    </tbody>
  </table>
</figure>
<h2> Tervitus </h2>
<p id="v1"><sup><small>1</small></sup>  Paulus, Kristuse Jeesuse vang ja vend Timoteos armsale Fileemonile, meie kaastöölisele <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ja armsale õele Appiale ja Arhipposele, meie kaasvõitlejale, ja sinu majasse kogunevale kogudusele. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Armu teile ja rahu Jumalalt, meie Isalt, ja Issandalt Jeesuselt Kristuselt! <sup id="cite3"><a href="#fn3">[3]</a></sup></p>
<h2> Fileemoni armastusest ja usust </h2>
<p id="v4"><sup><small>4</small></sup>  Ma tänan alati oma Jumalat, kui ma mõtlen sinule oma palveis; </p>
<p id="v5"><sup><small>5</small></sup>  sest ma kuulen sinu armastusest ja usust, mis sul on Issanda Jeesuse poole ja kõigi pühade vastu, </p>
<p id="v6"><sup><small>6</small></sup>  et su usu ühendus minuga saaks vägevaks kõige hea tunnetamises, mis meis on Kristuse kohta. </p>
<p id="v7"><sup><small>7</small></sup>  Sest mul oli palju rõõmu ja troosti sinu armastusest, sest et pühade südamed on kosutatud sinu läbi, vend. </p>
<h2> Palve põgenenud orja pärast </h2>
<p id="v8"><sup><small>8</small></sup>  Sellepärast, kuigi mul on Kristuses palju julgust sind käskida, mida tuleb teha, </p>
<p id="v9"><sup><small>9</small></sup>  ma siiski armastuse pärast pigemini palun sind, olles, mis ma olen, vana Paulus, ja nüüd pealegi Kristuse Jeesuse vang. </p>
<p id="v10"><sup><small>10</small></sup>  Ma palun sind oma poja Oneesimose pärast, kelle ma sünnitasin ahelais olles ja </p>
<p id="v11"><sup><small>11</small></sup>  kes kord oli sinule kasutu, aga nüüd on sinule ja minule väga kasulik; tema ma läkitan sulle tagasi, </p>
<p id="v12"><sup><small>12</small></sup>  tema, see on, mu oma südame! </p>
<p id="v13"><sup><small>13</small></sup>  Ma oleksin tahtnud teda pidada enese juures, et ta sinu asemel oleks abiks mulle, kes olen ahelais evangeeliumi pärast. </p>
<p id="v14"><sup><small>14</small></sup>  Kuid ilma sinu nõustuseta ma ei tahtnud midagi teha, et sinu heategu ei näiks olevat sunnitud, vaid on vabatahtlik. </p>
<p id="v15"><sup><small>15</small></sup>  Sest ta oligi vist sellepärast mõneks ajaks eraldatud sinust, et sa teda saaksid pidada igavesti, </p>
<p id="v16"><sup><small>16</small></sup>  mitte kui orja, vaid rohkem kui orja, kui armast venda, iseäranis minule armast, kui palju enam sinule niihästi liha poolest kui Issandas. </p>
<p id="v17"><sup><small>17</small></sup>  Kui sa nüüd mind pead oma kaaslaseks, siis võta ta vastu kui mind ennast. </p>
<p id="v18"><sup><small>18</small></sup>  Aga kui ta sulle on teinud mingit ülekohut või kui tal on võlgu sinuga, siis pane see minu arvele. </p>
<p id="v19"><sup><small>19</small></sup>  Mina, Paulus, olen seda kirjutanud ise oma käega: „Mina maksan!” Ma seda ei ütlegi, et sa iseenesegi oled mulle võlgu. </p>
<p id="v20"><sup><small>20</small></sup>  Jah, vend, mina tahaksin, et mul sinust oleks kasu Issandas! Kosuta mu südant Kristuses! </p>
<h2> Lõppsõna </h2>
<p id="v21"><sup><small>21</small></sup>  Veendunud olles sinu sõnakuulmises, kirjutan sulle. Ma tean, et sa teed veel enamgi kui ma ütlen. </p>
<p id="v22"><sup><small>22</small></sup>  Ühtlasi valmista mulle paik küllatulekuks, sest ma loodan, et mind teie palvete kaudu teile tagasi kingitakse. </p>
<p id="v23"><sup><small>23</small></sup>  Sind tervitavad Epafras, mu kaasvang Kristuses Jeesuses, </p>
<p id="v24"><sup><small>24</small></sup>  Markus, Aristarhos, Deemas, Luukas, minu kaastöölised. <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  Meie Issanda Jeesuse Kristuse arm olgu teie vaimuga! </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Philemon/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:1 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn2"><a href="#cite2">↑</a> 1:2 <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>.  <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>. </li>
  <li id="fn3"><a href="#cite3">↑</a> 1:3 <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>.  <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn4"><a href="#cite4">↑</a> 1:24 <i>Marcus</i>: <a href="/et/The_Urantia_Book/132#p4_7">Ur 132:4.7</a>. </li>
</ol>
</div>
