<!--
title: Jeesus Siirak - Peatükk 48
description: 
published: true
date: 2022-10-6T9:46:9Z
tags: bible, bible—sirach
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/47">Jeesus Siirak - Peatükk 47</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/49">Jeesus Siirak - Peatükk 49</a></td>
      </tr>
    </tbody>
  </table>
</figure>
<h2> Jumala tegude ülistus ajaloos </h2>
<p id="v1"><sup><small>1</small></sup>  Ja Eelija tõusis, prohvet otsekui tuli, tema sõna põles nagu tõrvik. </p>
<p id="v2"><sup><small>2</small></sup>  Tema saatis neile näljahäda, ja suures ägeduses vähendas nende sugu. </p>
<p id="v3"><sup><small>3</small></sup>  Issanda sõnaga sulges ta taeva ja selsamal kombel laskis ta tule kolm korda alla tulla. </p>
<p id="v4"><sup><small>4</small></sup>  Kuidas küll sind austati, Eelija, sinu imetegude pärast! Kes võiks kiidelda, et ta on sinuga sarnane, </p>
<p id="v5"><sup><small>5</small></sup>  kes sa Kõigekõrgema sõnaga äratasid surnu surmast ja surmavallast, </p>
<p id="v6"><sup><small>6</small></sup>  kes sa kihutasid kuningaid hukatusse ja auväärseid nende asemeilt, </p>
<p id="v7"><sup><small>7</small></sup>  kes sa kuulsid Siinail ähvardust ja Hoorebil karistusotsuseid, </p>
<p id="v8"><sup><small>8</small></sup>  kes sa võidsid kuningaid kättemaksjaiks ja prohveteid sinu järeltulijaiks, </p>
<p id="v9"><sup><small>9</small></sup>  sind võeti üles tulemöllus tuliste hobustega vankris, </p>
<p id="v10"><sup><small>10</small></sup>  sinust on kirjutatud, et sa noomid seatud ajal, vaigistad viha, enne kui see puhkeb, pöörad isade südamed poegade poole ja taastad Jaakobi suguharud. </p>
<p id="v11"><sup><small>11</small></sup>  Õndsad, kes said sind näha ja rahuldustundega läksid magama. Aga meie ju veel elame! </p>
<p id="v12"><sup><small>12</small></sup>  Kui tuulepööris oli peitnud Eelija, siis tema vaim täitis Eliisa. Oma elupäevil ei vankunud Eliisa ühegi vürsti ees ja keegi ei suutnud teda alistada. </p>
<p id="v13"><sup><small>13</small></sup>  Ükski asi ei olnud talle võimatu ja tema keha rääkis prohvetlikult veel hauaski. </p>
<p id="v14"><sup><small>14</small></sup>  Elades tegi ta imetegusid ja surnunagi olid tema teod imelised. </p>
<p id="v15"><sup><small>15</small></sup>  Sellest kõigest hoolimata ei parandanud rahvas meelt ega jätnud maha oma patte, kuni nad vangidena viidi oma maalt ja pillutati kõigisse maadesse. </p>
<p id="v16"><sup><small>16</small></sup>  Järele jäi ainult vähe rahvast ja üks vürst Taaveti kojale. Mõned neist tegid, mis õige oli, teised aga kuhjasid patte. </p>
<p id="v17"><sup><small>17</small></sup>  Hiskija kindlustas oma linna ja juhtis sinna sisse vett. Ta murdis raudriistadega läbi kalju ja ehitas veehoidlad. </p>
<p id="v18"><sup><small>18</small></sup>  Tema päevil tuli Sanherib üles ja läkitas Rabsake; too läks ja tõstis oma käe Siioni vastu ning hooples oma ülbuses. </p>
<p id="v19"><sup><small>19</small></sup>  Siis värisesid nende südamed ja käed ja nad vaevlesid otsekui sünnitajad. </p>
<p id="v20"><sup><small>20</small></sup>  Nad hüüdsid appi Issandat, halastajat, sirutades oma käsi tema poole. Ja Püha kuulis neid otsekohe taevas ning vabastas Jesaja käe läbi: </p>
<p id="v21"><sup><small>21</small></sup>  ta lõi assüürlaste leeri ja tema ingel hävitas nad. </p>
<p id="v22"><sup><small>22</small></sup>  Sest Hiskija tegi, mis oli Issandale meelepärane, ja jäi kindlaks oma isa Taaveti teedele, nagu oli käskinud prohvet Jesaja, suur ja usaldusväärne oma nägemustes. </p>
<p id="v23"><sup><small>23</small></sup>  Tema päevil läks päike tagasi ja kuninga elu pikendati. </p>
<p id="v24"><sup><small>24</small></sup>  Vaimus suurena nägi ta tulevikku ja trööstis leinajaid Siionis. </p>
<p id="v25"><sup><small>25</small></sup>  Ta kuulutas, mis tuleb kuni igavikuni, ja salajasi asju enne nende sündimist. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/47">Jeesus Siirak - Peatükk 47</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/49">Jeesus Siirak - Peatükk 49</a></td>
      </tr>
    </tbody>
  </table>
</figure>
