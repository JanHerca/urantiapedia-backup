<!--
title: Jeesus Siirak - Peatükk 27
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/26">Jeesus Siirak - Peatükk 26</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/28">Jeesus Siirak - Peatükk 28</a></td>
      </tr>
    </tbody>
  </table>
</figure>
<h2> Kaubitsemisest </h2>
<p id="v1"><sup><small>1</small></sup>  Raha pärast on paljud pattu teinud ja kes tahab palju saada, pöörab oma silmad Issandalt. </p>
<p id="v2"><sup><small>2</small></sup>  Otsekui vai lüüakse kivide vahele, nõnda tungib patt müügi ja ostu vahele. </p>
<p id="v3"><sup><small>3</small></sup>  Kes hoolsalt ei pea kinni Issanda kartusest, selle koda variseb varsti. </p>
<h2> Kõnest </h2>
<p id="v4"><sup><small>4</small></sup>  Sõela raputades jääb peale räbu, nõndasamuti jääb inimese saast tema mõtteisse. </p>
<p id="v5"><sup><small>5</small></sup>  Potissepa tööd proovitakse ahjus ja inimest õpitakse tundma tema kõnest. </p>
<p id="v6"><sup><small>6</small></sup>  Vili näitab hoolitsemist puu eest, nõndasamuti sõna inimsüdame mõtteid. </p>
<p id="v7"><sup><small>7</small></sup>  Ära kiida meest, enne kui ta on kõnelnud, sest kõne on inimese katsekivi! </p>
<h2> Õiglusest ja õigusest </h2>
<p id="v8"><sup><small>8</small></sup>  Kui taotled õigust, siis saavutad selle ja ehid ennast sellega kui aukuuega. </p>
<p id="v9"><sup><small>9</small></sup>  Linnud seltsivad omasugustega ja tõde tuleb jälle nende juurde, kes seda nõuavad. </p>
<p id="v10"><sup><small>10</small></sup>  Lõvi varitseb saaki, nõnda ka patt ülekohtutegijaid. </p>
<p id="v11"><sup><small>11</small></sup>  Jumalakartliku kõne on alati tark, albil aga muutub just nagu kuu. </p>
<p id="v12"><sup><small>12</small></sup>  Arutute keskel mõõda aega, aga mõistlike seltsis ole alatasa! </p>
<p id="v13"><sup><small>13</small></sup>  Rumalate kõne on põlastust väärt ja nende naer on patune ülemeelikus. </p>
<p id="v14"><sup><small>14</small></sup>  Kes palju vannub, selle jutt ajab juuksed püsti ja seesuguste riid paneb kõrvad kinni. </p>
<p id="v15"><sup><small>15</small></sup>  Ülbete riid on verevalamine ja nende sõimlemist on vastik kuulda. </p>
<h2> Saladustest </h2>
<p id="v16"><sup><small>16</small></sup>  Kes saladusi avaldab, kaotab usalduse ega leia enam sõpra oma hingele. </p>
<p id="v17"><sup><small>17</small></sup>  Armasta sõpra ja ole talle truu, aga kui oled ta saladusi avaldanud, siis ära enam jookse talle järele! </p>
<p id="v18"><sup><small>18</small></sup>  Sest otsekui inimene hävitab oma vaenlase, nõnda oled sina hävitanud oma ligimese sõpruse. </p>
<p id="v19"><sup><small>19</small></sup>  Ja otsekui laseksid linnu lahti oma käest, nõnda oled ligimese lasknud minna ega saa teda enam kätte. </p>
<p id="v20"><sup><small>20</small></sup>  Ära aja teda taga, sest ta on juba kaugel, põgenenud nagu gasell püünisest! </p>
<p id="v21"><sup><small>21</small></sup>  Haava saab siduda ja teotust lepitada, aga saladuste väljarääkijal ei ole lootust. </p>
<h2> Usaldamatusest </h2>
<p id="v22"><sup><small>22</small></sup>  Kes silma pilgutab, kavatseb kurja, ja keegi ei pääse tema käest. </p>
<p id="v23"><sup><small>23</small></sup>  Sinu silma ees räägib ta magusasti ja imetleb sinu sõnu, aga pärast väänab ta oma suud ja teeb sinu sõnadest pahanduse. </p>
<p id="v24"><sup><small>24</small></sup>  On palju, mida ma vihkan, aga ei midagi nõnda nagu sellist - ka Issand vihkab teda! </p>
<p id="v25"><sup><small>25</small></sup>  Kes viskab kivi kõrgele, viskab selle enesele pähe, ja salakaval hoop rebib haavad lahti. </p>
<p id="v26"><sup><small>26</small></sup>  Kes kaevab augu, langeb sinna sisse, ja kes paneb püünise, seda püütakse sellega. </p>
<p id="v27"><sup><small>27</small></sup>  Kes kurja teeb, sellele veereb see tagasi ja ta ei märka, kust see temale tuleb. </p>
<p id="v28"><sup><small>28</small></sup>  Ülbe pilkab ja teotab, aga karistus varitseb teda otsekui lõvi. </p>
<p id="v29"><sup><small>29</small></sup>  Püünisesse langevad, kes rõõmustavad vagade langusest, ja valu hävitab nad juba enne surma. </p>
<p id="v30"><sup><small>30</small></sup>  Raev ja viha, ka need on hirmsad, patune mees aga püsib neis kindlalt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/26">Jeesus Siirak - Peatükk 26</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/28">Jeesus Siirak - Peatükk 28</a></td>
      </tr>
    </tbody>
  </table>
</figure>
