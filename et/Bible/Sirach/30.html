<!--
title: Jeesus Siirak - Peatükk 30
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/29">Jeesus Siirak - Peatükk 29</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/31">Jeesus Siirak - Peatükk 31</a></td>
      </tr>
    </tbody>
  </table>
</figure>
<h2> Kasvatusest </h2>
<p id="v1"><sup><small>1</small></sup>  Kes oma poega armastab, karistab teda alati, et ta lõpuks saaks temast rõõmu tunda. </p>
<p id="v2"><sup><small>2</small></sup>  Kes oma poega karistab, saab temast kasu ja võib tuttavate keskel temast uhkusega rääkida. </p>
<p id="v3"><sup><small>3</small></sup>  Kes oma poega õpetab, teeb oma vaenlase kadedaks ja võib sõprade ees tema pärast hõisata. </p>
<p id="v4"><sup><small>4</small></sup>  Kui tema isa sureb, siis see nagu ei olekski surnud, sest temast on jäänud järele omasugune. </p>
<p id="v5"><sup><small>5</small></sup>  Elades nägi ta teda ja oli rõõmus, ja surres ei olnud ta kurb. </p>
<p id="v6"><sup><small>6</small></sup>  Vaenlaste vastu jättis ta kättemaksja, sõpradele aga tänuliku tasuja. </p>
<p id="v7"><sup><small>7</small></sup>  Kes poega hellitab, peab siduma tema haavu, ja ta süda väriseb iga tema valuhüüde korral. </p>
<p id="v8"><sup><small>8</small></sup>  Taltsutamata hobune läheb peruks ja ohjeldamata poeg läheb tõrksaks. </p>
<p id="v9"><sup><small>9</small></sup>  Hellita last, siis ta paneb sind hirmu tundma, naljatle temaga, siis ta kurvastab sind! </p>
<p id="v10"><sup><small>10</small></sup>  Ära naera koos temaga, et sa ei peaks koos temaga valu kannatama ja lõpuks hambaid kiristama! </p>
<p id="v11"><sup><small>11</small></sup>  Ära anna temale voli noorpõlves! </p>
<p id="v12"><sup><small>12</small></sup>  Painuta tema kaela, kui ta alles noor on, et ta ei muutuks kangekaelseks ega oleks sulle sõnakuulmatu! </p>
<p id="v13"><sup><small>13</small></sup>  Kasvata oma poega ja pane ta tööle, et sinul ei tuleks pahandusi tema saamatuse pärast! </p>
<h2> Tervisest </h2>
<p id="v14"><sup><small>14</small></sup>  Parem olla vaene, kes on terve ja tugev, kui rikas, kellel on haige ihu. </p>
<p id="v15"><sup><small>15</small></sup>  Tervis ja heaolu on parem kui kogu kuld ja terve keha on parem mõõtmatust rikkusest. </p>
<p id="v16"><sup><small>16</small></sup>  Ei ole paremat rikkust kui ihu tervis ja ei ole suuremat rõõmu kui südame rõõm. </p>
<p id="v17"><sup><small>17</small></sup>  Parem surm kui kibe elu, igavene puhkus on parem kui pikaldane haigus. </p>
<p id="v18"><sup><small>18</small></sup>  Maiusroog suletud suu ees on nagu haua peale pandud toit. </p>
<p id="v19"><sup><small>19</small></sup>  Mis kasu on ohvrist ebajumalale? Sest too ei söö ega tunne lõhna. Nõndasamuti on Issandast vaevatuga: </p>
<p id="v20"><sup><small>20</small></sup>  ta näeb silmadega ja ohkab nagu kohitsetu, kes neitsit süleleb ja ohkab. </p>
<h2> Rõõmust </h2>
<p id="v21"><sup><small>21</small></sup>  Ära lase oma hinge kurvastada ja ära vaeva ennast oma mõtisklustega! </p>
<p id="v22"><sup><small>22</small></sup>  Südame rõõm on inimesele eluks ja rõõmsameelsus pikendab mehe elupäevi. </p>
<p id="v23"><sup><small>23</small></sup>  Armasta oma hinge ja tröösti oma südant, ja hoia kurbus enesest eemal! Sest kurvastamine on paljusid hukanud ja sellest ei ole midagi kasu. </p>
<p id="v24"><sup><small>24</small></sup>  Kadedus ja viha lühendavad elupäevi ja mure teeb enneaegu vanaks. </p>
<p id="v25"><sup><small>25</small></sup>  Helde ja toidust rõõmu tundev süda kannab hoolt oma roa eest. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/29">Jeesus Siirak - Peatükk 29</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/31">Jeesus Siirak - Peatükk 31</a></td>
      </tr>
    </tbody>
  </table>
</figure>
