<!--
title: Jeesus Siirak - Peatükk 32
description: 
published: true
date: 2022-10-6T9:46:9Z
tags: bible, bible—sirach
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/31">Jeesus Siirak - Peatükk 31</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/33">Jeesus Siirak - Peatükk 33</a></td>
      </tr>
    </tbody>
  </table>
</figure>
<h2> Võõruspeost </h2>
<p id="v1"><sup><small>1</small></sup>  Kui sind on pandud eesistujaks, ära siis uhkusta, ole teiste hulgas kui üks neist, hoolitse nende eest ja istu siis ise! </p>
<p id="v2"><sup><small>2</small></sup>  Kui oled teinud kõik, mis vajalik, alles siis võta istet, et võiksid teistest rõõmu tunda ja hea korralduse eest saaksid pärja! </p>
<p id="v3"><sup><small>3</small></sup>  Räägi sina, vanem, sest see sobib sulle, põhjalikult järele mõteldes, ja ära eksita muusikat! </p>
<p id="v4"><sup><small>4</small></sup>  Kui see kostab, siis peata kõne ja ära näita oma tarkust sobimatul ajal! </p>
<p id="v5"><sup><small>5</small></sup>  Otsekui rubiinist pitsatkivi kuldehtes on muusika veini joomisel. </p>
<p id="v6"><sup><small>6</small></sup>  Otsekui smaragdist pitsatkivi kuldraamistuses on muusikute laul magusa veini juures. </p>
<p id="v7"><sup><small>7</small></sup>  Räägi, noormees, kui sul vaja on, ometi kõige rohkem kaks korda, kui sinult veel küsitakse! </p>
<p id="v8"><sup><small>8</small></sup>  Oma kõne võta kokku: vähesega palju! Ole kui see, kes asja tunneb, aga vaikib ometi. </p>
<p id="v9"><sup><small>9</small></sup>  Suursuguste seltsis ära pea ennast nende sarnaseks ja kui teine räägib, siis ära palju lobise! </p>
<p id="v10"><sup><small>10</small></sup>  Välgusähvatusele järgneb müristamine, kuid tagasihoidliku ees käib lugupidamine. </p>
<p id="v11"><sup><small>11</small></sup>  Tõuse üles õigel ajal ja ära jää viimaseks, mine kohe koju ja ära ole kergemeelne! </p>
<p id="v12"><sup><small>12</small></sup>  Seal naljata ja tee, mis sulle meelde tuleb, aga ära tee pattu suurelise kõnega! </p>
<p id="v13"><sup><small>13</small></sup>  Ja seejuures kiida oma Loojat, kes sind kosutab oma heade andidega! </p>
<h2> Jumalakartusest </h2>
<p id="v14"><sup><small>14</small></sup>  Kes Issandat kardab, võtab õpetust, ja kes teda aegsasti otsivad, leiavad tema heameele. </p>
<p id="v15"><sup><small>15</small></sup>  Kes Seadust uurib, küllastub sellest, aga teesklejale on see pahanduseks! </p>
<p id="v16"><sup><small>16</small></sup>  Kes Issandat kardavad, leiavad, mis õige on, ja süütavad õiguse otsekui valguse. </p>
<p id="v17"><sup><small>17</small></sup>  Patune inimene ei salli laitust ja leiab oma tahtele õigustuse. </p>
<p id="v18"><sup><small>18</small></sup>  Mees, kes järele mõtleb, ei põlga ühtki nõuannet, aga teistsugune ja ülbe ei karda üldse midagi. </p>
<p id="v19"><sup><small>19</small></sup>  Ära tee midagi mõtlematult, siis sa tehes ei kahetse! </p>
<p id="v20"><sup><small>20</small></sup>  Ära käi konarlikul teel, siis sa ei komista kividele! </p>
<p id="v21"><sup><small>21</small></sup>  Ometi ära looda tasase tee peale </p>
<p id="v22"><sup><small>22</small></sup>  ja hoia ennast oma lastegi eest! </p>
<p id="v23"><sup><small>23</small></sup>  Kõiges, mis sa teed, looda iseenese peale, sest seegi on Seaduse täitmine! </p>
<p id="v24"><sup><small>24</small></sup>  Kes Seadust usub, peab ka käske, ja kes Issanda peale loodab, sellel ei puudu midagi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/31">Jeesus Siirak - Peatükk 31</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/33">Jeesus Siirak - Peatükk 33</a></td>
      </tr>
    </tbody>
  </table>
</figure>
