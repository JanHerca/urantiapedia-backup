<!--
title: Jeesus Siirak - Peatükk 11
description: 
published: true
date: 2022-10-6T9:46:9Z
tags: bible, bible—sirach
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/10">Jeesus Siirak - Peatükk 10</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/12">Jeesus Siirak - Peatükk 12</a></td>
      </tr>
    </tbody>
  </table>
</figure>
<h2> Õigest ja valest aust </h2>
<p id="v1"><sup><small>1</small></sup>  Alandliku tarkus tõstab üles ta pea ja paneb ta istuma suurte seltsi. </p>
<h2> Õigest kiitusest </h2>
<p id="v2"><sup><small>2</small></sup>  Ära kiida meest tema ilu pärast ja ära põlga inimest tema välimuse pärast: </p>
<p id="v3"><sup><small>3</small></sup>  mesilane on tiivuliste hulgast üks väiksemaid, ometi on tema töövili magusaist magusaim. </p>
<p id="v4"><sup><small>4</small></sup>  Ära uhkelda riietusega, mida kannad, ja oma aupäeval ära suurusta, sest Issanda teod on imelised ja tema tegevus on inimestele varjatud! </p>
<p id="v5"><sup><small>5</small></sup>  Mitu vürsti on pidanud istuma põrandale, aga mõni, kellest ei arvatudki, on kandnud krooni. </p>
<p id="v6"><sup><small>6</small></sup>  Palju vägevaid on väga teotatud ja auväärseid on antud teiste kätte. </p>
<h2> Manitsus ettevaatlikkusele </h2>
<p id="v7"><sup><small>7</small></sup>  Ära laida enne, kui oled uurinud, enne mõtle järele ja siis karista! </p>
<p id="v8"><sup><small>8</small></sup>  Ära vasta enne, kui oled kuulanud, ja keset kõnet ära räägi vahele! </p>
<p id="v9"><sup><small>9</small></sup>  Ära riidle asja pärast, mis sinusse ei puutu, ja ära ole kaasistujaks, kui patused kohut mõistavad! </p>
<p id="v10"><sup><small>10</small></sup>  Laps, ära tee mitut asja ühekorraga, sest kui sa palju ette võtad, siis sa ei jää karistuseta: kuigi püüad, sa ometi ei saavuta, ja kui tahadki põgeneda, sa ei pääse! </p>
<h2> Inimene ei ole oma elu peremees </h2>
<p id="v11"><sup><small>11</small></sup>  Mõni rabeleb, näeb vaeva ja kiirustab, ometi jääb maha seda rohkem. </p>
<p id="v12"><sup><small>12</small></sup>  Mõni on pikaldane ja vajab abi, jõudu on vähe ja vaesust on küllalt, Issanda silmad vaatavad ometi armsalt tema peale ja ta ülendab teda tema alandusest. </p>
<p id="v13"><sup><small>13</small></sup>  Jah, ta tõstab üles tema pea ning paljud imetlevad teda. </p>
<p id="v14"><sup><small>14</small></sup>  Hea ja paha, elu ja surm, vaesus ja rikkus on Issandalt. </p>
<p id="v15"><sup><small>15</small></sup>  Tarkus, teadmine ja käsumõistmine on Issandalt, armastus ja heade tegude tee on temalt. </p>
<p id="v16"><sup><small>16</small></sup>  Eksitus ja pimedus said alguse ühest patustega ja kurjus vananeb nendega, kes sellega hiilgavad. </p>
<p id="v17"><sup><small>17</small></sup>  Issanda and jääb vagadele ja tema hea tahe toob alati kordamineku. </p>
<p id="v18"><sup><small>18</small></sup>  Mõni rikastub oma ihnsuse ja ahnuse tõttu, aga tasu, mis ta selle eest saab, on see - </p>
<p id="v19"><sup><small>19</small></sup>  ta ütleb küll: „Ma olen rahu leidnud ja nüüd ma söön oma varandusest”, ometi ta ei tea, missugune aeg tuleb, mil ta peab selle jätma teistele ja ise surema. </p>
<p id="v20"><sup><small>20</small></sup>  Püsi oma ametis ja ela selles ning saa vanaks oma töös! </p>
<p id="v21"><sup><small>21</small></sup>  Ära imetle patuse tegusid, usu Issandasse ja jää oma töö juurde, sest Issandal on kerge teha vaene äkitselt ja kiiresti rikkaks. </p>
<p id="v22"><sup><small>22</small></sup>  Vagale on tasuks õnnistus Issandalt, kes üürikese ajaga paneb oma õnnistuse õitsema. </p>
<p id="v23"><sup><small>23</small></sup>  Ära ütle: „Mida ma veel vajan ja mis võiks mulle nüüd veel heaks tulla?” </p>
<p id="v24"><sup><small>24</small></sup>  Ära ütle: „Minul on küllalt, ja mis halba võiks mulle nüüd sündida?” </p>
<p id="v25"><sup><small>25</small></sup>  Heal päeval unustatakse halb ja halval päeval ei meenutata head. </p>
<p id="v26"><sup><small>26</small></sup>  Issandal on aga kerge tasuda inimesele tema surmapäeval tema käitumise kohaselt. </p>
<p id="v27"><sup><small>27</small></sup>  Halb aeg paneb unustama heaolu ja inimese elu lõpp teeb avalikuks tema teod. </p>
<p id="v28"><sup><small>28</small></sup>  Ära kiida kedagi õndsaks enne tema surma, meest tuntakse alles tema lastest! </p>
<h2> Ettevaatust suhtlemises ligimesega! </h2>
<p id="v29"><sup><small>29</small></sup>  Ära vii iga inimest oma kotta, sest kavalal on palju lõkse! </p>
<p id="v30"><sup><small>30</small></sup>  Peibutuslind puuris - samasugune on jultunud inimese süda: ta varitseb hukatuseks otsekui salakuulaja. </p>
<p id="v31"><sup><small>31</small></sup>  Sest kavalasti pöörab ta hea halvaks ja paneb parimailegi külge häbipleki. </p>
<p id="v32"><sup><small>32</small></sup>  Sädemest süttib tulelõõm: patune inimene varitseb verd. </p>
<p id="v33"><sup><small>33</small></sup>  Hoia ennast kelmi eest, sest ta sepitseb kurja, et ta ei paneks sulle külge häbiplekki igaveseks ajaks! </p>
<p id="v34"><sup><small>34</small></sup>  Kotta elama võetud võõras teeb tüli ja võõrutab sind sinu omastest. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/10">Jeesus Siirak - Peatükk 10</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/12">Jeesus Siirak - Peatükk 12</a></td>
      </tr>
    </tbody>
  </table>
</figure>
