<!--
title: Jeesus Siirak - Peatükk 50
description: 
published: true
date: 2023-11-8T20:21:2Z
tags: bible, bible—sirach
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Sirach/49">
          <span class="mdi mdi-arrow-left-drop-circle"></span><span class="pl-2">Jeesus Siirak - Peatükk 49</span>
        </a>
        </td>
        <td>
        <a href="/et/Bible/Sirach/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Sirach/51">
          <span class="pr-2">Jeesus Siirak - Peatükk 51</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Jumala tegude ülistus ajaloos </h2>
<p id="v1"><sup><small>1</small></sup>  See oli ülempreester Siimon, Oniase poeg, kes oma eluajal kohendas koda ja kelle päevil tempel uuendati. </p>
<p id="v2"><sup><small>2</small></sup>  Tema ehitas kaks korda kõrgemaks taastatud templi kõrge ringmüüri. </p>
<p id="v3"><sup><small>3</small></sup>  Tema päevil rajati veehoidla, tiik, ümbermõõdult otsekui meri. </p>
<p id="v4"><sup><small>4</small></sup>  Tema hoolitses oma rahva eest, et kaotust ei tuleks, ja kindlustas linna piiramise vastu. </p>
<p id="v5"><sup><small>5</small></sup>  Kui hiilgav ta oli, pöördudes rahva poole koja eesriide tagant välja tulles. </p>
<p id="v6"><sup><small>6</small></sup>  Ta oli nagu koidutäht pilvede vahel, nagu täiskuu omal ajal, </p>
<p id="v7"><sup><small>7</small></sup>  nagu päike, kui see kiirgab Kõigekõrgema templi kohal, nagu vikerkaar, mis särab toredates pilvedes, </p>
<p id="v8"><sup><small>8</small></sup>  nagu roosiõis kevadpäevil, nagu liilia veeallika ääres, nagu palsamipuu oks suvisel ajal, </p>
<p id="v9"><sup><small>9</small></sup>  nagu tuli ja suitsutusrohi pannil, nagu meisterlikult valmistatud kuldastja, kaunistatud igasugu kalliskividega, </p>
<p id="v10"><sup><small>10</small></sup>  nagu viljarikas õlipuu, nagu küpress, mis kasvab pilvedeni. </p>
<p id="v11"><sup><small>11</small></sup>  Kui ta pani selga aukuue ja riietus kogu toredusega, siis astudes üles püha altari juurde, täitis ta pühamu eesõue aupaistusega. </p>
<p id="v12"><sup><small>12</small></sup>  Kui ta võttis vastu ohvriosi preestrite kätelt, seistes ise altarilee ääres, siis olid vennad ringina tema ümber nagu noored seedrid Liibanonil, ümbritsedes teda nagu palmitüved. </p>
<p id="v13"><sup><small>13</small></sup>  Ja kõik Aaroni pojad oma toreduses, käes Issanda ohvriannid, olid terve Iisraeli koguduse ees. </p>
<p id="v14"><sup><small>14</small></sup>  Ja kui ta altariteenistuse oli lõpetanud, siis, et kroonida ohvrit Kõigekõrgemale, Kõigeväelisele, </p>
<p id="v15"><sup><small>15</small></sup>  sirutas ta käe ohvrikarika järele ja ohverdas viinamarjade verd, valades seda altari alusele, meeldivaks lõhnaks Kõigekõrgemale, kõikide Kuningale. </p>
<p id="v16"><sup><small>16</small></sup>  Siis hüüdsid Aaroni pojad ja puhusid seppade taotud pasunaid, lastes valjult kõlada häält meeldetuletuseks Kõigekõrgema ees. </p>
<p id="v17"><sup><small>17</small></sup>  Kogu rahvas tõttas siis üheskoos ja heitis silmili maha kummardama oma Issandat, kõigeväelist Jumalat, Kõigekõrgemat. </p>
<p id="v18"><sup><small>18</small></sup>  Lauljad oma häältega kiitsid, väga kaugele kõlas lummav laul. </p>
<p id="v19"><sup><small>19</small></sup>  Ja rahvas anus Issandat, Kõigekõrgemat, palvetas Halastaja ees, kuni Issanda austamine oli lõpule viidud ja tema teenimine lõpetatud. </p>
<p id="v20"><sup><small>20</small></sup>  Siis astus Siimon alla ja tõstis oma käed terve Iisraeli laste koguduse üle, et oma huultelt anda neile Issanda õnnistus, tundes ise uhkust tema nime pärast. </p>
<p id="v21"><sup><small>21</small></sup>  Ja rahvas kummardas jälle, et võtta vastu õnnistus Kõigekõrgemalt. </p>
<p id="v22"><sup><small>22</small></sup>  Nüüd kiitke kõik Jumalat, kes kõikjal teeb suuri tegusid, kes ülendab meie päevi emaihust alates ja talitab meiega oma halastust mööda. </p>
<p id="v23"><sup><small>23</small></sup>  Tema andku meile südamerõõmu ja et meie päevil oleks Iisraelis rahu, nagu oli muistseil päevil. </p>
<p id="v24"><sup><small>24</small></sup>  Tema halastus olgu alati meiega ja ta lunastagu meid meie elupäevil. </p>
<p id="v25"><sup><small>25</small></sup>  Minu hing vihkab kaht rahvast, ja kolmas ei olegi rahvas: </p>
<p id="v26"><sup><small>26</small></sup>  neid, kes asuvad Seiri mäestikus, ja vilisteid ja seda rumalat rahvast, kes elab Sekemis. </p>
<h2> Kirjutaja lõppsõna </h2>
<p id="v27"><sup><small>27</small></sup>  Arukuse ja mõistlikkuse õpetuse olen selles raamatus kirja pannud, mina, Jeesus, Siiraki poeg, Eleasari pojapoeg Jeruusalemmast, olles tarkust puistanud oma südamest. </p>
<p id="v28"><sup><small>28</small></sup>  Õnnis on see, kes sellega tutvust teeb, ja kes seda südamesse võtab, saab targaks. </p>
<p id="v29"><sup><small>29</small></sup>  Sest kui ta seda teeb, siis on temal jõudu kõigeks - on ju Issanda valgus tema teejuht. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Sirach/49">
          <span class="mdi mdi-arrow-left-drop-circle"></span><span class="pl-2">Jeesus Siirak - Peatükk 49</span>
        </a>
        </td>
        <td>
        <a href="/et/Bible/Sirach/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Sirach/51">
          <span class="pr-2">Jeesus Siirak - Peatükk 51</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
