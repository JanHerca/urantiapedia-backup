<!--
title: Jeesus Siirak - Peatükk 5
description: 
published: true
date: 2022-10-6T9:46:9Z
tags: bible, bible—sirach
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/4">Jeesus Siirak - Peatükk 4</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/6">Jeesus Siirak - Peatükk 6</a></td>
      </tr>
    </tbody>
  </table>
</figure>
<h2> Rikkusest ja ülbusest </h2>
<p id="v1"><sup><small>1</small></sup>  Ära looda oma varanduse peale, ja ära ütle: „Minul on küllalt!” </p>
<p id="v2"><sup><small>2</small></sup>  Ära järgi oma hinge ja oma jõudu, nii et käid oma südame himude järele! </p>
<p id="v3"><sup><small>3</small></sup>  Ära ütle: „Kes on minu käskija?”, sest Issand nuhtleb sind tõesti! </p>
<p id="v4"><sup><small>4</small></sup>  Ära ütle: „Ma olen pattu teinud, aga mis on mul sellest?”, sest Issand on pikameelne! </p>
<p id="v5"><sup><small>5</small></sup>  Ära ole julge andestuse peale, et lisad pattudele patu! </p>
<p id="v6"><sup><small>6</small></sup>  Ja ära ütle: „Tema halastus on suur, tema annab andeks minu rohked patud”, sest temal on halastus ja viha, ja tema meelepaha on patuste peal! </p>
<p id="v7"><sup><small>7</small></sup>  Pöördu viivitamata Issanda poole ja ära lükka seda edasi päevast päeva, sest Issanda viha tuleb äkitselt, ja karistusajal sa hukkud! </p>
<p id="v8"><sup><small>8</small></sup>  Ära looda ülekohtuse varanduse peale, sest sellest ei ole sul abi kohtupäeval! </p>
<h2> Kindlameelsusest ja enesevalitsusest </h2>
<p id="v9"><sup><small>9</small></sup>  Ära lase ennast tuulata igast tuulest ja ära käi igal rajal, sest nõnda teeb kahekeelne patune! </p>
<p id="v10"><sup><small>10</small></sup>  Jää kindlaks oma veendumuses ja sinu kõne olgu alati üks! </p>
<p id="v11"><sup><small>11</small></sup>  Ole kärme kuulama, aga vastus anna kaalutletult! </p>
<p id="v12"><sup><small>12</small></sup>  Kui sa midagi tead, siis vasta ligimesele, aga kui mitte, siis pane käsi suu peale! </p>
<p id="v13"><sup><small>13</small></sup>  Kõnes on au ja häbi, ja inimese keel võib saada hukatuseks temale. </p>
<p id="v14"><sup><small>14</small></sup>  Hoidu, et sind ei peetaks kõrvapuhujaks, ja ära varitse oma keelega! Sest vargale saab osaks häbi ja kahekeelsele raske hukkamõist! </p>
<p id="v15"><sup><small>15</small></sup>  Ära eksi suuremas ega väiksemas ja sõbrast ära muutu vaenlaseks! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/4">Jeesus Siirak - Peatükk 4</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/6">Jeesus Siirak - Peatükk 6</a></td>
      </tr>
    </tbody>
  </table>
</figure>
