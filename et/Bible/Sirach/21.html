<!--
title: Jeesus Siirak - Peatükk 21
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/20">Jeesus Siirak - Peatükk 20</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/22">Jeesus Siirak - Peatükk 22</a></td>
      </tr>
    </tbody>
  </table>
</figure>
<h2> Manitsus põgeneda patu eest </h2>
<p id="v1"><sup><small>1</small></sup>  Laps, kui oled pattu teinud, siis ära enam tee, vaid palu andeks endised! </p>
<p id="v2"><sup><small>2</small></sup>  Põgene patu eest otsekui mao eest, sest kui sa temaga kokku puutud, salvab ta sind! Tema hambad on nagu lõvi hambad: need tapavad inimeste hinge. </p>
<p id="v3"><sup><small>3</small></sup>  Iga ülekohus on otsekui kaheterane mõõk, selle haav on ravimatu. </p>
<p id="v4"><sup><small>4</small></sup>  Vägivald ja ülbus hävitavad rikkuse: selsamal põhjusel hävib kõrgi koda. </p>
<p id="v5"><sup><small>5</small></sup>  Palve vaese suust jõuab Jumala kõrvadeni ja tema kohus tuleb ruttu. </p>
<p id="v6"><sup><small>6</small></sup>  Kes vihkab manitsust, käib patuse jälgedes, aga kes Issandat kardab, pöördub südames. </p>
<p id="v7"><sup><small>7</small></sup>  Suuresuulist tuntakse kaugelt ja tark teab, millal teine eksib. </p>
<p id="v8"><sup><small>8</small></sup>  Kes oma koda ehitab võõra rahaga, on nagu see, kes kogub enesele hauakive. </p>
<p id="v9"><sup><small>9</small></sup>  Patuste kogudus on takukoonal ja nende lõpp on tuleleegis. </p>
<p id="v10"><sup><small>10</small></sup>  Patuste tee on kividega sillutatud, aga selle lõpp on surmavalla sügavuses. </p>
<h2> Tark ja rumal </h2>
<p id="v11"><sup><small>11</small></sup>  Kes Seadust järgib, valitseb oma mõtteid, ja täielik Issanda kartus on tarkus. </p>
<p id="v12"><sup><small>12</small></sup>  Ei saa õpetada seda, kes ei ole taibukas; on aga taibukust, mis kasvatab kibedust. </p>
<p id="v13"><sup><small>13</small></sup>  Targa tunnetus kasvab otsekui tõusev vesi ja tema nõuanne on elava allika sarnane. </p>
<p id="v14"><sup><small>14</small></sup>  Rumala süda on nagu katkine anum, see ei pea ühtki tarkust. </p>
<p id="v15"><sup><small>15</small></sup>  Kui taibukas kuuleb tarka sõna, siis ta kiidab seda, andes veel lisagi. Kuuleb seda aga kergemeelne, siis temale see ei meeldi ja ta heidab selle üle õla. </p>
<p id="v16"><sup><small>16</small></sup>  Rumala jutt on otsekui koorem teekonnal, aga targa huultelt leitakse, mis on meelepärane. </p>
<p id="v17"><sup><small>17</small></sup>  Targa suud otsitakse koguduses ja tema sõnadele mõteldakse südames. </p>
<p id="v18"><sup><small>18</small></sup>  Rumalale on tarkus nagu lagunenud koda, ja arulageda teadmiseks on arusaamatud sõnad. </p>
<p id="v19"><sup><small>19</small></sup>  Mõistmatule on õpetus nagu jalarauad jalgadel ja käerauad ümber parema käe. </p>
<p id="v20"><sup><small>20</small></sup>  Rumal tõstab naerdes häält, tark mees ainult naeratab vaikselt. </p>
<p id="v21"><sup><small>21</small></sup>  Targale on õpetus nagu kuldehe ja võru parema käe randmel. </p>
<p id="v22"><sup><small>22</small></sup>  Rumala jalg astub kiiresti kotta, aga kogenud mees jääb tagasihoidlikult läve ette. </p>
<p id="v23"><sup><small>23</small></sup>  Arutu piilub läbi ukse kotta, aga kasvatatud mees jääb välja seisma. </p>
<p id="v24"><sup><small>24</small></sup>  Ukse taga kuulatamine on inimese kasvatamatus, targale on aga seesugune häbitus piinaks. </p>
<p id="v25"><sup><small>25</small></sup>  Lobisejate huuled räägivad muidu, aga tarkade sõnu kaalutakse kaaluga. </p>
<p id="v26"><sup><small>26</small></sup>  Rumalate süda on nende suus, aga tarkade suu on nende südames. </p>
<p id="v27"><sup><small>27</small></sup>  Kui jumalakartmatu neab saatanat, siis ta neab omaenese hinge. </p>
<p id="v28"><sup><small>28</small></sup>  Keelepeksja rüvetab omaenese hinge ja naabrid vihkavad teda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/20">Jeesus Siirak - Peatükk 20</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/22">Jeesus Siirak - Peatükk 22</a></td>
      </tr>
    </tbody>
  </table>
</figure>
