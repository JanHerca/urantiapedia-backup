<!--
title: Jeesus Siirak - Peatükk 29
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/28">Jeesus Siirak - Peatükk 28</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/30">Jeesus Siirak - Peatükk 30</a></td>
      </tr>
    </tbody>
  </table>
</figure>
<h2> Laenamisest </h2>
<p id="v1"><sup><small>1</small></sup>  Kellel on kaastunnet, see laenab ligimesele, ja kes peab käske, sirutab abistava käe. </p>
<p id="v2"><sup><small>2</small></sup>  Laena ligimesele, kui temal tarvis on, ja vastupidi - ligimesele maksa tagasi lubatud ajal! </p>
<p id="v3"><sup><small>3</small></sup>  Pea sõna ja ole temale ustav, siis saad igal ajal, mis sulle tarvis on! </p>
<p id="v4"><sup><small>4</small></sup>  Mõned peavad laenu leiuks ja valmistavad vaeva oma aitajaile! </p>
<p id="v5"><sup><small>5</small></sup>  Ta suudleb käsi, kuni ta on saanud, ja ligimese raha pärast räägib ta alandliku häälega, tasumise ajal ta aga viivitab, tasub jõhkrate sõnadega ja süüdistab aegu. </p>
<p id="v6"><sup><small>6</small></sup>  Kui ta jaksab, siis saadakse tagasi vaevalt pool ja seda võib arvestada kui leitut. Aga kui mitte, siis on raha röövitud ja ilmaasjata on saadud vaenlane: sajatuse ja sõimuga tasub ta laenajale, austamise asemel on tasutud autusega. </p>
<p id="v7"><sup><small>7</small></sup>  Paljud loobuvad niisuguse alatuse pärast, et hoiduda asjatust röövimisest. </p>
<h2> Andidest </h2>
<p id="v8"><sup><small>8</small></sup>  Ometi ole pikameelne viletsa vastu ja ära kõhkle temale almust andmast! </p>
<p id="v9"><sup><small>9</small></sup>  Käsu pärast aita vaest ja ära lase teda tühjalt ära minna, kui ta hädas on! </p>
<p id="v10"><sup><small>10</small></sup>  Venna ja sõbra pärast kuluta raha, ära lase seda kivi all roostetada ja hävida! </p>
<p id="v11"><sup><small>11</small></sup>  Talleta enesele varandus Kõigekõrgema käskude järgi, sellest on sul rohkem kasu kui kullast! </p>
<p id="v12"><sup><small>12</small></sup>  Talleta heateod oma varakambrisse, siis päästab see sind kõigist hädadest! </p>
<p id="v13"><sup><small>13</small></sup>  Paremini kui tugev kilp ja raske oda sõdib see sinu eest vaenlaste vastu. </p>
<h2> Käendusest </h2>
<p id="v14"><sup><small>14</small></sup>  Hea mees käendab ligimest, ainult häbitu jätab tema hädasse. </p>
<p id="v15"><sup><small>15</small></sup>  Ära unusta käendaja heatahtlikkust, sest tema on sinu eest andnud oma hinge! </p>
<p id="v16"><sup><small>16</small></sup>  Patune hävitab käendaja õnne, tänamatu meelsus hülgab oma päästja. </p>
<p id="v17"><sup><small>17</small></sup>  Käendamine on laostanud palju jõukaid, pannes nad kõikuma otsekui merelainetel. </p>
<p id="v18"><sup><small>18</small></sup>  See on teinud kodutuks vägevaid mehi ja need on ekselnud võõraste rahvaste keskel. </p>
<p id="v19"><sup><small>19</small></sup>  Patune, kes kasu pärast tõttab käendajaks, langeb kohtu alla. </p>
<p id="v20"><sup><small>20</small></sup>  Aita ligimest jõudumööda, aga pane tähele, et sa ise sisse ei kukuks! </p>
<h2> Külalislahkusest </h2>
<p id="v21"><sup><small>21</small></sup>  Kõige vajalikumad eluks on vesi ja leib, koda ja riietus, et katta sündsusetut. </p>
<p id="v22"><sup><small>22</small></sup>  Parem vaese elu oma pilbaskatuse all kui maiusroad võõrastes kodades. </p>
<p id="v23"><sup><small>23</small></sup>  Pisut või palju, ole rahul, siis pääsed kuulmast häbistust, et oled võõras! </p>
<p id="v24"><sup><small>24</small></sup>  Halb on elu kojast kotta, sest kus oled võõras, seal sa ei tohi suud lahti teha. </p>
<p id="v25"><sup><small>25</small></sup>  Annad süüa ja juua tänuta ja kuuled ka haavavaid sõnu: </p>
<p id="v26"><sup><small>26</small></sup>  „Tule, võõras, kata laud, ja kui sul midagi on, siis toida mind!” </p>
<p id="v27"><sup><small>27</small></sup>  „Mine ära võõras, auväärsema eest, vend on külla tulnud, ma vajan koda!” </p>
<p id="v28"><sup><small>28</small></sup>  Arusaajal inimesel on raske taluda etteheiteid päritolu pärast ja laimu võlausaldaja poolt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/28">Jeesus Siirak - Peatükk 28</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/30">Jeesus Siirak - Peatükk 30</a></td>
      </tr>
    </tbody>
  </table>
</figure>
