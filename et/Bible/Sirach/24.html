<!--
title: Jeesus Siirak - Peatükk 24
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/23">Jeesus Siirak - Peatükk 23</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/25">Jeesus Siirak - Peatükk 25</a></td>
      </tr>
    </tbody>
  </table>
</figure>
<h2> Tarkus ülistab ennast </h2>
<p id="v1"><sup><small>1</small></sup>  Tarkus ülistab ennast ja kiidab end oma rahva keskel. </p>
<p id="v2"><sup><small>2</small></sup>  Kõigekõrgema koguduses avab ta suu ja kiidab end tema väe ees: </p>
<p id="v3"><sup><small>3</small></sup>  „Mina tulin Kõigekõrgema suust ja katsin maad otsekui udu. </p>
<p id="v4"><sup><small>4</small></sup>  Ma elasin kõrgustes ja minu iste oli pilvesambas. </p>
<p id="v5"><sup><small>5</small></sup>  Mina üksi ringlesin taevakaartel ja käisin kuristike sügavustes. </p>
<p id="v6"><sup><small>6</small></sup>  Mere laineil ja kogu maal, kõigi rahvaste ja rahvuste üle oli mul meelevald. </p>
<p id="v7"><sup><small>7</small></sup>  Kõigi nende juures otsisin ma rahupaika: kelle pärisossa ma võiksin jääda? </p>
<p id="v8"><sup><small>8</small></sup>  Siis kõige Looja käskis mind, tema, kes minu on loonud, andis rahu minu telgile ja ütles: „Jaakobis löö üles oma telk ja Iisraelis võta enesele pärisosa!” </p>
<p id="v9"><sup><small>9</small></sup>  Alguses, enne aegade arvestust, on ta minu loonud ja iialgi ei lakka ma olemast. </p>
<p id="v10"><sup><small>10</small></sup>  Pühas telgis teenisin ma tema ees, ja nõnda kinnistati mind Siionisse. </p>
<p id="v11"><sup><small>11</small></sup>  Nõnda laskis ta mind rahu leida armsas linnas, minu valitsus on Jeruusalemmas. </p>
<p id="v12"><sup><small>12</small></sup>  Ma juurdusin austatud rahvas, Issanda omandis, tema pärisosas. </p>
<p id="v13"><sup><small>13</small></sup>  Ma kasvasin kõrgeks nagu seeder Liibanonil ja küpress Hermoni mäestikus. </p>
<p id="v14"><sup><small>14</small></sup>  Ma kasvasin kõrgeks nagu palmipuu Een-Gedis ja roosipõõsad Jeerikos, nagu ilus õlipuu väljal. Ma kasvasin kõrgeks nagu plataan. </p>
<p id="v15"><sup><small>15</small></sup>  Ma lõhnasin hästi nagu kaneel ja palsam, andsin meeldivat lõhna nagu valitud mürr, nagu galban ja oonüks ja stakte, nagu suitsutusrohu suits telgis. </p>
<p id="v16"><sup><small>16</small></sup>  Ma laiutasin oma oksi nagu terebint, minu oksad olid ilusad ja armsad. </p>
<p id="v17"><sup><small>17</small></sup>  Ma ajasin toredaid võrseid nagu viinapuu ja minu õitest tuli kaunis ning rikkalik vili. </p>
<p id="v18"><sup><small>18</small></sup>  Ma olen õiglase armastuse, hirmu ja teadmise ja püha lootuse ema. Seepärast olen mina, kes olen igavene, antud kõigile mu lastele, kellele tema nimed on pandud. </p>
<p id="v19"><sup><small>19</small></sup>  Tulge minu juurde, kes te ihaldate mind, ja küllastuge minu viljast! </p>
<p id="v20"><sup><small>20</small></sup>  Sest mälestus minust on magusam kui mesi ja pärida mind on parem kui meevaha. </p>
<p id="v21"><sup><small>21</small></sup>  Kes minust söövad, soovivad veelgi, ja kes minust joovad, janunevad üha. </p>
<p id="v22"><sup><small>22</small></sup>  Kes mind kuulda võtab, ei jää häbisse, ja kes minu pärast vaeva näevad, ei tee pattu.” </p>
<h2> Tarkusest ja seadusest </h2>
<p id="v23"><sup><small>23</small></sup>  See kõik on öeldud Kõigekõrgema Jumala lepinguraamatu kohta, Seaduse kohta, mille Mooses meile andis pärisosaks Jaakobi kogudustele. </p>
<p id="v24"><sup><small>24</small></sup>  Ärge minesta, et olla tugev Issandas; et ta teid kinnitaks, jääge tema juurde, sest kõigeväeline Issand on üksi Jumal ja peale tema pole kedagi teist Päästjat. </p>
<p id="v25"><sup><small>25</small></sup>  Ta laseb voolata tarkusel, mis on nagu Piison ja Tigris kevadisel ajal, </p>
<p id="v26"><sup><small>26</small></sup>  ta tekitab mõistuse tulva, mis on nagu Eufrat ja Jordan lõikuse päevil, </p>
<p id="v27"><sup><small>27</small></sup>  ta ilmutab õpetuse valgust, mis on nagu Giihon viinamarjakoristuse ajal. </p>
<p id="v28"><sup><small>28</small></sup>  Ei õppinud esimene teda täiesti tundma, ja nõnda ka viimane ei mõista teda. </p>
<p id="v29"><sup><small>29</small></sup>  Sest ta mõte on suurem kui meri ja nõu sügavam kui tohutu kuristik. </p>
<p id="v30"><sup><small>30</small></sup>  Mina olen nagu jõeharu ja veejuhe, mis paradiisist on lähtunud. </p>
<p id="v31"><sup><small>31</small></sup>  Ma ütlesin: „Mina kastan oma aeda ja joodan oma peenart.” Ja vaata, minu kraavist sai jõgi ning minu jõest sai meri. </p>
<p id="v32"><sup><small>32</small></sup>  Ma lasen oma juhatust ikka veel paista otsekui koitu ja valgustada kaugele. </p>
<p id="v33"><sup><small>33</small></sup>  Ma valan ikka veel välja õpetust otsekui prohvetikuulutust, jättes selle tulevastele põlvedele igaveseks ajaks. </p>
<p id="v34"><sup><small>34</small></sup>  Nähke, et mina ei ole vaeva näinud ainult iseenese heaks, vaid kõigi heaks, kes tarkust taotlevad. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/23">Jeesus Siirak - Peatükk 23</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/25">Jeesus Siirak - Peatükk 25</a></td>
      </tr>
    </tbody>
  </table>
</figure>
