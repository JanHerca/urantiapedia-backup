<!--
title: Jeesus Siirak - Peatükk 10
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Sirach/9">Jeesus Siirak - Peatükk 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Sirach/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Sirach/11">Jeesus Siirak - Peatükk 11</a></td>
      </tr>
    </tbody>
  </table>
</figure>
<h2> Valitsejad olgu targad </h2>
<p id="v1"><sup><small>1</small></sup>  Tark kohtumõistja õpetab rahvast ja mõistliku valitsus on hästi seatud. </p>
<p id="v2"><sup><small>2</small></sup>  Milline on rahva kohtumõistja, sellised on ka tema sulased, ja milline on linna valitseja, sellised on ka kõik selle elanikud. </p>
<p id="v3"><sup><small>3</small></sup>  Rumal kuningas hävitab oma rahva, linn ehitatakse aga valitsejate tarkusega. </p>
<p id="v4"><sup><small>4</small></sup>  Issandal on meelevald maa üle, ja selle valitsejaks ta äratab tubli mehe õigel ajal. </p>
<p id="v5"><sup><small>5</small></sup>  Mehe edukus on Issanda käes ja tema annab ametikandjale aupaiste. </p>
<p id="v6"><sup><small>6</small></sup>  Ära ole ligimese peale vihane mitte ühegi kuriteo pärast ja vägivallategudele ära vasta! </p>
<h2> Hoiatus ülbuse eest </h2>
<p id="v7"><sup><small>7</small></sup>  Ülbus on vihatav Issanda ja inimeste ees ja ülekohus on patt mõlemate meelest! </p>
<p id="v8"><sup><small>8</small></sup>  Valitsusvõim läheb rahvalt rahvale ülekohtu, vägivalla ja saamahimu pärast. </p>
<p id="v9"><sup><small>9</small></sup>  Miks suurustab põrm ja tuhk, tema, kelle sisikond lüüakse segi juba ta eluajal? </p>
<p id="v10"><sup><small>10</small></sup>  Pikaldane haigus pilkab arsti: täna kuningas, homme surnud. </p>
<p id="v11"><sup><small>11</small></sup>  Sest kui inimene sureb, siis on tema pärisosaks roomajad, metsloomad ja ussid. </p>
<p id="v12"><sup><small>12</small></sup>  Ülbuse alguseks on inimese taganemine Issandast ja tema südame loobumine oma Loojast. </p>
<p id="v13"><sup><small>13</small></sup>  Sest ülbuse alguseks on patt, ja kes sellest kinni peab, sellest voolab nurjatust. Seepärast saadab Issand temale ootamatuid karistusi ning viimaks hävitab tema täiesti. </p>
<p id="v14"><sup><small>14</small></sup>  Issand kummutab valitsejate aujärjed ja paneb alandlikud nende asemele. </p>
<p id="v15"><sup><small>15</small></sup>  Issand juurib välja rahvad ja istutab alandlikud nende asemele. </p>
<p id="v16"><sup><small>16</small></sup>  Issand lööb segi rahvaste asupaigad ja hävitab need maa põhjani. </p>
<p id="v17"><sup><small>17</small></sup>  Ta viib sealt ära elanikud ning hävitab need ja kaotab maa pealt nende mälestuse. </p>
<p id="v18"><sup><small>18</small></sup>  Uhkus ei ole loodud inimeste jaoks ega äge viha naisest sündinuile. </p>
<h2> Õigest ja valest aust </h2>
<p id="v19"><sup><small>19</small></sup>  Missugune sugu on auväärne? Inimsugu. Missugune sugu on auväärne? Kes Issandat kardavad. Missugune sugu on autu? Inimsugu. Missugune sugu on autu? Kes käskudest üle astuvad. </p>
<p id="v20"><sup><small>20</small></sup>  Vendade keskel on auväärne nende juht, Issanda silmis aga need, kes teda kardavad. </p>
<p id="v22"><sup><small>22</small></sup>  Rikas ja kuulus ja vaene - nad kiidelgu Issanda kartusest! </p>
<p id="v23"><sup><small>23</small></sup>  Ei ole õige põlata tarka vaest ega sünnis austada patust meest. </p>
<p id="v24"><sup><small>24</small></sup>  Väga suurt meest, kohtumõistjat ja valitsejat, austatakse, aga ükski neist ei ole suurem kui see, kes Issandat kardab. </p>
<p id="v25"><sup><small>25</small></sup>  Tarka orja teenivad vabad, aga arukas mees ei nurise selle üle. </p>
<p id="v26"><sup><small>26</small></sup>  Ära targuta, kui teed oma tööd, ja ära kiitle, kui oled kitsikuses! </p>
<p id="v27"><sup><small>27</small></sup>  Parem on see, kes tööd teeb ja kellel on kõike küllalt, kui see, kes elab kiideldes, aga leivapuuduses. </p>
<p id="v28"><sup><small>28</small></sup>  Laps, alandusega austa oma hinge ja hinda teda tema tõelise väärtuse järgi! </p>
<p id="v29"><sup><small>29</small></sup>  Kes saab õigeks mõista seda, kes patustab oma hinge vastu? Ja kes austab seda, kes teotab oma elu? </p>
<p id="v30"><sup><small>30</small></sup>  Vaest austatakse tema tarkuse pärast ja rikast austatakse tema rikkuse pärast. </p>
<p id="v31"><sup><small>31</small></sup>  Kui kedagi austatakse vaesuses, kuivõrd rohkem siis rikkuses? Ja kes on austamata rikkuses, kuivõrd rohkem siis vaesuses? </p>
