<!--
title: Jeesus Siirak - Peatükk 40
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/39">Jeesus Siirak - Peatükk 39</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/41">Jeesus Siirak - Peatükk 41</a></td>
      </tr>
    </tbody>
  </table>
</figure>
<h2> Inimlikust viletsusest </h2>
<p id="v1"><sup><small>1</small></sup>  Igale inimesele on loodud suur vaev ja Aadama lastel on raske ike alates päevast, mil nad emaihust välja tulevad, kuni päevani, mil nad pöörduvad tagasi kõigi emasse: </p>
<p id="v2"><sup><small>2</small></sup>  kõhklus ja südame kartus - tuleviku ootus, surmapäev. </p>
<p id="v3"><sup><small>3</small></sup>  Aujärjel istujast põrmu ja tuhka alandatuni, </p>
<p id="v4"><sup><small>4</small></sup>  purpuri ja krooni kandjast kotiriidesse riietatuni: viha, kadedus, rahutus ja mäss, surmahirm, vaen ja riid. </p>
<p id="v5"><sup><small>5</small></sup>  Koguni puhkeajal voodis segab öine uni tema mõtlemist. </p>
<p id="v6"><sup><small>6</small></sup>  Lühike, otse olematu on tema puhkus, ja uneski on siis nagu päeval valvates: teda kohutatakse oma südame nägemuses, nagu põgeneks ta sõja eest, </p>
<p id="v7"><sup><small>7</small></sup>  ta ärkab aga õigel ajal ja imestab, et midagi ei ole karta. </p>
<p id="v8"><sup><small>8</small></sup>  Kõigele elavale, inimesest loomani - ja patustele veel seitsmekordselt - </p>
<p id="v9"><sup><small>9</small></sup>  on osaks surm ja veri, riid ja mõõk, õnnetused, nälg, purustus ja piin. </p>
<p id="v10"><sup><small>10</small></sup>  Jumalakartmatute jaoks on see kõik loodud ja nende pärast tuli veeuputus. </p>
<p id="v11"><sup><small>11</small></sup>  Kõik, mis on mullast, läheb tagasi mulda, ja veed voolavad jälle merre. </p>
<h2> Mitmesugused kogemused </h2>
<p id="v12"><sup><small>12</small></sup>  Iga kink ja ülekohtuselt saadu kaob, ausus aga kestab igavesti. </p>
<p id="v13"><sup><small>13</small></sup>  Ülekohtuste varandused kuivavad nagu vihmanire, nagu vali äike, mis sajus tasaneb. </p>
<p id="v14"><sup><small>14</small></sup>  Kes oma käed lahti hoiab, võib rõõmu tunda, aga üleastujad viimaks hukkuvad. </p>
<p id="v15"><sup><small>15</small></sup>  Jumalakartmatute järglased ei kasvata oksi, ja nende kõdunenud juured on järsul kaljul: </p>
<p id="v16"><sup><small>16</small></sup>  kõrkjad iga vee ja jõe kaldal kitkutakse enne kogu muud rohtu. </p>
<p id="v17"><sup><small>17</small></sup>  Heategemine on aga nagu õnnistatud rohuaed ja halastus kestab igavesti. </p>
<h2> Tähelepanekuid elust </h2>
<p id="v18"><sup><small>18</small></sup>  Elu on magus rahulolevale ja töökale, aga varanduse leidja on mõlemast üle. </p>
<p id="v19"><sup><small>19</small></sup>  Lapsed ja linna ehitamine annavad püsiva nime, aga rohkem kui kumbagi neist hinnatakse laitmatut naist. </p>
<p id="v20"><sup><small>20</small></sup>  Vein ja muusika rõõmustavad südant, aga mõlemast üle on tarkuse armastus. </p>
<p id="v21"><sup><small>21</small></sup>  Vile ja kannel kaunistavad laule, aga mõlemast üle on lahke kõne. </p>
<p id="v22"><sup><small>22</small></sup>  Sinu silm ihaldab kenadust ja ilu, aga mõlemast üle on haljendav oras. </p>
<p id="v23"><sup><small>23</small></sup>  Sõber ja kaaslane ilmuvad õigel ajal, aga mõlemast üle on naine mehe kõrval. </p>
<p id="v24"><sup><small>24</small></sup>  Vennad ja aitajad päästavad kitsikuse ajal, aga neist paremini päästab halastus. </p>
<p id="v25"><sup><small>25</small></sup>  Kuld ja hõbe annavad jalale kindlust, head nõu peetakse aga mõlemast paremaks. </p>
<p id="v26"><sup><small>26</small></sup>  Rikkus ja võim ülendavad südant, aga mõlemast üle on Issanda kartus. Issandat kartes ei puudu midagi ja siis ei ole tarvis abi otsida. </p>
<p id="v27"><sup><small>27</small></sup>  Issanda kartus on nagu õnnistatud rohuaed, mis on kaetud ülima kirkusega. </p>
<h2> Kerjamisest </h2>
<p id="v28"><sup><small>28</small></sup>  Laps, ära ela kerjuseelu, parem surra kui kerjata! </p>
<p id="v29"><sup><small>29</small></sup>  Võõrast lauda piiluva mehe elu ei saa eluks pidada. Ta rüvetab oma hinge võõraste roogadega, aga mõistlik ja haritud mees hoidub sellest. </p>
<p id="v30"><sup><small>30</small></sup>  Häbitu suus on kerjatud leib magus, aga tema kõhus põletab see nagu tuli. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/39">Jeesus Siirak - Peatükk 39</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/41">Jeesus Siirak - Peatükk 41</a></td>
      </tr>
    </tbody>
  </table>
</figure>
