<!--
title: Jeesus Siirak - Peatükk 34
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/33">Jeesus Siirak - Peatükk 33</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/35">Jeesus Siirak - Peatükk 35</a></td>
      </tr>
    </tbody>
  </table>
</figure>
<h2> Unenägudest </h2>
<p id="v1"><sup><small>1</small></sup>  Arutul mehel on tühised ja petlikud lootused ja unenäod erutavad alpe. </p>
<p id="v2"><sup><small>2</small></sup>  Otsekui see, kes varju püüab või tuult taga ajab, on see, kes unenägusid tähele paneb. </p>
<p id="v3"><sup><small>3</small></sup>  Unenäod on vaid peegeldus - varjupilt näo asemel. </p>
<p id="v4"><sup><small>4</small></sup>  Mis puhast saab tulla rüvedast või mis tõtt saab tulla valest? </p>
<p id="v5"><sup><small>5</small></sup>  Ennustused, märkideseletused ja unenäod on tühised, otsekui sünnitusvaludes olija südame kujutlused. </p>
<p id="v6"><sup><small>6</small></sup>  Kui Kõigekõrgem ei ole neid läkitanud juhatamiseks, siis ära võta neid südamesse! </p>
<p id="v7"><sup><small>7</small></sup>  Sest unenäod on paljusid eksitanud, ja kes nende peale on lootnud, on pettunud. </p>
<p id="v8"><sup><small>8</small></sup>  Seadus läheb täide pettuseta ja tarkus usaldusväärsest suust on täiuslik. </p>
<h2> Rändamisest </h2>
<p id="v9"><sup><small>9</small></sup>  Rännanud mees teab palju ja kes on väga kogenud, jutustab arukalt. </p>
<p id="v10"><sup><small>10</small></sup>  Kellel pole kogemusi, teab vähe, aga kes on laialt liikunud, oskab palju. </p>
<p id="v11"><sup><small>11</small></sup>  Palju olen näinud oma rännakuil ja mul on rohkem tarkust kui sõnu. </p>
<p id="v12"><sup><small>12</small></sup>  Sageli olen olnud surmaohus, aga olen pääsenud selle tõttu: </p>
<p id="v13"><sup><small>13</small></sup>  nende vaim, kes Issandat kardavad, jääb elama, sest nad loodavad oma päästja peale. </p>
<p id="v14"><sup><small>14</small></sup>  Kes Issandat kardab, ei tunne hirmu, sest Issand on tema lootus. </p>
<p id="v15"><sup><small>15</small></sup>  Kes Issandat kardab, selle hing on õnnis. Kellest ta kinni hoiab? Ja kes on tema tugi? </p>
<p id="v16"><sup><small>16</small></sup>  Issanda silmad on nende peal, kes teda armastavad, tema on nende võimas kaitse ja kindel tugi, vari idatuule ja vari lõunakuumuse eest, valve komistuse ja abi languse vastu, </p>
<p id="v17"><sup><small>17</small></sup>  hinge ülendaja ja silmade valgustaja, tervise, elu ja õnnistuse andja. </p>
<h2> Ohverdamisest </h2>
<p id="v18"><sup><small>18</small></sup>  Ohver ülekohtuselt saadust on ohvriand pilkeks ja patuste annid ei valmista heameelt. </p>
<p id="v19"><sup><small>19</small></sup>  Kõigekõrgemale ei meeldi jumalatute ohvriannid, ta ei andesta patte ka mitte ohvrite rohkuse pärast. </p>
<p id="v20"><sup><small>20</small></sup>  Kes ohvri toob vaeste omandist, on nagu see, kes tapab poja tema isa nähes. </p>
<p id="v21"><sup><small>21</small></sup>  Vaestele on eluks kehv leib, kes selle röövib, on verejanuline. </p>
<p id="v22"><sup><small>22</small></sup>  Ligimese tapab, kes tema elatise ära võtab, ja verd valab, kes päevilise palga kinni peab. </p>
<p id="v23"><sup><small>23</small></sup>  Üks ehitab ja teine lammutab: mis kasu neil sellest on peale vaeva? </p>
<p id="v24"><sup><small>24</small></sup>  Üks palvetab ja teine neab: kumma häält Issand võtab kuulda? </p>
<p id="v25"><sup><small>25</small></sup>  Kui keegi ennast peseb surnu pärast ja puudutab seda jälle, mis kasu on siis temal pesemisest? </p>
<p id="v26"><sup><small>26</small></sup>  Nõndasamuti on lugu inimesega, kes paastub oma pattude pärast, aga läheb ja teeb jälle sedasama: kes võtab kuulda tema palvet ja mis kasu temal on enda alandamisest? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/33">Jeesus Siirak - Peatükk 33</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/35">Jeesus Siirak - Peatükk 35</a></td>
      </tr>
    </tbody>
  </table>
</figure>
