<!--
title: Jeesus Siirak - Peatükk 26
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Sirach/25">Jeesus Siirak - Peatükk 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Sirach/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Sirach/27">Jeesus Siirak - Peatükk 27</a></td>
      </tr>
    </tbody>
  </table>
</figure>
<h2> Heast naisest </h2>
<p id="v1"><sup><small>1</small></sup>  Hea naise mees on õnnelik ja tema päevade arv kasvab kahekordselt. </p>
<p id="v2"><sup><small>2</small></sup>  Tubli naine rõõmustab oma meest ja see veedab oma aastad rahus. </p>
<p id="v3"><sup><small>3</small></sup>  Hea naine on hea osa ja antakse sellele, kes Issandat kardab: </p>
<p id="v4"><sup><small>4</small></sup>  olgu mees rikas või vaene, tema süda on siis rahul, tema nägu on alati rõõmus. </p>
<h2> Naise kolm halba omadust </h2>
<p id="v5"><sup><small>5</small></sup>  Kolme asja kardab mu süda ja neljanda pärast ma palun silmili maas: kõmu linnas, jõukude kogunemine ja valesüüdistus - kõik halvemad kui surm! - </p>
<p id="v6"><sup><small>6</small></sup>  südamevalu ja muret tegev naine, kes on armukade teisele naisele, ja keelepeksja, kes seda kõigile kuulutab. </p>
<p id="v7"><sup><small>7</small></sup>  Kuri naine on nagu tõrges härjapaar, kes tema võtab, haaraks otsekui skorpioni. </p>
<p id="v8"><sup><small>8</small></sup>  Väga vihatud on joobnud naine: ta ei varja oma sündsusetust. </p>
<p id="v9"><sup><small>9</small></sup>  Naise hoorust tuntakse silmategemisest ja tema silmalaugudest. </p>
<p id="v10"><sup><small>10</small></sup>  Kangekaelset tütart valva rangelt, et ta lõtvust leides seda ei kasutaks! </p>
<p id="v11"><sup><small>11</small></sup>  Häbitu silma üle pea valvet ja ära imesta, kui ta sind võrgutab! </p>
<p id="v12"><sup><small>12</small></sup>  Nagu janune teekäija avab suu ja joob iga ligiolevat vett, nõnda istub ta iga telgivaia juurde ja avab oma tupe noolele. </p>
<h2> Kooselust naistega </h2>
<p id="v13"><sup><small>13</small></sup>  Naise armsus rõõmustab tema meest ja tema osavus lisab mehe kontidele liha. </p>
<p id="v14"><sup><small>14</small></sup>  Vaikiv naine on Issanda and ja haritud hinge eest ei ole küllalt lunaraha. </p>
<p id="v15"><sup><small>15</small></sup>  Häbelik naine on armude arm ja tagasihoidlik hing ei ole millegagi kaalutav. </p>
<p id="v16"><sup><small>16</small></sup>  Nõnda nagu päike tõuseb Issanda kõrgustes, nõnda on ka hea naise ilu ehteks mehe kojale. </p>
<p id="v17"><sup><small>17</small></sup>  Nagu pühalt lambijalalt paistev lamp on ilus nägu sihvakal kehal. </p>
<p id="v18"><sup><small>18</small></sup>  Nagu kuldsambad hõbealustel on kaunid jalad kindlatel kandadel. </p>
<h2> Kolm halba nähtust </h2>
<p id="v28"><sup><small>28</small></sup>  Kahe asja pärast on minu süda murelik ja kolmanda pärast tõuseb minus viha: sõjamees, kes vaesuse tõttu puudust kannatab, arukad mehed, keda ei panda millekski, ja see, kes õigusest pöördub pattu: Issand valmistab teda mõõga jaoks. </p>
<h2> Kaubitsemisest </h2>
<p id="v29"><sup><small>29</small></sup>  Kaupmees saab vaevalt hoiduda süüteost ja äritsejat ei mõisteta patust lahti. </p>
