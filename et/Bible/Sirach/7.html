<!--
title: Jeesus Siirak - Peatükk 7
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/6">Jeesus Siirak - Peatükk 6</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/8">Jeesus Siirak - Peatükk 8</a></td>
      </tr>
    </tbody>
  </table>
</figure>
<h2> Manitsus õigeks käitumiseks ühiskonnas </h2>
<p id="v1"><sup><small>1</small></sup>  Ära tee kurja, siis ei sünni kurja ka sinule! </p>
<p id="v2"><sup><small>2</small></sup>  Hoidu ülekohtust, siis põgeneb see sinu juurest! </p>
<p id="v3"><sup><small>3</small></sup>  Mu poeg, ära külva ülekohtu vagudesse, sest lõikama pead seda seitsmekordselt! </p>
<p id="v4"><sup><small>4</small></sup>  Ära nõua Issanda käest ülemvalitsust ega kuningalt aujärge! </p>
<p id="v5"><sup><small>5</small></sup>  Issanda ees ära pea ennast õigeks ja kuninga ees ära targuta! </p>
<p id="v6"><sup><small>6</small></sup>  Ära püüa saada kohtumõistjaks: sina ehk ei suuda väärtegusid lõpetada; võib-olla kardad võimukandja palet ja annad oma õiglusele häbimärgi. </p>
<p id="v7"><sup><small>7</small></sup>  Ära tee pattu linna elanike vastu ja ära alanda iseennast rahvahulga ees! </p>
<p id="v8"><sup><small>8</small></sup>  Ära korda pattu, sest üheainsagi pärast ei jää sa karistuseta! </p>
<p id="v9"><sup><small>9</small></sup>  Ära ütle: „Tema vaatab minu andide rohkuse peale, ja kui toon need Jumalale, Kõigekõrgemale, siis ta võtab need vastu.” </p>
<p id="v10"><sup><small>10</small></sup>  Palvetades ära ole pelglik ja ära unusta almuste andmist! </p>
<p id="v11"><sup><small>11</small></sup>  Ära pilka inimest, kellel on hingevalu, sest üks on, kes alandab ja ülendab! </p>
<p id="v12"><sup><small>12</small></sup>  Ära külva valet oma venna vastu, ära tee seda ka oma sõbrale! </p>
<p id="v13"><sup><small>13</small></sup>  Ära kunagi taha valet rääkida, sest sellega harjumine ei ole hea! </p>
<p id="v14"><sup><small>14</small></sup>  Ära ole lobiseja vanade seltskonnas, ja oma palves ära korruta sõnu! </p>
<p id="v15"><sup><small>15</small></sup>  Ära põlga töö vaeva, ära põlga põllutööd, mis on Kõigekõrgema poolt seatud! </p>
<p id="v16"><sup><small>16</small></sup>  Ära lase ennast lugeda patuste kilda, pea meeles, et karistus ei viibi! </p>
<p id="v17"><sup><small>17</small></sup>  Alanda oma hinge üliväga, sest tuli ja uss on jumalakartmatu karistuseks! </p>
<h2> Õigest perekonnaelust </h2>
<p id="v18"><sup><small>18</small></sup>  Ära vaheta sõpra raha vastu ega ausat venda Oofiri kulla vastu! </p>
<p id="v19"><sup><small>19</small></sup>  Ära lahku targast ja heast naisest, sest tema armsus on ülem kui kuld! </p>
<p id="v20"><sup><small>20</small></sup>  Ära tee paha ustavalt töötavale orjale ega palgalisele, kes annab oma hinge! </p>
<p id="v21"><sup><small>21</small></sup>  Sinu hing armastagu mõistlikku orja, ära keela temale vabadust! </p>
<p id="v22"><sup><small>22</small></sup>  On sul kariloomi, siis hoia neid, ja kui sulle on kasulik, siis pea neid edasi! </p>
<h2> Laste kasvatamisest </h2>
<p id="v23"><sup><small>23</small></sup>  On sul lapsi, siis kasvata neid, ja pane nad tööle noorpõlvest alates! </p>
<p id="v24"><sup><small>24</small></sup>  On sul tütreid, siis valva nende ihu ja ära näita neile liiga lahket nägu! </p>
<p id="v25"><sup><small>25</small></sup>  Tütart mehele pannes sooritad suure teo, aga anna ta mõistlikule mehele! </p>
<p id="v26"><sup><small>26</small></sup>  On sul meelepärane naine, siis ära hülga teda, aga põlatule ära ennast usalda! </p>
<h2> Vanemate austamisest </h2>
<p id="v27"><sup><small>27</small></sup>  Austa oma isa kõigest südamest ja ära unusta oma ema sünnitusvalusid! </p>
<p id="v28"><sup><small>28</small></sup>  Pea meeles, et oled neist sündinud - ja kuidas sa tasud neile, mis nemad on sinule teinud? </p>
<h2> Ohvriannid Issanda teenreile </h2>
<p id="v29"><sup><small>29</small></sup>  Karda Issandat kõigest hingest ja austa tema preestreid! </p>
<p id="v30"><sup><small>30</small></sup>  Armasta oma Loojat kõigest jõust ja ära jäta maha tema teenreid! </p>
<p id="v31"><sup><small>31</small></sup>  Karda Issandat ja austa preestrit ja anna temale, nagu sind on kästud, osa uudseviljast, süüohvrist, tõstelõivust, pühitsusohvrist ja anna esmaand sellest, mis on püha! </p>
<h2> Vaeste ja abitute aitamisest </h2>
<p id="v32"><sup><small>32</small></sup>  Siruta oma käsi ka vaesele, et sinu õnnistus oleks täielik! </p>
<p id="v33"><sup><small>33</small></sup>  Helde and kõigile elavaile - aga ka surnule ära keela heldust! </p>
<p id="v34"><sup><small>34</small></sup>  Ära puudu nutjate juurest ja leina leinajatega! </p>
<p id="v35"><sup><small>35</small></sup>  Ära kõhkle külastamast haiget inimest, sest kui sa seda teed, siis armastatakse sind! </p>
<p id="v36"><sup><small>36</small></sup>  Kõigis tegudes mõtle oma lõpule, siis sa ei tee iialgi pattu! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/6">Jeesus Siirak - Peatükk 6</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/8">Jeesus Siirak - Peatükk 8</a></td>
      </tr>
    </tbody>
  </table>
</figure>
