<!--
title: Jeesus Siirak - Peatükk 49
description: 
published: true
date: 2022-10-6T9:46:9Z
tags: bible, bible—sirach
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/48">Jeesus Siirak - Peatükk 48</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/50">Jeesus Siirak - Peatükk 50</a></td>
      </tr>
    </tbody>
  </table>
</figure>
<h2> Jumala tegude ülistus ajaloos </h2>
<p id="v1"><sup><small>1</small></sup>  Joosija mälestus on nagu segatud suitsutusrohi, valmistatud rohusegajate viisil. Mesimagus on see igas suus, võrdne muusikaga veinipeol. </p>
<p id="v2"><sup><small>2</small></sup>  Temal oli õnne rahva pööramisega ja ta kõrvaldas paganlikud jäledused. </p>
<p id="v3"><sup><small>3</small></sup>  Ta pööras oma südame Issanda poole, jumalatute päevil süvendas jumalakartlikkust. </p>
<p id="v4"><sup><small>4</small></sup>  Peale Taaveti ja Hiskija ja Joosija tegid kõik teised pattu, sest nad hülgasid Kõigekõrgema Seaduse. Siis tuli lõpp Juuda kuningaile. </p>
<p id="v5"><sup><small>5</small></sup>  Sest nad andsid oma sarve teistele ja oma au võõrale rahvale. </p>
<p id="v6"><sup><small>6</small></sup>  Need süütasid põlema valitud püha linna ja tühjendasid selle tänavad </p>
<p id="v7"><sup><small>7</small></sup>  Jeremija pärast. Sest nad olid piinanud teda, kuigi ta juba emaihus oli pühitsetud prohvetiks, välja juurima ja kahju tegema ja hävitama, nõndasamuti ka ehitama ja istutama. </p>
<p id="v8"><sup><small>8</small></sup>  Hesekiel nägi nägemust auhiilgusest, mida temale näidati keerubite vankril. </p>
<p id="v9"><sup><small>9</small></sup>  Sest ta kujutas vaenlasi paduvihmana ja tõotas head neile, kes olid õigel teel. </p>
<p id="v10"><sup><small>10</small></sup>  Ja kaksteist prohvetit - nende luud elustugu haudades! Sest nemad trööstisid Jaakobit ja lunastasid tema kindla lootusega. </p>
<p id="v11"><sup><small>11</small></sup>  Kuidas küll peame ülistama Serubbaabelit? Tema oli ju otsekui pitserisõrmus paremas käes. </p>
<p id="v12"><sup><small>12</small></sup>  Niisugune oli ka Joosua, Joosadaki poeg. Nende päevil ehitati koda ja püstitati püha tempel Issandale, valmistatud igavese aupaistuse jaoks. </p>
<p id="v13"><sup><small>13</small></sup>  Rohkeid mälestusi on ka Nehemjast, kes meile kohendas varisenud müürid, pani paigale väravad ja riivid ning taastas meie kojad. </p>
<p id="v14"><sup><small>14</small></sup>  Maa peale ei ole loodud ühtki Eenokiga sarnast, sest tema võeti maa pealt taevasse. </p>
<p id="v15"><sup><small>15</small></sup>  Ei ole ka sündinud Joosepiga sarnast meest, kes oli oma vendade juht, rahva tugi, kelle luudegi eest kanti hoolt. </p>
<p id="v16"><sup><small>16</small></sup>  Seem ja Sett olid inimeste hulgas austatud, aga üle kõigi loodud elavate olendite on Aadam. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/48">Jeesus Siirak - Peatükk 48</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/50">Jeesus Siirak - Peatükk 50</a></td>
      </tr>
    </tbody>
  </table>
</figure>
