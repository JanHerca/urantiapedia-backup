<!--
title: Jeesus Siirak - Peatükk 28
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/27">Jeesus Siirak - Peatükk 27</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/29">Jeesus Siirak - Peatükk 29</a></td>
      </tr>
    </tbody>
  </table>
</figure>
<h2> Usaldamatusest </h2>
<p id="v1"><sup><small>1</small></sup>  Kes kätte maksab, saab kättemaksu Issandalt ja tema patud talletatakse hoolsasti. </p>
<p id="v2"><sup><small>2</small></sup>  Anna andeks oma ligimese ülekohus ja siis, kui sa palud, vabastatakse sind su pattudest. </p>
<p id="v3"><sup><small>3</small></sup>  Inimene peab viha inimese vastu, aga otsib päästet Issandalt. </p>
<p id="v4"><sup><small>4</small></sup>  Omataolise inimese vastu ei ole tal halastust, ta palub aga küll oma pattude pärast. </p>
<p id="v5"><sup><small>5</small></sup>  Tema ise, lihalik olend, peab viha, kes peab lepitama tema patte? </p>
<p id="v6"><sup><small>6</small></sup>  Mõtle lõpule ja jäta vihavaen, mõtle kaduvusele ja surmale ja pea käske! </p>
<p id="v7"><sup><small>7</small></sup>  Mõtle käskudele ja ära raevutse ligimese vastu, mõtle Kõigekõrgema lepingule ja andesta eksimus! </p>
<h2> Tülitsemisest </h2>
<p id="v8"><sup><small>8</small></sup>  Hoidu tülist, siis teed vähem pattu, sest vihane inimene sütitab tüli! </p>
<p id="v9"><sup><small>9</small></sup>  Patune mees ässitab sõpru ja paiskab kahtlustusi rahus elavate keskele. </p>
<p id="v10"><sup><small>10</small></sup>  Kuidas tulepuud, nõnda on tuli, ja ägeduse kohaselt leegitseb tüli. Mida võimsam inimene, seda võimsam tema vimm, mida rikkam ta on, seda suurem ta viha. </p>
<p id="v11"><sup><small>11</small></sup>  Õhutatud vaen süütab tule ja õhutatud tüli valab verd. </p>
<p id="v12"><sup><small>12</small></sup>  Kui puhud sädet, hakkab see leegitsema, ja kui sülitad selle peale, siis see kustub. Ja mõlemad teod tulevad sinu suust. </p>
<h2> Keelepattudest </h2>
<p id="v13"><sup><small>13</small></sup>  Nea keelepeksjat ja kahekeelset, sest ta on hukka saatnud palju rahus elanuid. </p>
<p id="v14"><sup><small>14</small></sup>  Kolmekeelne on kõigutanud paljusid ja on neid pillutanud rahva juurest rahva juurde, on hävitanud ka kindlustatud linnu ja maha kiskunud suurte meeste kodasid. </p>
<p id="v15"><sup><small>15</small></sup>  Kolmekeelne on ära tõuganud tublisid naisi ja on neilt röövinud nende töö vilja. </p>
<p id="v16"><sup><small>16</small></sup>  Kes seda kuulda võtab, ei saa iialgi rahu ega vaikselt elada. </p>
<p id="v17"><sup><small>17</small></sup>  Piitsahoop tekitab vermeid, aga keelehoop murrab luid. </p>
<p id="v18"><sup><small>18</small></sup>  Paljud on langenud mõõgatera läbi, aga mitte nõnda palju kui keele läbi. </p>
<p id="v19"><sup><small>19</small></sup>  Õnnis on see, kes selle eest on kaitstud, kes ei ole kogenud selle tigedust, kes ei pea vedama selle ikkes ega ole seotud selle rakmetega. </p>
<p id="v20"><sup><small>20</small></sup>  Sest selle ike on raudike ja selle rakmed on vaskrakmed. </p>
<p id="v21"><sup><small>21</small></sup>  Surm selle läbi on kuri surm, ja surmavald on palju parem kui see. </p>
<p id="v22"><sup><small>22</small></sup>  Vagade üle ei saa ta võimust ja need ei põle tema leegis. </p>
<p id="v23"><sup><small>23</small></sup>  Sellesse langevad need, kes Issanda maha jätavad, see põleb neis ega kustu. Otsekui lõvi läkitatakse see nende kallale ja nagu panter hävitab see neid. </p>
<p id="v24"><sup><small>24</small></sup>  Vaata, piira oma vara kibuvitstega, köida kokku oma hõbe ja kuld: </p>
<p id="v25"><sup><small>25</small></sup>  oma sõnadele muretse kaal ja vihid, oma suule valmista uks ja riiv! </p>
<p id="v26"><sup><small>26</small></sup>  Hoia, et sa oma keelega ei libastu ega lange selle ees, kes sind varitseb! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/27">Jeesus Siirak - Peatükk 27</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/29">Jeesus Siirak - Peatükk 29</a></td>
      </tr>
    </tbody>
  </table>
</figure>
