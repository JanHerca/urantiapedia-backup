<!--
title: Jeesus Siirak - Peatükk 12
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Sirach/11">Jeesus Siirak - Peatükk 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Sirach/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Sirach/13">Jeesus Siirak - Peatükk 13</a></td>
      </tr>
    </tbody>
  </table>
</figure>
<h2> Ettevaatust suhtlemises ligimesega! </h2>
<p id="v1"><sup><small>1</small></sup>  Kui sa head teed, siis vaata, kellele sa teed, et saaksid tänu oma heategude eest! </p>
<p id="v2"><sup><small>2</small></sup>  Tee head vagale, siis saad tasu, ja kui mitte temalt, siis Kõigekõrgemalt! </p>
<p id="v3"><sup><small>3</small></sup>  Heateod ei ole sellele, kes püsib kurjuses, ega sellele, kes heategude eest ei ole tänulik. </p>
<p id="v4"><sup><small>4</small></sup>  Anna vagale, aga ära aita patust! </p>
<p id="v5"><sup><small>5</small></sup>  Alandlikule tee head, aga jumalakartmatule ära anna, keela temale leiba ja ära anna temale midagi, et ta seeläbi ei saaks võimust sinu üle! Sest sa leiad kahekordselt kurja kõige hea eest, mida sa temale teed. </p>
<p id="v6"><sup><small>6</small></sup>  Sest Kõigekõrgemgi vihkab patuseid ja karistab jumalakartmatuid. </p>
<p id="v7"><sup><small>7</small></sup>  Anna heale, aga ära aita patust! </p>
<h2> Õige ja vale sõber </h2>
<p id="v8"><sup><small>8</small></sup>  Sõpra ei õpita tundma õnnes, ja õnnetuses ei jää vihamees tundmatuks. </p>
<p id="v9"><sup><small>9</small></sup>  Kui mehe käsi hästi käib, siis tema vihamehed on murelikud, aga halbadel päevadel lahkub temast sõbergi. </p>
<p id="v10"><sup><small>10</small></sup>  Ära iialgi usu oma vihameest, sest otsekui raud roostetab, nii on tema kurjus! </p>
<p id="v11"><sup><small>11</small></sup>  Isegi kui ta ennast alandab ja küürus käib, ole valvel ja hoia ennast tema eest! Sina ole temale otsekui metallpeegli poleerija: siis sa näed, et tema rooste ei ole jäädav! </p>
<p id="v12"><sup><small>12</small></sup>  Ära võta teda enese kõrvale, et ta sind ei kõrvaldaks ega asuks sinu kohale! Ära pane teda istuma oma paremale käele, et ta ei hakkaks ihaldama sinu istet, nõnda et sa viimaks mõistad minu sõnu ja minu hoiatused pistavad sind valusasti! </p>
<p id="v13"><sup><small>13</small></sup>  Kellel on kaastunnet ussist salvatud lausuja vastu ja kõigi nende vastu, kes tegemist teevad metsloomadega? </p>
<p id="v14"><sup><small>14</small></sup>  Nõnda on lugu ka sellega, kes läheb patuse mehe juurde ja segab end tema pattudesse. </p>
<p id="v15"><sup><small>15</small></sup>  Mõneks ajaks jääb ta sinu juurde, aga kui hakkad langema, siis ta ei pea vastu. </p>
<p id="v16"><sup><small>16</small></sup>  Vihamehe huulil on magusust, aga südames soovib ta sind tõugata kuristikku. Vihamehel on nutt silmis, aga kui ta leiab paraja juhuse, siis ta ei küllastu verest. </p>
<p id="v17"><sup><small>17</small></sup>  Kui sulle juhtub õnnetus, siis leiad, et tema on kohal enne kui sina ise. Ja nagu tahtes aidata, paneb sulle jala taha. </p>
<p id="v18"><sup><small>18</small></sup>  Ta vangutab pead ja plaksutab käsi, ta räägib taga ja moonutab nägu. </p>
