<!--
title: Jeesus Siirak - Peatükk 31
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Sirach/30">Jeesus Siirak - Peatükk 30</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Sirach/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Sirach/32">Jeesus Siirak - Peatükk 32</a></td>
      </tr>
    </tbody>
  </table>
</figure>
<h2> Rikkusest </h2>
<p id="v1"><sup><small>1</small></sup>  Rikkuse valvamine kurnab ihu ja mure selle pärast viib une. </p>
<p id="v2"><sup><small>2</small></sup>  Murelik valvsus ei lase uinuda, äratab unest nagu raske haigus. </p>
<p id="v3"><sup><small>3</small></sup>  Rikas näeb vaeva raha kogumisega ja puhates naudib ta oma küllust. </p>
<p id="v4"><sup><small>4</small></sup>  Vaene näeb vaeva kokkuhoidliku eluga ja puhates jääb ta puudusesse. </p>
<p id="v5"><sup><small>5</small></sup>  Kes armastab kulda, ei jää patuta, ja kes raha taga ajab, seda petetakse. </p>
<p id="v6"><sup><small>6</small></sup>  Kuld on saanud õnnetuseks paljudele, nad on ise näinud oma hävingut. </p>
<p id="v7"><sup><small>7</small></sup>  Kuld on selle kummardajale tõkkepuuks, kullaga püütakse iga meeletut narri. </p>
<p id="v8"><sup><small>8</small></sup>  Õnnis on rikas, kes leitakse olevat laitmatu ja kes ei jookse kulla järele. </p>
<p id="v9"><sup><small>9</small></sup>  Kus niisugune on, et saaksime teda ülistada? Sest ta on teinud imetlusväärseid tegusid oma rahva keskel. </p>
<p id="v10"><sup><small>10</small></sup>  Kes on selles proovile pandud ja täiuslikuks saanud? Olgu see kiituseks temale, kes oleks võinud eksida, aga ei ole eksinud, kes oleks võinud kurja teha, aga ei ole teinud. </p>
<p id="v11"><sup><small>11</small></sup>  Seepärast on tema varandus kindlustatud ja kogudus jutustab tema almustest. </p>
<h2> Käitumisest võõruspeol </h2>
<p id="v12"><sup><small>12</small></sup>  Kui istud suurniku lauas, siis ära aja suud ammuli ja ära ütle: „Siin on palju!” </p>
<p id="v13"><sup><small>13</small></sup>  Pea meeles, et kuri silm on hädaohtlik! Kas on loodud midagi vaenulikumat kui silm? Seepärast ta põhjustab pisaraid igal palgel. </p>
<p id="v14"><sup><small>14</small></sup>  Kuhu ta vaatab, sinna ära siruta kätt ja ära pista seda koos temaga vaagnasse! </p>
<p id="v15"><sup><small>15</small></sup>  Hinda oma ligimest kui iseennast ja iga teo puhul mõtle järele! </p>
<p id="v16"><sup><small>16</small></sup>  Söö nagu inimene seda, mis sulle ette pannakse, ja ära matsuta, et sind ei vihataks! </p>
<p id="v17"><sup><small>17</small></sup>  Hea kombe pärast lõpeta esimesena ja ära ole täitmatu, et sa kedagi ei pahandaks! </p>
<p id="v18"><sup><small>18</small></sup>  Kui sa istud paljude keskel, siis ära siruta kätt enne teisi! </p>
<p id="v19"><sup><small>19</small></sup>  Jah, küll lepib viisakas inimene vähesega! Ja voodis olles ta ei hingelda. </p>
<p id="v20"><sup><small>20</small></sup>  Kellel on mõõdukas isu, sellel on terve uni, ta tõuseb vara ja ta hing on rahul. Täitmatul inimesel on unetus, kõhuhäda ja soolekeerud. </p>
<p id="v21"><sup><small>21</small></sup>  Aga kui oled pidanud sööma, siis tõuse üles ja pea vahet! </p>
<p id="v22"><sup><small>22</small></sup>  Kuule mind, laps, ja ära põlga mind, siis leiad lõpuks, et minu sõnad on tõsi! Ole mõõdukas kõigis oma tegudes, siis ei tule sulle ühtki tõbe! </p>
<p id="v23"><sup><small>23</small></sup>  Kes on leivaga helde, seda õnnistavad kõik, ja tunnistus tema headusest on tõsi. </p>
<p id="v24"><sup><small>24</small></sup>  Kes on aga leivaga kitsi, selle vastu nuriseb linn, ja tunnistus tema kurjusest peab paika. </p>
<h2> Veinist </h2>
<p id="v25"><sup><small>25</small></sup>  Veini juures ära mängi vaprat, sest vein on paljusid viinud hukatusse! </p>
<p id="v26"><sup><small>26</small></sup>  Sulatusahi proovib terast karastusvees, nõnda ka vein südameid ülbete tülis. </p>
<p id="v27"><sup><small>27</small></sup>  Vein on inimesele otsekui elu, kui seda juuakse mõõdukalt. Mis oleks elu ilma veinita? Vein on loodud inimestele rõõmuks. </p>
<p id="v28"><sup><small>28</small></sup>  Vein on südamele hõiskamiseks ja hingele rõõmuks, kui seda juuakse õigel ajal parajalt. </p>
<p id="v29"><sup><small>29</small></sup>  Vein kibestab hinge, kui seda palju juuakse, kihutab riidlema ja komistama. </p>
<p id="v30"><sup><small>30</small></sup>  Purjusolek suurendab albi viha eksisammuks, vähendab tema jõudu ja toob haavu. </p>
<p id="v31"><sup><small>31</small></sup>  Veinijoomingul ära laida ligimest ja ära põlga teda, kui ta on rõõmus! Ära ütle temale sõimusõna ja ära kimbuta teda võla nõudmisega! </p>
