<!--
title: Jeesus Siirak - Peatükk 33
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/32">Jeesus Siirak - Peatükk 32</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/34">Jeesus Siirak - Peatükk 34</a></td>
      </tr>
    </tbody>
  </table>
</figure>
<h2> Jumalakartusest </h2>
<p id="v1"><sup><small>1</small></sup>  Kes Issandat kardab, sellele ei sünni kurja, vaid Issand päästab ta kiusatusestki. </p>
<p id="v2"><sup><small>2</small></sup>  Tark mees ei vihka Seadust, aga kes sellega silmakirjatseb, on otsekui laev tormis. </p>
<p id="v3"><sup><small>3</small></sup>  Arukas inimene loodab Seaduse peale ja usub Seadust otsekui vastust uurimilt+ . </p>
<p id="v4"><sup><small>4</small></sup>  Valmista ette oma kõne, siis sind kuulatakse, võta kokku oma teadmised ja vasta siis! </p>
<p id="v5"><sup><small>5</small></sup>  Rumala süda on nagu vankriratas ja tema mõttekäik pöörleva rummu sarnane. </p>
<p id="v6"><sup><small>6</small></sup>  Pilkav sõber on nagu tiirane mära, kes hirnub iga ratsutaja all. </p>
<h2> Erinevustest ja vastuoludest </h2>
<p id="v7"><sup><small>7</small></sup>  Mispärast on üks päev teisest parem, ometi tuleb ju kogu aasta päevavalgus päikeselt? </p>
<p id="v8"><sup><small>8</small></sup>  Issanda tarkus on need erinevaiks teinud ja on seadnud ajad ning pühad. </p>
<p id="v9"><sup><small>9</small></sup>  Mõned neist ta ülendas ja pühitses, aga mõned neist ta tegi argipäevadeks. </p>
<p id="v10"><sup><small>10</small></sup>  Ja kõik inimesed on põrmust - Aadam loodi mullast. </p>
<p id="v11"><sup><small>11</small></sup>  Aga Issand oma suures tarkuses kujundas nad erinevaiks ja määras neile mitmesugused teed. </p>
<p id="v12"><sup><small>12</small></sup>  Mõningaid neist ta õnnistas ja ülendas, mõningaid pühitses ja lähendas enesele, mõningaid needis ja alandas ning ajas nad ära nende asupaigast. </p>
<p id="v13"><sup><small>13</small></sup>  Otsekui savi potissepa käes - tema teeb kõiki oma töid, nagu ise tahab -, nõnda on inimesed oma Looja käes, et ta annaks neile, mida tema õigeks peab. </p>
<p id="v14"><sup><small>14</small></sup>  Halva vastu on seatud hea ja surma vastu elu, nõnda on ka patune ja vaga. </p>
<p id="v15"><sup><small>15</small></sup>  Ja nõnda vaata kõiki Kõigekõrgema töid: kaks ja kaks, teineteisega vastakuti! </p>
<p id="v16"><sup><small>16</small></sup>  Mina ise olen viimasena valvel olnud nagu viinamarjakorjajate järelt noppija. </p>
<p id="v17"><sup><small>17</small></sup>  Issanda õnnistusega olen aga teistest ette jõudnud ja täitnud surutõrre nagu viinamarjakorjaja. </p>
<p id="v18"><sup><small>18</small></sup>  Nähke, et mina ei ole vaeva näinud ainult iseenese heaks, vaid kõigi heaks, kes õpetust otsivad! </p>
<p id="v19"><sup><small>19</small></sup>  Kuulge mind, rahva suurmehed, ja koguduse juhid, pange tähele! </p>
<h2> Sõltumatusest </h2>
<p id="v20"><sup><small>20</small></sup>  Ära anna enese üle meelevalda pojale ja naisele, vennale ja sõbrale, niikaua kui sa elad! Ja oma vara ära anna kellelegi teisele, et kahetsuse korral poleks vaja tagasi nõuda! </p>
<p id="v21"><sup><small>21</small></sup>  Niikaua kui sa elad ja hinges oled, ära müü ennast mitte ühelegi inimesele! </p>
<p id="v22"><sup><small>22</small></sup>  Sest on parem, kui lapsed paluvad sinult, kui et sina vaatad oma poegade käte poole. </p>
<p id="v23"><sup><small>23</small></sup>  Jää isandaks kõigis oma tegudes ja oma au peale ära lase tulla häbiplekki! </p>
<p id="v24"><sup><small>24</small></sup>  Alles siis, kui su elupäevad lõpevad, surmatunnil, jaota oma pärand! </p>
<h2> Orjadest </h2>
<p id="v25"><sup><small>25</small></sup>  Sööt, piits ja koorem eeslile, leib, karistus ja töö orjale! </p>
<p id="v26"><sup><small>26</small></sup>  Pane ori tööle, siis saad ise puhata, kui jätad tema käed jõude, siis ta nõuab vabadust! </p>
<p id="v27"><sup><small>27</small></sup>  Ike ja ohjad painutavad turja, kuritahtlikule orjale piinapink ja pigistus! </p>
<p id="v28"><sup><small>28</small></sup>  Sunni teda tööle, et ta ei oleks jõude, sest jõudeolek õpetab palju halba! </p>
<p id="v29"><sup><small>29</small></sup>  Pane ta tööle, milleks ta on võimeline, ja kui ta on sõnakuulmatu, siis tee tema jalarauad raskemaks! </p>
<p id="v30"><sup><small>30</small></sup>  Ometi ära tee liiga kellelegi ja ära tee midagi õigusvastast! </p>
<p id="v31"><sup><small>31</small></sup>  Kui sul on ori, siis olgu tema nagu sina ise, sest sa oled ta hankinud oma verega. </p>
<p id="v32"><sup><small>32</small></sup>  Kui sul on ori, siis kohtle teda nagu venda, sest sa vajad teda nagu oma hinge. </p>
<p id="v33"><sup><small>33</small></sup>  Kui sa teda halvasti kohtled, ta põgeneb ja jookseb ära. Missugust teed lähed siis teda otsima? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/32">Jeesus Siirak - Peatükk 32</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/34">Jeesus Siirak - Peatükk 34</a></td>
      </tr>
    </tbody>
  </table>
</figure>
