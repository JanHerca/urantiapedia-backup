<!--
title: Jeesus Siirak - Peatükk 39
description: 
published: true
date: 2023-11-8T20:21:2Z
tags: bible, bible—sirach
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Sirach/38">
          <span class="mdi mdi-arrow-left-drop-circle"></span><span class="pl-2">Jeesus Siirak - Peatükk 38</span>
        </a>
        </td>
        <td>
        <a href="/et/Bible/Sirach/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Sirach/40">
          <span class="pr-2">Jeesus Siirak - Peatükk 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Kirjatundja </h2>
<p id="v1"><sup><small>1</small></sup>  Teine on lugu sellega, kes pühendab oma hinge ja mõtiskleb Kõigekõrgema Seaduse üle: tema uurib kõigi endisaegsete tarkust ja tegeleb prohvetite poolt öelduga. </p>
<p id="v2"><sup><small>2</small></sup>  Ta paneb tähele kuulsate meeste jutustusi ja tungib õpetussõnade tähendusse. </p>
<p id="v3"><sup><small>3</small></sup>  Ta uurib tähendamissõnade saladust ja süveneb õpetussõnade mõistatustesse. </p>
<p id="v4"><sup><small>4</small></sup>  Ta teenib suurte isandate keskel ja teda nähakse vürstide ees. Ta rändab võõraste rahvaste maal, sest ta tahab tundma õppida inimestes olevat head ja halba. </p>
<p id="v5"><sup><small>5</small></sup>  Oma südame kingib ta varakult Issandale, oma Loojale, ja ta palvetab Kõigekõrgema ees. Ta avab suu palveks ja anub oma pattude pärast. </p>
<p id="v6"><sup><small>6</small></sup>  Kui suur Issand tahab, siis ta täitub tarkuse vaimuga. Ta laseb voolata tarkusesõnu ja ülistab palves Issandat. </p>
<p id="v7"><sup><small>7</small></sup>  Ta kasutab õigesti oma tahet ja mõistust ning mõtiskleb saladuste üle. </p>
<p id="v8"><sup><small>8</small></sup>  Ta teeb teatavaks oma kasvatava õpetuse ja kiitleb Issanda lepingu seadusest. </p>
<p id="v9"><sup><small>9</small></sup>  Paljud ülistavad tema taipu ja seda ei unustata iialgi. Mälestus temast ei kustu ja tema nimi elab põlvest põlve. </p>
<p id="v10"><sup><small>10</small></sup>  Rahvad räägivad tema tarkusest ja kogudus kuulutab tema kuulsust. </p>
<p id="v11"><sup><small>11</small></sup>  Kui ta elab, saab tuntuks ta nimi, ja kui ta sureb, suureneb see veelgi. </p>
<h2> Manitsus Jumalat kiita </h2>
<p id="v12"><sup><small>12</small></sup>  Tahan veelgi jutustada, millest olen mõtelnud, jah, ma olen täidetud, olen nagu täiskuu. </p>
<p id="v13"><sup><small>13</small></sup>  Kuulake mind, vagad pojad, siis te võrsute nagu roos, mis kasvab veeoja ääres, </p>
<p id="v14"><sup><small>14</small></sup>  lõhnate hästi nagu suitsutusrohi ja õilmitsete otsekui liilia! Levitage lõhna ja laulge kiituslaulu! Kiitke Issandat kõigi tema tegude pärast! </p>
<p id="v15"><sup><small>15</small></sup>  Andke au tema nimele ja ülistage tema kuulsust lauludega huultelt ning kannelt mängides! Ja ülistades ütelge nõnda: </p>
<p id="v16"><sup><small>16</small></sup>  „Kõik Issanda teod on väga head ja kõik, mis ta seab, sünnib õigel ajal! Ärgu öeldagu: „Mis see on? Milleks see?”, sest kõike uuritakse omal ajal!” </p>
<p id="v17"><sup><small>17</small></sup>  Tema sõna läbi seisis vesi otsekui mäena ja tema suu ütlemisest sündisid vete kogunemiskohad. </p>
<p id="v18"><sup><small>18</small></sup>  Tema käsul sünnib kõik, mis ta tahab, ja ei ole kedagi, kes takistaks tema lunastust. </p>
<p id="v19"><sup><small>19</small></sup>  Tema ees on kõikide teod ja tema silmadele ei jää midagi varjatuks. </p>
<p id="v20"><sup><small>20</small></sup>  Tema vaatleb igavikust igavikku ja miski ei ole temale imestusväärne. </p>
<p id="v21"><sup><small>21</small></sup>  Ärgu öeldagu: „Mis see on? Milleks see?”, sest kõik on loodud otstarbe järgi. </p>
<p id="v22"><sup><small>22</small></sup>  Tema õnnistus tulvab nagu jõgi, otse tulvaveena jootes kuiva maad. </p>
<p id="v23"><sup><small>23</small></sup>  Rahvad pärivad tema viha selsamal kombel, nagu ta kord muutis veed soolakõrbeks. </p>
<p id="v24"><sup><small>24</small></sup>  Tema teed on tasased jumalakartlikele, kurjategijaile aga täis komistuskive. </p>
<p id="v25"><sup><small>25</small></sup>  Hea on algusest peale loodud headele, nõndasamuti kuri patustele. </p>
<p id="v26"><sup><small>26</small></sup>  Kõige vajalikumad inimelus on: vesi, tuli, raud ja sool, nisujahu, piim ja mesi, viinamarjamahl, õli ja riietus. </p>
<p id="v27"><sup><small>27</small></sup>  Need kõik tulevad heaks jumalakartlikele, patustele aga pöörduvad kurjaks. </p>
<p id="v28"><sup><small>28</small></sup>  On tuuli, mis on loodud karistuseks, ja raevutsedes piitsutavad need valusasti. Kohtumõistmise ajal valavad nad välja oma jõu ja leevendavad selle viha, kes nad on loonud. </p>
<p id="v29"><sup><small>29</small></sup>  Tuli ja rahe, nälg ja surm - need kõik on loodud kätte maksma. </p>
<p id="v30"><sup><small>30</small></sup>  Kiskjate hambad, skorpionid ja maod ning tasumismõõk on jumalakartmatuile hukatuseks. </p>
<p id="v31"><sup><small>31</small></sup>  Need rõõmustavad tema käsu pärast ja valmistuvad teenistuseks maa peal ega astu käsust üle, kui nende aeg tuleb. </p>
<p id="v32"><sup><small>32</small></sup>  Sellepärast olen ma algusest peale veendunud olnud, olen selle üle järele mõtelnud ja kirja pannud: </p>
<p id="v33"><sup><small>33</small></sup>  Issanda teod on kõik head, ja kõike vajalikku annab ta õigel ajal. </p>
<p id="v34"><sup><small>34</small></sup>  Ja ärgu öeldagu: „Üks on halvem kui teine”, sest kõik on kõlblikud omal ajal! </p>
<p id="v35"><sup><small>35</small></sup>  Ja nüüd laulge kogu südamest ja suust ning kiitke Issanda nime! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Sirach/38">
          <span class="mdi mdi-arrow-left-drop-circle"></span><span class="pl-2">Jeesus Siirak - Peatükk 38</span>
        </a>
        </td>
        <td>
        <a href="/et/Bible/Sirach/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Sirach/40">
          <span class="pr-2">Jeesus Siirak - Peatükk 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
