<!--
title: Jeesus Siirak - Peatükk 42
description: 
published: true
date: 2023-11-8T20:21:2Z
tags: bible, bible—sirach
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Sirach/41">
          <span class="mdi mdi-arrow-left-drop-circle"></span><span class="pl-2">Jeesus Siirak - Peatükk 41</span>
        </a>
        </td>
        <td>
        <a href="/et/Bible/Sirach/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Sirach/43">
          <span class="pr-2">Jeesus Siirak - Peatükk 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Häbist </h2>
<p id="v1"><sup><small>1</small></sup>  Aga nende pärast ära häbene, hoolimata isikust, sest see oleks patuks: </p>
<p id="v2"><sup><small>2</small></sup>  Kõigekõrgema Seadus ja leping ning otsus, millega sa jumalakartmatule kohut mõistad, </p>
<p id="v3"><sup><small>3</small></sup>  kokkulepe kaaslase ja teekäijaga ning pärandiosa andmine omastele, </p>
<p id="v4"><sup><small>4</small></sup>  kaalu ja vihtide täpsus ning kasu, olgu seda palju või pisut, </p>
<p id="v5"><sup><small>5</small></sup>  raha, mis on saadud kauplemisest, vali lastekasvatus ja nurjatu orja selja veriseks löömine. </p>
<p id="v6"><sup><small>6</small></sup>  Alatu naise eest kaitseb pitser ja kus on palju käsi, seal lukusta! </p>
<p id="v7"><sup><small>7</small></sup>  Mis sa välja annad, olgu loendatud ja kaalutud, väljaminek ja sissetulek - kõik olgu kirjas! </p>
<p id="v8"><sup><small>8</small></sup>  Ära häbene õpetamast arutut ja rumalat ning vana meest, keda süüdistatakse hooratöös! Siis oled sa tõesti hästi kasvatatud ja austatud kõigi elavate ees. </p>
<h2> Isa mure tütre pärast </h2>
<p id="v9"><sup><small>9</small></sup>  Tütar on isale varjatud mureks ja rahutus tema pärast viib une: kui ta on noor, et ta ei närtsiks, ja kui ta on abielus, et mees teda ei vihkaks, </p>
<p id="v10"><sup><small>10</small></sup>  kui ta on neitsi, et teda ei võrgutataks ja ta ei jääks rasedaks oma isakodus; kui ta on mehel, et ta ei eksiks ja abielus olles ei jääks viljatuks. </p>
<p id="v11"><sup><small>11</small></sup>  Kangekaelset tütart valva rangelt, et ta ei teeks sind vaenlaste naerualuseks, kõmuks linnas ja laimatavaks rahvale, ega häbistaks sind suure kogu ees! </p>
<h2> Naistest </h2>
<p id="v12"><sup><small>12</small></sup>  Ära vaata ühtki inimest tema ilu pärast ja ära istu naiste seltskonnas! </p>
<p id="v13"><sup><small>13</small></sup>  Sest riideist väljub koi ja naisest naise kurjus. </p>
<p id="v14"><sup><small>14</small></sup>  Parem kuri mees kui edvistav naine, naine, kes toob häbi ja pilget. </p>
<h2> Jumala tegude ülistus looduses </h2>
<p id="v15"><sup><small>15</small></sup>  Ma tahan nüüd meenutada Issanda tegusid ja jutustada, mida olen näinud. Issanda teod on sündinud tema sõna läbi. </p>
<p id="v16"><sup><small>16</small></sup>  Päike valgustab ja paistab kõigi peale ja Issanda teod on täis tema enese auhiilgust. </p>
<p id="v17"><sup><small>17</small></sup>  Issand ei ole pühitsetuilegi võimaldanud üles lugeda kõiki tema imetegusid, mis Issand, Kõigeväeline, on kinnitanud, et maailm seisaks kindlana tema auhiilguses. </p>
<p id="v18"><sup><small>18</small></sup>  Issand uurib sügavikku ja südant, ja mõistab nende riukaid, sest Kõigekõrgem on kõiketeadja ja näeb aegade märke. </p>
<p id="v19"><sup><small>19</small></sup>  Tema kuulutab minevikku ja tulevikku ning ilmutab salaasjade jälgi. </p>
<p id="v20"><sup><small>20</small></sup>  Ükski mõte ei lähe temal kaotsi, ükski sõna ei jää temale saladuseks. </p>
<p id="v21"><sup><small>21</small></sup>  Oma tarkuse suured teod on ta hästi teinud, nõnda, et need jäävad igavikust igavikku. Midagi ei ole lisada, midagi ei ole ära võtta, ja temale ei ole vaja ühtki nõuandjat. </p>
<p id="v22"><sup><small>22</small></sup>  Kui imetlusväärsed on kõik tema teod, ja mis neist tuntakse, on kübemeke. </p>
<p id="v23"><sup><small>23</small></sup>  Need kõik elavad ja jäävad igavesti, igaks otstarbeks, ja kõik kuulavad tema sõna. </p>
<p id="v24"><sup><small>24</small></sup>  Kõik on paari kaupa, teineteisega vastamisi, ja tema ei ole teinud midagi, mis on puudulik. </p>
<p id="v25"><sup><small>25</small></sup>  Üks toetab teise hüvangut - ja kes küllastuks tema auhiilguse nägemisest? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Sirach/41">
          <span class="mdi mdi-arrow-left-drop-circle"></span><span class="pl-2">Jeesus Siirak - Peatükk 41</span>
        </a>
        </td>
        <td>
        <a href="/et/Bible/Sirach/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Sirach/43">
          <span class="pr-2">Jeesus Siirak - Peatükk 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
