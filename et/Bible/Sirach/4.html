<!--
title: Jeesus Siirak - Peatükk 4
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/3">Jeesus Siirak - Peatükk 3</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/5">Jeesus Siirak - Peatükk 5</a></td>
      </tr>
    </tbody>
  </table>
</figure>
<h2> Armastus vaeste vastu </h2>
<p id="v1"><sup><small>1</small></sup>  Poeg, ära keela elatist kerjusele ja ära tõrju tagasi kehvade silmi! </p>
<p id="v2"><sup><small>2</small></sup>  Näljast hinge ära kurvasta ja ära ärrita abitut inimest tema hädas! </p>
<p id="v3"><sup><small>3</small></sup>  Kibestunud südant ära vaeva veelgi rohkem ja ära lase hädalist oodata andi! </p>
<p id="v4"><sup><small>4</small></sup>  Ahastavat palujat ära lükka tagasi ja ära pööra oma palet vaese pealt! </p>
<p id="v5"><sup><small>5</small></sup>  Ära pööra oma silma palujalt ja ära anna kellelegi põhjust sind sajatada! </p>
<p id="v6"><sup><small>6</small></sup>  Sest kui ta oma hingekibeduses sind sajatab, siis tema Looja kuuleb ta palvet. </p>
<p id="v7"><sup><small>7</small></sup>  Tee ennast kogudusele armsaks ja langeta pea suure isanda ees! </p>
<p id="v8"><sup><small>8</small></sup>  Pööra oma kõrv vaese poole ja vasta temale sõbraliku rahuga! </p>
<p id="v9"><sup><small>9</small></sup>  Päästa rõhutu rõhuja käest ja ära ole arg, kui mõistad kohut! </p>
<p id="v10"><sup><small>10</small></sup>  Ole orbudele isaks ja nende emale mehe asemel! Siis oled sa kui Kõigekõrgema poeg, ja tema armastab sind rohkem kui su oma ema. </p>
<h2> Tarkuse viljast </h2>
<p id="v11"><sup><small>11</small></sup>  Tarkus ülendab oma poegi ja võtab vastu need, kes teda otsivad. </p>
<p id="v12"><sup><small>12</small></sup>  Kes armastab teda, armastab elu, ja kes aegsasti tulevad tema juurde, need täidetakse rõõmuga. </p>
<p id="v13"><sup><small>13</small></sup>  Kes temast kinni hoiab, pärib au, ja kus ta käib, seal õnnistab teda Issand. </p>
<p id="v14"><sup><small>14</small></sup>  Kes teenivad teda, teenivad Püha, ja kes teda armastavad, neid armastab Issand. </p>
<p id="v15"><sup><small>15</small></sup>  Kes teda kuulda võtab, mõistab rahvaile kohut, ja kes teda tähele paneb, võib julgesti elada. </p>
<p id="v16"><sup><small>16</small></sup>  Kes ennast tema hooleks annab, on tema pärija, ja selle järeltulijadki on tema omandiks. </p>
<p id="v17"><sup><small>17</small></sup>  Aga alguses käib tarkus temaga kõveraid teid, toob temale kartust ja argust, piinab teda oma karistusega ja proovib oma käskude läbi, kuni see hakkab usaldama tema hinge. </p>
<p id="v18"><sup><small>18</small></sup>  Siis tuleb tarkus jälle otseteed tema juurde, rõõmustab teda ja ilmutab temale oma saladusi. </p>
<p id="v19"><sup><small>19</small></sup>  Aga kui ta eksib, siis tarkus hülgab ta ja laseb tal langeda. </p>
<h2> Valehäbist ja inimeste kohtlemisest </h2>
<p id="v20"><sup><small>20</small></sup>  Pane tähele aega ja hoidu kurjast, et sa ei peaks häbenema oma hinge pärast! </p>
<p id="v21"><sup><small>21</small></sup>  Sest on häbi, mis toob kaasa patu, ja on häbi, mis tähendab au ning armu. </p>
<p id="v22"><sup><small>22</small></sup>  Ära ole erapoolik oma hinge kahjuks ja ära häbene oma languseks! </p>
<p id="v23"><sup><small>23</small></sup>  Kui vaja, ära säästa sõna, </p>
<p id="v24"><sup><small>24</small></sup>  sest sõnast tuntakse tarkust ja keele kõnest õpetust! </p>
<p id="v25"><sup><small>25</small></sup>  Ära räägi tõele vastu, vaid häbene oma teadmatuse pärast! </p>
<p id="v26"><sup><small>26</small></sup>  Ära häbene tunnistada oma patte ja ära püüa peatada jõe voolu! </p>
<p id="v27"><sup><small>27</small></sup>  Ära alistu rumalale inimesele ja ära ole vägeva poolt! </p>
<p id="v28"><sup><small>28</small></sup>  Tõe pärast võitle kuni surmani, siis Issand Jumal sõdib sinu eest! </p>
<p id="v29"><sup><small>29</small></sup>  Ära ole hoopleva keelega ega laisk ja loid oma tegudes! </p>
<p id="v30"><sup><small>30</small></sup>  Ära ole oma kodus nagu lõvi ja oma kodakondsete keskel tontide nägija! </p>
<p id="v31"><sup><small>31</small></sup>  Ärgu olgu su käsi sirutatud võtmiseks ja suletud andmiseks! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/3">Jeesus Siirak - Peatükk 3</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/5">Jeesus Siirak - Peatükk 5</a></td>
      </tr>
    </tbody>
  </table>
</figure>
