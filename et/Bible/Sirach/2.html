<!--
title: Jeesus Siirak - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Sirach/1">Jeesus Siirak - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Sirach/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Sirach/3">Jeesus Siirak - Peatükk 3</a></td>
      </tr>
    </tbody>
  </table>
</figure>
<h2> Jumalakartusest kiusatustes </h2>
<p id="v1"><sup><small>1</small></sup>  Poeg, kui tuled Issandat teenima, siis valmista oma hing kiusatuse vastu! </p>
<p id="v2"><sup><small>2</small></sup>  Juhi oma südant ja pea vastu ja ahvatluse ajal ära tegutse ülepeakaela! </p>
<p id="v3"><sup><small>3</small></sup>  Jää Issanda juurde ja ära tagane, et sa lõpuks saaksid suureks! </p>
<p id="v4"><sup><small>4</small></sup>  Kõik, mis sulle juhtub, võta vastu ja ole kannatlik alanduse ajal! </p>
<p id="v5"><sup><small>5</small></sup>  Sest kulda katsutakse läbi tules ja (Jumalale) armsaid inimesi alanduseahjus. </p>
<p id="v6"><sup><small>6</small></sup>  Usu teda, ja ta võtab sind vastu, õgvenda oma teid ja looda tema peale! </p>
<p id="v7"><sup><small>7</small></sup>  Teie, kes Issandat kardate, oodake tema halastust ja ärge põigelge, et te ei langeks! </p>
<p id="v8"><sup><small>8</small></sup>  Teie, kes Issandat kardate, uskuge temasse ja teie tasu ei jää tulemata! </p>
<p id="v9"><sup><small>9</small></sup>  Teie, kes Issandat kardate, lootke head ja igavest rõõmu ning halastust! </p>
<p id="v10"><sup><small>10</small></sup>  Vaadake muistseid põlvkondi ja nähke: kes Issandasse uskujaist on jäänud häbisse? Või kes on püsinud tema kartuses ja on siis maha jäetud? Või kes on teda appi hüüdnud ja tema ei ole hüüdjast hoolinud? </p>
<p id="v11"><sup><small>11</small></sup>  Sest Issand on kaastundlik ja halastaja, ta annab patud andeks ning päästab hädaajal. </p>
<p id="v12"><sup><small>12</small></sup>  Häda argadele südametele ja lõtvadele kätele ning patusele, kes käib kaht teed! </p>
<p id="v13"><sup><small>13</small></sup>  Häda ükskõiksele südamele! Et ta ei usu, siis teda ei kaitsta. </p>
<p id="v14"><sup><small>14</small></sup>  Häda teile, kes olete kaotanud kannatlikkuse! Mida te teete, kui Issand tuleb nuhtlema? </p>
<p id="v15"><sup><small>15</small></sup>  Kes Issandat kardavad, ei jäta tähele panemata tema sõnu, ja kes teda armastavad, püsivad tema teedel. </p>
<p id="v16"><sup><small>16</small></sup>  Kes Issandat kardavad, otsivad, mis temale on meelepärane, ja kes teda armastavad, neile on küllalt Seadusest. </p>
<p id="v17"><sup><small>17</small></sup>  Kes Issandat kardavad, valmistavad oma südant ja alandavad tema ees oma hinge: </p>
<p id="v18"><sup><small>18</small></sup>  „Meie tahame langeda Issanda kätte, aga mitte inimeste kätte, sest nõnda suur kui on ta ise, on ka tema halastus.” </p>
