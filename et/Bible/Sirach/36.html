<!--
title: Jeesus Siirak - Peatükk 36
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/35">Jeesus Siirak - Peatükk 35</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/37">Jeesus Siirak - Peatükk 37</a></td>
      </tr>
    </tbody>
  </table>
</figure>
<h2> Palve Iisraeli vabastamiseks </h2>
<p id="v1"><sup><small>1</small></sup>  Halasta meie peale, Issand, kõiksuse Jumal, ja vaata siia ning pane kõik paganad sind kartma! </p>
<p id="v2"><sup><small>2</small></sup>  Tõsta oma käsi võõraste rahvaste vastu, et nad näeksid sinu väge! </p>
<p id="v3"><sup><small>3</small></sup>  Nõnda nagu sa ennast näitasid pühana meie juures nende nähes, nõnda näita ennast suurena nende juures meie nähes, </p>
<p id="v4"><sup><small>4</small></sup>  et nad õpiksid sind tundma, nõnda nagu meie tunneme, et ei ole muud Jumalat kui sina, Issand! </p>
<p id="v5"><sup><small>5</small></sup>  Uuenda oma tunnustähti ja korda imetegusid, austa oma kätt ja paremat käsivart! </p>
<p id="v6"><sup><small>6</small></sup>  Ärata oma raev ja vala välja viha, hävita vastane ja purusta vaenlane! </p>
<p id="v7"><sup><small>7</small></sup>  Kiirenda aega ja meenuta vannet, et saaks jutustada sinu suurtest tegudest! </p>
<p id="v8"><sup><small>8</small></sup>  Vihatules hävigu, kes üritab pääsu, ja hukkugu, kes sinu rahvale kurja teevad! </p>
<p id="v9"><sup><small>9</small></sup>  Purusta vaenulike vürstide pead, kes ütlevad: „Ei ole kedagi peale meie!” </p>
<p id="v10"><sup><small>10</small></sup>  Kogu kõik Jaakobi suguharud ja olgu nad pärijad nagu muistegi! </p>
<p id="v11"><sup><small>11</small></sup>  Halasta, Issand, rahva peale, kellele on antud sinu nimi, ja Iisraeli peale, keda pead esmasündinuks! </p>
<p id="v12"><sup><small>12</small></sup>  Halasta oma pühamu linna, Jeruusalemma, oma hingamispaiga peale! </p>
<p id="v13"><sup><small>13</small></sup>  Täida Siion sinu ülistusega ja oma rahvas sinu auhiilgusega! </p>
<p id="v14"><sup><small>14</small></sup>  Anna tunnistus oma esmalooduile ja tee tõeks, mis sinu nimel on ennustatud! </p>
<p id="v15"><sup><small>15</small></sup>  Tasu neile, kes sinu peale loodavad, ja sinu prohvetid jäägu usaldusväärseks! </p>
<p id="v16"><sup><small>16</small></sup>  Kuule, Issand, nende palvet, kes sind anuvad, sinu rahvale kuuluva Aaroni õnnistuse pärast, </p>
<p id="v17"><sup><small>17</small></sup>  et kõik, kes maailmas elavad, tunneksid, et sina oled Issand, igavene Jumal! </p>
<h2> Vahetegemisest </h2>
<p id="v18"><sup><small>18</small></sup>  Kõht seedib igasugust rooga, aga üks roog on parem kui teine. </p>
<p id="v19"><sup><small>19</small></sup>  Suulagi eristab jahisaagi maitset, nõnda ka arukas süda valelikke sõnu. </p>
<p id="v20"><sup><small>20</small></sup>  Pöörane süda valmistab muret, aga kogenud mees tasub temale samaväärselt. </p>
<h2> Naise valimisest </h2>
<p id="v21"><sup><small>21</small></sup>  Naisele kõlbab iga mees, aga üks tütar on parem kui teine. </p>
<p id="v22"><sup><small>22</small></sup>  Naise ilu teeb mehe näo rõõmsaks ja ületab kõik muud mehe himud. </p>
<p id="v23"><sup><small>23</small></sup>  Kui tema keelel on armsus ja hellus, siis tema mehega võrdset ei ole inimesepoegade hulgas. </p>
<p id="v24"><sup><small>24</small></sup>  Kes saab niisuguse naise, paneb varandusele aluse, saab enesele kohase abi ja toe, kellele toetuda. </p>
<p id="v25"><sup><small>25</small></sup>  Kus ei ole tara, seal rüüstatakse põld, ja kus ei ole naist, seal eksleb mees ohates. </p>
<p id="v26"><sup><small>26</small></sup>  Sest kes usaldab relvastatud röövlit, kes tõttab linnast linna? </p>
<p id="v27"><sup><small>27</small></sup>  Nõnda on lugu mehega, kellel ei ole pesa ja kes ööbib seal, kus õhtu jõuab. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Sirach/35">Jeesus Siirak - Peatükk 35</a></td>
        <td><a href="/et/Bible/Sirach/Index">Indeks</a></td>
        <td><a href="/et/Bible/Sirach/37">Jeesus Siirak - Peatükk 37</a></td>
      </tr>
    </tbody>
  </table>
</figure>
