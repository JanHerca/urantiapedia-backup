<!--
title: Baaruk - Peatükk 3
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Baruch/2">Baaruk - Peatükk 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Baruch/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Baruch/4">Baaruk - Peatükk 4</a></td>
      </tr>
    </tbody>
  </table>
</figure>
<h2> Palve </h2>
<p id="v1"><sup><small>1</small></sup>  Issand, kõigeväeline Iisraeli Jumal! Ahistatud hing ja murelik vaim hüüab sinu poole! </p>
<p id="v2"><sup><small>2</small></sup>  Kuule, Issand, ja halasta, sest meie oleme sinu vastu pattu teinud! </p>
<p id="v3"><sup><small>3</small></sup>  Sina ju istud igavesti aujärjel, meie aga peame igavesti hukkuma! </p>
<p id="v4"><sup><small>4</small></sup>  Issand, kõigeväeline Iisraeli Jumal! Kuule Iisraeli palvet, niihästi nende, kes on surnud, kui ka nende laste, kes sinu vastu on pattu teinud, kes ei ole võtnud kuulda sinu, oma Jumala häält, mispärast nüüd see õnnetus meie peal ongi! </p>
<p id="v5"><sup><small>5</small></sup>  Ära meenuta meie vanemate väärtegusid, vaid meenuta praegu oma käsivart ja oma nime! </p>
<p id="v6"><sup><small>6</small></sup>  Sest sina oled Issand, meie Jumal, ja me tahame kiita sind, Issand! </p>
<p id="v7"><sup><small>7</small></sup>  Sest sa oled pannud meie südamesse kartuse sinu ees, selleks et hüüaksime appi sinu nime ja kiidaksime sind oma vangipõlvemaal, kui oleme oma südamest kõrvaldanud kõik oma vanemate väärteod, kes tegid pattu sinu vastu. </p>
<p id="v8"><sup><small>8</small></sup>  Vaata, me oleme tänapäevalgi oma vangipõlvemaal, kuhu sa meid pillutasid teotamiseks ja needmiseks ning süüaluseks kõigi nende väärtegude pärast, mida tegid meie vanemad, taganedes Issandast, meie Jumalast.” </p>
<h2> Laul elutarkusest </h2>
<p id="v9"><sup><small>9</small></sup>  „Kuule, Iisrael, elu käske, pange tähele, et õpiksite mõistma! </p>
<p id="v10"><sup><small>10</small></sup>  Mispärast, Iisrael, mispärast sa oled vaenlaste maal? Vanaks oled saanud võõral maal! </p>
<p id="v11"><sup><small>11</small></sup>  Sa oled rüve koos surnutega, sind loetakse surmavallas olijate hulka. </p>
<p id="v12"><sup><small>12</small></sup>  Sa oled hüljanud tarkuse allika. </p>
<p id="v13"><sup><small>13</small></sup>  Kui oleksid käinud Jumala teel, siis oleksid rahus elanud igavesti. </p>
<p id="v14"><sup><small>14</small></sup>  Õpi nüüd, kus on mõistmine, kus on jõud, kus on tarkus, et sa ühtlasi teaksid, kus on pikk iga ja elu, kus on silmavalgus ja rahu! </p>
<p id="v15"><sup><small>15</small></sup>  Kes on leidnud tarkuse asupaiga ja kes on pääsenud selle varamusse? </p>
<p id="v16"><sup><small>16</small></sup>  Kus on rahvaste juhid ja need, kes valitsevad maa loomi, </p>
<p id="v17"><sup><small>17</small></sup>  need, kes mängisid taeva lindudega, kes kuhjasid hõbedat ja kulda, mille peale inimesed loodavad? Jah, ei olnud piiri nende rikkusel! </p>
<p id="v18"><sup><small>18</small></sup>  Ja need, kes hõbedat sepistasid niisuguse hoolega, et nende tööd on seletamatud? </p>
<p id="v19"><sup><small>19</small></sup>  Need on kadunud ja läinud alla surmavalda, teised on astunud nende asemele. </p>
<p id="v20"><sup><small>20</small></sup>  Nooremad nägid valgust ja asustasid maa, aga tarkuse teed nad ei tundnud </p>
<p id="v21"><sup><small>21</small></sup>  ega mõistnud selle radu; nende pojadki ei püsinud seal, vaid jäid kaugele selle teest. </p>
<p id="v22"><sup><small>22</small></sup>  Sellest ei kuuldud Kaananis ega nähtud seda Teemanis. </p>
<p id="v23"><sup><small>23</small></sup>  Haagari lapsed, kes otsisid arukust maa peal, Merrani ja Teemani kaupmehed, muinasjuttude jutustajad ja arukuse otsijad - tarkuse teed nad ei tundnud ega märganud selle radu. </p>
<p id="v24"><sup><small>24</small></sup>  Oh Iisrael, kui suur on Jumala koda ja kui avar tema omandi asupaik! </p>
<p id="v25"><sup><small>25</small></sup>  See on suur ja otsatu, kõrge ja mõõtmatu. </p>
<p id="v26"><sup><small>26</small></sup>  Seal sündisid hiiglased, kuulsad muistsest ajast, pikakasvulised sõjakangelased. </p>
<p id="v27"><sup><small>27</small></sup>  Neid aga Jumal ei valinud ega andnud neile tarkuse teed. </p>
<p id="v28"><sup><small>28</small></sup>  Nad hukkusid, sest neil ei olnud tarkust, hukkusid rumaluse pärast. </p>
<p id="v29"><sup><small>29</small></sup>  Kes on läinud taevasse ja võtnud tarkuse ning toonud selle alla pilvedest? </p>
<p id="v30"><sup><small>30</small></sup>  Kes on üle mere läinud ja selle leidnud, tuues seda puhta kulla eest? </p>
<p id="v31"><sup><small>31</small></sup>  Ei ole kedagi, kes tunneks tarkuse teed, mitte kedagi, kes südamesse võtaks selle teeraja. </p>
<p id="v32"><sup><small>32</small></sup>  Aga tema, kes kõike teab, tunneb seda, mõistusega on ta selle leidnud, tema, kes maa on teinud igaveseks ajaks, täitnud selle neljajalgsete loomadega, </p>
<p id="v33"><sup><small>33</small></sup>  tema, kes läkitab valguse ja see läheb, kes kutsub seda ja see kuulab teda värisedes. </p>
<p id="v34"><sup><small>34</small></sup>  Tähed säravad oma valvepostidel ja rõõmustavad. </p>
<p id="v35"><sup><small>35</small></sup>  Ta kutsub neid, ja nad ütlevad: „Siin me oleme!” Nad säravad rõõmsasti temale, kes nad on teinud. </p>
<p id="v36"><sup><small>36</small></sup>  Niisugune on meie Jumal, temaga sarnaseks ei saa pidada mitte ühtki teist. </p>
<p id="v37"><sup><small>37</small></sup>  Tema leidis iga tarkuse tee ja andis selle oma sulasele Jaakobile ning oma armastatud Iisraelile. </p>
<p id="v38"><sup><small>38</small></sup>  Seejärel nähti seda maa peal ja läbi käimas inimestega. </p>
