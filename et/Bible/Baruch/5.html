<!--
title: Baaruk - Peatükk 5
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Baruch/4">Baaruk - Peatükk 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Baruch/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Baruch/6">Baaruk - Peatükk 6</a></td>
      </tr>
    </tbody>
  </table>
</figure>
<h2> Jeruusalemma kurb saatus ja troost </h2>
<p id="v1"><sup><small>1</small></sup>  Heida ära, Jeruusalemm, oma leina ja alanduse rüü ja riietu igaveseks Jumala auhiilguse toredusega! </p>
<p id="v2"><sup><small>2</small></sup>  Pane selga Jumala õigusekuub, aseta Igavese auhiilgus krooniks pähe! </p>
<p id="v3"><sup><small>3</small></sup>  Sest Jumal näitab sinu sära kõigile, kes taeva all on. </p>
<p id="v4"><sup><small>4</small></sup>  Sest sina saad igaveseks Jumala nime: „Õiguse rahu” ja „Jumalakartlikkuse kirkus”. </p>
<p id="v5"><sup><small>5</small></sup>  Tõuse, Jeruusalemm, ja astu kõrgendikule, tõsta silmad päikesetõusu poole ja vaata oma lapsi, kes Püha käsul on tulnud kokku päikeseloojaku ja päikesetõusu poolt, tundes rõõmu, et Jumal on neid meeles pidanud! </p>
<p id="v6"><sup><small>6</small></sup>  Sest jalgsi läksid nad sinu juurest vaenlaste aetuina, aga Jumal toob nad tagasi sinu juurde austusega kantuina nagu kuninga aujärjel. </p>
<p id="v7"><sup><small>7</small></sup>  Sest Jumal on käskinud, et kõik kõrged mäed ja igavesed kingud tehtaks madalaks ja orud täidetaks tasaseks maaks, et Iisrael võiks julgesti minna Jumala auhiilgusesse. </p>
<p id="v8"><sup><small>8</small></sup>  Metsad ja kõik healõhnalised puudki annavad Iisraelile varju Jumala käsul. </p>
<p id="v9"><sup><small>9</small></sup>  Sest Jumal juhib Iisraeli rõõmuga oma auhiilguse valgusesse, halastuse ja õigusega, mis temalt tuleb.” </p>
