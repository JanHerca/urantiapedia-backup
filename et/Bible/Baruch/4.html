<!--
title: Baaruk - Peatükk 4
description: 
published: true
date: 2023-11-8T20:21:2Z
tags: bible, bible—baruch
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Baruch/3">
          <span class="mdi mdi-arrow-left-drop-circle"></span><span class="pl-2">Baaruk - Peatükk 3</span>
        </a>
        </td>
        <td>
        <a href="/et/Bible/Baruch/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Baruch/5">
          <span class="pr-2">Baaruk - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Laul elutarkusest </h2>
<p id="v1"><sup><small>1</small></sup>  Tarkus on Jumala käskude raamat, seadus, mis jääb igavesti. Kõik, kes seda peavad, jäävad elama, aga need, kes selle hülgavad, surevad. </p>
<p id="v2"><sup><small>2</small></sup>  Pöördu, Jaakob, ja haara sellest kinni, käi selle valguse paistuses! </p>
<p id="v3"><sup><small>3</small></sup>  Ära anna oma au teisele, ega seda, mis sulle on kasulik, võõrale rahvale! </p>
<p id="v4"><sup><small>4</small></sup>  Õndsad oleme, oh Iisrael, sest meie teame, mis on Jumalale meelepärane.” </p>
<h2> Jeruusalemma kurb saatus ja troost </h2>
<p id="v5"><sup><small>5</small></sup>  „Ole julge, minu rahvas, „Iisraeli” mälestuse hoidja! </p>
<p id="v6"><sup><small>6</small></sup>  Teid on küll müüdud paganaile, aga mitte hävitamiseks. Et olete Jumalat vihastanud, siis on teid antud vaenlaste kätte. </p>
<p id="v7"><sup><small>7</small></sup>  Sest teie äratasite pahameele temal, kes teid on teinud, ohverdades kurjadele vaimudele, aga mitte Jumalale. </p>
<p id="v8"><sup><small>8</small></sup>  Teie unustasite oma toitja, igavese Jumala, ja kurvastasite oma kasvatajat, Jeruusalemma. </p>
<p id="v9"><sup><small>9</small></sup>  Sest tema nägi Jumala viha tulevat teie peale ja ütles: „Kuulge, Siioni naabrid, Jumal on mulle saatnud suure leina! </p>
<p id="v10"><sup><small>10</small></sup>  Sest ma nägin oma poegade ja tütarde vangistamist, mis Igavese tahtel neid tabas. </p>
<p id="v11"><sup><small>11</small></sup>  Mina kasvatasin neid küll rõõmuga, aga nutu ja leinaga pidin nad ära saatma. </p>
<p id="v12"><sup><small>12</small></sup>  Ükski ärgu rõõmustagu minu pärast, et olen lesknaine ja kõigist maha jäetud! Ma olen üksi jäänud oma laste pattude pärast, sest nad taganesid Jumala Seadusest </p>
<p id="v13"><sup><small>13</small></sup>  ega hoolinud tema määrustest, ei käinud Jumala käskude teed ega astunud tema õiguse õpetusteel. </p>
<p id="v14"><sup><small>14</small></sup>  Tulge, Siioni naabrid, ja meenutage minu poegade ja tütarde vangistamist, mis Igavese tahtel neid tabas! </p>
<p id="v15"><sup><small>15</small></sup>  Sest ta tõi nende kallale kauge rahva, jultunud ja umbkeelse rahva, kes ei häbenenud vana ega säästnud last, </p>
<p id="v16"><sup><small>16</small></sup>  vaid viis lesknaiselt tema armsamad ja röövis tütred sellelt, kes oli jäänud üksikuks. </p>
<p id="v17"><sup><small>17</small></sup>  Aga mina - kuidas saan mina teid aidata? </p>
<p id="v18"><sup><small>18</small></sup>  Tema, kes õnnetuse laskis tulla, tema vabastab teid vaenlaste käest. </p>
<p id="v19"><sup><small>19</small></sup>  Minge, lapsed, minge! Sest mina pean üksinda maha jääma. </p>
<p id="v20"><sup><small>20</small></sup>  Mina panin ära õnneaja rüü ja riietusin palvetaja kotiriidesse. Ma tahan hüüda Igavese poole, niikaua kui ma elan. </p>
<p id="v21"><sup><small>21</small></sup>  Olge julged, lapsed, hüüdke appi Jumalat, siis ta vabastab teid vägivallast, vaenlaste käest! </p>
<p id="v22"><sup><small>22</small></sup>  Sest ma loodan Igaveselt teie päästmist ja minul on rõõm Pühalt halastuse pärast, mis teile peagi osaks saab teie igaveselt Päästjalt. </p>
<p id="v23"><sup><small>23</small></sup>  Mina küll saatsin teid ära leina ja nutuga, aga Jumal annab teid minule tagasi igaveseks ajaks hõiskamise ja rõõmuga. </p>
<p id="v24"><sup><small>24</small></sup>  Nõnda nagu Siioni naabrid nüüd on näinud teie vangistamist, nõnda nad saavad peagi näha teie päästmist Jumala poolt, mis teile osaks saab suure kirkuse ja hiilgusega Igaveselt. </p>
<p id="v25"><sup><small>25</small></sup>  Lapsed, kandke kannatlikult Jumala viha, mis teie peale on tulnud! Vaenlane on sind küll jälitanud, aga sina saad peagi näha tema hukkumist ja sina paned jala neile kaela peale. </p>
<p id="v26"><sup><small>26</small></sup>  Minu lemmikud on pidanud käima konarlikke teid, neid aeti just nagu vaenlaste poolt röövitud karja. </p>
<p id="v27"><sup><small>27</small></sup>  Olge tublid, lapsed, ja hüüdke Jumala poole, sest tema, kes seda laskis sündida, peab teid meeles! </p>
<p id="v28"><sup><small>28</small></sup>  Sest nõnda nagu teil oli mõte taganeda Jumalast, nõnda pöörduge nüüd teda otsima kümnekordse innuga! </p>
<p id="v29"><sup><small>29</small></sup>  Sest tema, kes selle õnnetuse teile saatis, toob teile koos päästega igavese rõõmu.” </p>
<p id="v30"><sup><small>30</small></sup>  Ole julge, Jeruusalemm, tema, kes sulle nime andis, trööstib sind! </p>
<p id="v31"><sup><small>31</small></sup>  Õnnetud on need, kes sulle kurja tegid ja sinu languse pärast rõõmustasid. </p>
<p id="v32"><sup><small>32</small></sup>  Õnnetud on linnad, keda sinu lapsed pidid orjama. Õnnetu on, kes võttis vastu sinu pojad. </p>
<p id="v33"><sup><small>33</small></sup>  Sest nõnda nagu ta hõiskas sinu languse pärast ja tundis rõõmu sinu õnnetusest, nõnda peab ta leinama omaenese hävingu pärast. </p>
<p id="v34"><sup><small>34</small></sup>  Ja „mina võtan sealt rahvahulkade rõõmurõkatuse ning tema uhkus muutub leinaks”. </p>
<p id="v35"><sup><small>35</small></sup>  Sest Igaveselt tuleb tema külge tuli paljudeks päevadeks, ja kurjad vaimud elavad seal kaua. </p>
<p id="v36"><sup><small>36</small></sup>  Tõsta silmad päikesetõusu poole, Jeruusalemm, ja vaata rõõmu, mis sulle tuleb Jumalalt! </p>
<p id="v37"><sup><small>37</small></sup>  Vaata, sinu pojad tulevad, need, keda sa pidid laskma minna. Nad tulevad, kogutuna päikesetõusu ja päikeseloojaku poolt Püha käsul, Jumala aulikkusest rõõmu tundes. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Baruch/3">
          <span class="mdi mdi-arrow-left-drop-circle"></span><span class="pl-2">Baaruk - Peatükk 3</span>
        </a>
        </td>
        <td>
        <a href="/et/Bible/Baruch/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Baruch/5">
          <span class="pr-2">Baaruk - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
