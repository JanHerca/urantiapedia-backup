<!--
title: Pauluse Teine kiri korintlastele - Peatükk 8
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Corinthians/7">Pauluse Teine kiri korintlastele - Peatükk 7</a></td>
        <td><a href="/et/Bible/2_Corinthians/Index">Indeks</a></td>
        <td><a href="/et/Bible/2_Corinthians/9">Pauluse Teine kiri korintlastele - Peatükk 9</a></td>
      </tr>
    </tbody>
  </table>
</figure>
<h2> Korjandus Jeruusalemma vaeste heaks </h2>
<p id="v1"><sup><small>1</small></sup>  Aga me teeme teile, vennad, teatavaks armu, mille Jumal on andnud Makedoonia kogudustele, </p>
<p id="v2"><sup><small>2</small></sup>  et neil keset suurt kitsikuse katsumist oli rõõmu ülikülluses ja nende põhjatu vaesus kasvas nende südamlikkuse rikkuseks. </p>
<p id="v3"><sup><small>3</small></sup>  Sest nad on andnud jõudu mööda - ma tunnistan seda, koguni üle jõu - ja seda vabatahtlikult, </p>
<p id="v4"><sup><small>4</small></sup>  käies meile kangesti peale anumisega võtta vastu see and ja lubada neid osa võtta pühade abistamisest; </p>
<p id="v5"><sup><small>5</small></sup>  ja mitte ainult nõnda nagu lootsime, vaid nad andsid iseendidki esiti Issandale, siis meile, Jumala tahtel, </p>
<p id="v6"><sup><small>6</small></sup>  nii et me õhutasime Tiitust ka teie keskel selle anni korjamist nõnda lõpetama, nagu ta seda juba oli alustanud. </p>
<p id="v7"><sup><small>7</small></sup>  Aga otsekui te kõiges olete rikkad, usus ja sõnas ja tunnetuses ja kõiksuguses usinuses ja armastuses meie poolt teie vastu, nõnda olge helde käega selleski armastustöös. </p>
<h2> Jeesuse eeskuju </h2>
<p id="v8"><sup><small>8</small></sup>  Ma ei ütle seda käskides, vaid seades teiste usinust teile eeskujuks, ma tahaksin teada saada, kas teiegi armastus on tõsine. </p>
<p id="v9"><sup><small>9</small></sup>  Sest te tunnete meie Issanda Jeesuse Kristuse armu, et tema, kuigi ta oli rikas, sai vaeseks teie pärast, et teie tema vaesusest saaksite rikkaks. </p>
<p id="v10"><sup><small>10</small></sup>  Selle asja poolest ma annan nõu; sest see tuleb kasuks teile, kes juba mullu olite esimesed mitte ainult tegema, vaid ka tahtma. </p>
<p id="v11"><sup><small>11</small></sup>  Aga nüüd viige ka täide oma tegemine, et nõnda nagu teil oli himu tahta, nõnda te ka lõpetaksite oma teo, sedamööda kuidas teil jõudu on. </p>
<p id="v12"><sup><small>12</small></sup>  Sest kui on head tahtmist anda, siis on see vastuvõetav sel määral kuidas jõud kannab, mitte üle jõu. </p>
<p id="v13"><sup><small>13</small></sup>  Sest ei ole vaja, et mis teistele on kergenduseks, teile oleks koormaks, vaid tasakaalustuseks </p>
<p id="v14"><sup><small>14</small></sup>  nende puudusele olgu see, mida teil praegusel ajal on ülearu, et ka see, mida neil on ülearu, aitaks teie puudust ja nõnda sünniks tasakaal, </p>
<p id="v15"><sup><small>15</small></sup>  nagu on kirjutatud: „Sellel, kel oli palju, ei olnud ülearu, ja kel oli pisut, ei olnud puudust!” </p>
<h2> Tiituse ja ta kaaslaste läkitamine </h2>
<p id="v16"><sup><small>16</small></sup>  Aga tänu olgu Jumalale, kes niisuguse hoole teie heaks andis Tiituse südamesse. </p>
<p id="v17"><sup><small>17</small></sup>  Sest ta võttis kuulda manitsust; ent ta enese hool oli veel suurem ja ta läks omast tahtest teele teie juurde. </p>
<p id="v18"><sup><small>18</small></sup>  Me läkitasime ühes temaga venna, kelle kuulsus evangeeliumi kuulutamises on tuttav kõigis kogudustes; <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  ja mitte ainult seda, vaid ta on ka koguduste poolt valitud meie teekonna kaaslaseks kohale viima seda armastuseandi, mida meie kogume, Issanda enese auks ja meie hea tahte tunnuseks. </p>
<p id="v20"><sup><small>20</small></sup>  Nõnda me hoidume selle eest, et ükski meid ei laimaks selle rohke anni suhtes, mida me teostame. </p>
<p id="v21"><sup><small>21</small></sup>  Sest me hoolitseme selle eest, mis on hea, mitte ainult Issanda ees, vaid ka inimeste ees. </p>
<p id="v22"><sup><small>22</small></sup>  Me aga läkitasime ühes nendega veel oma venna, kelle innukust me oleme sageli saanud tunda paljudes asjades ja kes on nüüd veel palju innukam selle suure usalduse tõttu, mis tal teie vastu on. </p>
<p id="v23"><sup><small>23</small></sup>  Mis Tiitusesse puutub, siis on ta minu seltsimees ja kaastööline teie juures; mis puutub meie vendadesse, siis on nemad koguduste apostlid ja Kristuse au. </p>
<p id="v24"><sup><small>24</small></sup>  Niisiis andke neile koguduste ees tõestus oma armastusest ja sellest, et meie kiitlemine teie kohta on tõsi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Corinthians/7">Pauluse Teine kiri korintlastele - Peatükk 7</a></td>
        <td><a href="/et/Bible/2_Corinthians/Index">Indeks</a></td>
        <td><a href="/et/Bible/2_Corinthians/9">Pauluse Teine kiri korintlastele - Peatükk 9</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 8:18,22 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
</ol>
</div>
