<!--
title: Pauluse Teine kiri korintlastele - Peatükk 9
description: 
published: true
date: 2022-10-6T9:46:8Z
tags: bible, bible—2 corinthians
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Corinthians/8">Pauluse Teine kiri korintlastele - Peatükk 8</a></td>
        <td><a href="/et/Bible/2_Corinthians/Index">Indeks</a></td>
        <td><a href="/et/Bible/2_Corinthians/10">Pauluse Teine kiri korintlastele - Peatükk 10</a></td>
      </tr>
    </tbody>
  </table>
</figure>
<h2> Tiituse ja ta kaaslaste läkitamine </h2>
<p id="v1"><sup><small>1</small></sup>  Pühade abistamisest aga on mul tõesti ülearune teile kirjutada; </p>
<p id="v2"><sup><small>2</small></sup>  sest ma tean teie head tahet ning kiitlen teist sellega makedoonlaste ees, et Ahhaia juba mullu on olnud valmis ja et teie innukus on paljusid õhutanud. </p>
<p id="v3"><sup><small>3</small></sup>  Aga ma läkitasin need vennad, et meie kiitlemine teist selles asjas ei läheks tühja, vaid te oleksite valmis, nagu ma olen rääkinud; </p>
<p id="v4"><sup><small>4</small></sup>  muidu, kui makedoonlasi peaks tulema ühes minuga ja nad ei leiaks teid valmis olevatena, meie - või kas pean ütlema „teie” - jääksime häbisse oma lootuses. </p>
<p id="v5"><sup><small>5</small></sup>  Olen siis arvanud tarvilikuks õhutada vendi minema teele teie poole ette valmistama teie varemini lubatud tänuandi, et see oleks valmis tänuna ja mitte ihnutsemisena. </p>
<h2> Helde annetamine ja Jumala vastutasu </h2>
<p id="v6"><sup><small>6</small></sup>  Aga pange tähele: kes kasinasti külvab, see lõikab ka kasinasti, ja kes rohkesti külvab, see lõikab ka rohkesti. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Igaüks andku nõnda, kuidas süda kutsub, mitte kurva meelega ega sunniviisil, sest Jumal armastab rõõmsat andjat. </p>
<p id="v8"><sup><small>8</small></sup>  Aga Jumal on vägev teile andma kõike armu rohkesti, et teil ikka oleks kõike igati küllaldaselt ning oleksite rikkad iga hea teo tarvis, </p>
<p id="v9"><sup><small>9</small></sup>  nõnda nagu on kirjutatud: „Ta puistab välja, ta jagab vaestele, tema õigus püsib igavesti!” </p>
<p id="v10"><sup><small>10</small></sup>  Aga tema, kes annab seemet külvajale, annab ka leiba toiduseks ja rohkendab teie külvi ja kasvatab teie õiguse vilja, <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  nõnda et te, saades rikkaks kõige poolest, võiksite helde südamega teha kõike head, mis meie läbi valmistab tänu Jumalale. </p>
<p id="v12"><sup><small>12</small></sup>  Sest selle anni kaudu antud abi ei kõrvalda mitte ainult pühade puudust, vaid toob ka rohket õnnistust selle läbi, et paljud tänavad Jumalat </p>
<p id="v13"><sup><small>13</small></sup>  ja selle abistamise tõestuse tõttu ülistavad Jumalat selle eest, et te nii allaheitlikult tunnistate Kristuse evangeeliumi ja nii helde südamega teete andide osalisteks neid ja kõiki, </p>
<p id="v14"><sup><small>14</small></sup>  ja oma palvetes teie eest nad avaldavad igatsust teie järele Jumala üliväga suure armu tõttu, mis teile on osaks saanud. </p>
<p id="v15"><sup><small>15</small></sup>  Tänu olgu Jumalale tema ütlematu suure anni eest! <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Corinthians/8">Pauluse Teine kiri korintlastele - Peatükk 8</a></td>
        <td><a href="/et/Bible/2_Corinthians/Index">Indeks</a></td>
        <td><a href="/et/Bible/2_Corinthians/10">Pauluse Teine kiri korintlastele - Peatükk 10</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:15 <i>Ellujäämine on kingitus</i>: <a href="/et/The_Urantia_Book/110#p2_2">Ur 110:2.2</a>.  <i>Kingitus isalt</i>: <a href="/et/The_Urantia_Book/3#p1_4">Ur 3:1.4</a>.  <i>Tänan Jumalat kingituste eest</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn2"><a href="#cite2">↑</a> 9:6 <i>Lõikus ja külvamine</i>: <a href="/et/The_Urantia_Book/192#p2_8">Ur 192:2.8</a>. </li>
  <li id="fn3"><a href="#cite3">↑</a> 9:10 <i>Vaimulikud õppetunnid</i>: <a href="/et/The_Urantia_Book/85#p2_2">Ur 85:2.2</a>. </li>
</ol>
</div>
