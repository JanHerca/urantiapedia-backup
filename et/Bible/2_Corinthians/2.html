<!--
title: Pauluse Teine kiri korintlastele - Peatükk 2
description: 
published: true
date: 2022-10-6T9:46:8Z
tags: bible, bible—2 corinthians
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Corinthians/1">Pauluse Teine kiri korintlastele - Peatükk 1</a></td>
        <td><a href="/et/Bible/2_Corinthians/Index">Indeks</a></td>
        <td><a href="/et/Bible/2_Corinthians/3">Pauluse Teine kiri korintlastele - Peatükk 3</a></td>
      </tr>
    </tbody>
  </table>
</figure>
<h2> Korintose külastus lükkub edasi </h2>
<p id="v1"><sup><small>1</small></sup>  Aga ma olin oma mõttes otsustanud mitte tulla jälle teie juurde kurvastusega. </p>
<p id="v2"><sup><small>2</small></sup>  Sest kui mina teid kurvastan, kes on siis, kes mind rõõmustab, kui vaid see, kelle ma olen teinud kurvaks. </p>
<p id="v3"><sup><small>3</small></sup>  Ja ma olen kirjutanud teile seda otse selleks, et mulle teie juurde tulles ei saaks osaks kurvastust neilt, kes mind pidid rõõmustama; sest mul on teist kõigist see lootus, et minu rõõm on teie kõikide rõõm. </p>
<p id="v4"><sup><small>4</small></sup>  Sest ma kirjutasin teile suures viletsuses ja südame ahastuses paljude silmapisaratega, ei mitte selleks, et te kurvastuksite, vaid et te tunneksite selle armastuse, mida mul on rohkesti teie vastu. </p>
<h2> Patukahetsejale tuleb andeks anda </h2>
<p id="v5"><sup><small>5</small></sup>  Aga kui keegi on kurvastanud, ei ole ta mind kurvastanud, vaid teataval määral, et mitte liialdada, teid kõiki. </p>
<p id="v6"><sup><small>6</small></sup>  Niisugusel on küllalt sellest noomitusest, mille ta on saanud paljude poolt, </p>
<p id="v7"><sup><small>7</small></sup>  nõnda et teie hoopis vastupidi peate temale andeks andma ja teda kinnitama, et teda veel suurem kurvastus ära ei neelaks. </p>
<p id="v8"><sup><small>8</small></sup>  Sellepärast ma manitsen teid osutada temale armastust. </p>
<p id="v9"><sup><small>9</small></sup>  Sest selleks ma olengi kirjutanud, et teada saada teie meelt, kas te olete igapidi sõnakuulelikud. </p>
<p id="v10"><sup><small>10</small></sup>  Aga kellele te midagi andeks annate, sellele ka mina annan andeks. Sest ka mina, mis ma andeks andsin, kui mul oli midagi andeks anda, andsin andeks teie pärast Kristuse palge ees, </p>
<p id="v11"><sup><small>11</small></sup>  et saatan meid kavalasti ei petaks, sest tema mõtted ei ole meile teadmatud. </p>
<h2> Evangeeliumi katsumusest ja võidust </h2>
<p id="v12"><sup><small>12</small></sup>  Aga kui ma tulin Troasse kuulutama Kristuse evangeeliumi ja mulle oli uks avatud Issandas, </p>
<p id="v13"><sup><small>13</small></sup>  ei leidnud ma siiski mitte rahu oma vaimus, sest ma ei kohanud oma venda Tiitust. Ma jätsin nad siis jumalaga ja läksin Makedooniasse. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Aga tänu Jumalale, kes meile ikka annab võimust Kristuses ja teeb avalikuks oma tunnetuse lõhna meie kaudu kõigis paigus. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Sest meie oleme Jumalale Kristuse hea lõhn niihästi nende seas, kes päästetakse, kui ka nende seas, kes hukka lähevad, <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  ühtedele küll surmalehk surmaks, kuid teistele elulõhn eluks. Ja kes kõlbab selleks? </p>
<p id="v17"><sup><small>17</small></sup>  Sest me ei ole nagu mitmed, kes Jumala sõnaga hangeldavad, vaid puhtast meelest, jah, otsekui Jumalast, me kõneleme Kristuses Jumala ees! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Corinthians/1">Pauluse Teine kiri korintlastele - Peatükk 1</a></td>
        <td><a href="/et/Bible/2_Corinthians/Index">Indeks</a></td>
        <td><a href="/et/Bible/2_Corinthians/3">Pauluse Teine kiri korintlastele - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:13 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn2"><a href="#cite2">↑</a> 2:15 <i>Magus maitse Jumala ninasõõrmetes</i>: <a href="/et/The_Urantia_Book/89#p4_3">Ur 89:4.3</a>. </li>
  <li id="fn3"><a href="#cite3">↑</a> 2:14 <i>Jumal võidab koos sinuga</i>: <a href="/et/The_Urantia_Book/1#p5_16">Ur 1:5.16</a>. </li>
</ol>
</div>
