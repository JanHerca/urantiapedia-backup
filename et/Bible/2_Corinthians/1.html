<!--
title: Pauluse Teine kiri korintlastele - Peatükk 1
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/2_Corinthians/Index">Indeks</a></td>
        <td><a href="/et/Bible/2_Corinthians/2">Pauluse Teine kiri korintlastele - Peatükk 2</a></td>
      </tr>
    </tbody>
  </table>
</figure>
<h2> Tervitus ja tänu </h2>
<p id="v1"><sup><small>1</small></sup>  Paulus, Kristuse Jeesuse apostel Jumala tahtest, ja vend Timoteos Korintoses olevale Jumala kogudusele ja kõigile pühadele kogu Ahhaias. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Armu teile ja rahu Jumalalt, meie Isalt ja Issandalt Jeesuselt Kristuselt. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Kiidetud olgu Jumal ja meie Issanda Jeesuse Kristuse Isa, halastuse Isa ja kõige troosti Jumal, <sup id="cite2"><a href="#fn2">[2]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  kes meid trööstib kõigis meie viletsusis, et meie võime trööstida neid, kes on kõiksuguses viletsuses, troostiga, millega Jumal meid endid trööstib. </p>
<p id="v5"><sup><small>5</small></sup>  Sest otsekui Kristuse kannatamisi tuleb rohkesti meie peale, nõndasamuti tuleb meile rohkesti ka troosti Kristuse kaudu. </p>
<p id="v6"><sup><small>6</small></sup>  Olgu meil nüüd viletsust, siis sünnib see teie trööstimiseks ja päästmiseks; või kui saame troosti, siis sünnib seegi teie trööstimiseks ja see teostub samade kannatamiste kandmiseks, mida meiegi kannatame; </p>
<p id="v7"><sup><small>7</small></sup>  ja meie lootus teie kohta on kindel, sest me teame, et otsekui teil on osa kannatustest, nõnda on teil osa ka troostist. </p>
<p id="v8"><sup><small>8</small></sup>  Sest me ei taha, vennad, et teil oleks teadmata, missuguses viletsuses me olime Aasias, kuidas meid ülemäära vaevati üle meie jõu, nõnda et me isegi olime kahevahel oma elu pärast. </p>
<p id="v9"><sup><small>9</small></sup>  Ja me olime enestegi arvates surma mõistetud, et me ei loodaks eneste peale, vaid Jumala peale, kes surnud üles äratab. </p>
<p id="v10"><sup><small>10</small></sup>  Tema päästis meid nii suurest surmast ja päästab veelgi; tema peale me loodame, et tema ka edaspidi päästab, </p>
<p id="v11"><sup><small>11</small></sup>  kui ühtlasi ka teie appi tulete palves meie eest, et paljude isikute käest meie heaks tulnud armuanni eest tõuseks tänu paljude suust meie eest. </p>
<h2> Apostli aus tahe </h2>
<p id="v12"><sup><small>12</small></sup>  Sest meie kiitlus on see: meie südametunnistuse tõendus, et meie Jumala pühaduses ja puhtuses oleme elanud maailmas, mitte lihalikus tarkuses, vaid Jumala armus, ja iseäranis teie juures. </p>
<p id="v13"><sup><small>13</small></sup>  Sest me ei kirjuta teile muud midagi kui aga seda, mida te siin loete või mida te ka tunnetate, ja mida te, nagu ma loodan, veel lõpuni saate tunnetada, </p>
<p id="v14"><sup><small>14</small></sup>  nõnda nagu te ka meid olete osalt tundnud, et me oleme teie kiitlus, nagu ka teie olete meie kiitlus meie Issanda Jeesuse päeval. </p>
<h2> Korintose külastus lükkub edasi </h2>
<p id="v15"><sup><small>15</small></sup>  Ja niisuguse usaldusega ma mõtlesin juba ennemini tulla teie juurde, et teie saaksite veel teisegi armuanni osalisteks, </p>
<p id="v16"><sup><small>16</small></sup>  ja teie kaudu siis matkata Makedooniasse ja Makedooniast tulla tagasi jälle teie juurde ja teilt saada saatjaid Judeasse. </p>
<p id="v17"><sup><small>17</small></sup>  Kui ma nüüd nõnda kavatsesin, kas ma siis toimisin kergemeelselt? Või mis ma kavatsen, kas ma kavatsen liha järgi, selleks, et mu kõnes oleks „jah”, „jah” ja „ei”, „ei”? </p>
<p id="v18"><sup><small>18</small></sup>  Kuid Jumal on ustav, nii et meie kõne teie vastu ei ole „jah” ja „ei” ühtlasi. </p>
<p id="v19"><sup><small>19</small></sup>  Sest Jumala Poeg Jeesus Kristus, keda meie, mina, Silvaanus ja Timoteos, oleme teile kuulutanud, ei olnud mitte „jah” ja „ei”, vaid temas sai tõeks „jah”. </p>
<p id="v20"><sup><small>20</small></sup>  Sest Jumala tõotused puha on tema sees „jah” ja sellepärast ka tema läbi „aamen” Jumala auks meie läbi. </p>
<p id="v21"><sup><small>21</small></sup>  Aga kes meid ühes teiega kinnitab Kristusesse ja kes meid on võidnud, see on Jumal, </p>
<p id="v22"><sup><small>22</small></sup>  kes meid ka on kinnitanud pitseriga ja on andnud Vaimu pandi meie südamesse. </p>
<p id="v23"><sup><small>23</small></sup>  Aga ma kutsun Jumala tunnistajaks oma hinge peale, et ma tahtes teid säästa, ei ole veel tulnud Korintosesse. </p>
<p id="v24"><sup><small>24</small></sup>  Ei mitte, et me tahame olla valitsejad teie usu üle, vaid me oleme teie rõõmu kaastegelased; sest teie püsite usus. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/2_Corinthians/Index">Indeks</a></td>
        <td><a href="/et/Bible/2_Corinthians/2">Pauluse Teine kiri korintlastele - Peatükk 2</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:2 <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>.  <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>.  <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>.  <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>.  <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>. </li>
  <li id="fn2"><a href="#cite2">↑</a> 1:3 <i>Issanda Jeesuse Kristuse isa</i>: <a href="/et/The_Urantia_Book/194#p4_6">Ur 194:4.6</a>.  <i>Issanda Jeesuse Kristuse Isa</i>: <a href="/et/The_Urantia_Book/194#p3_11">Ur 194:3.11</a>.  <i>halastuse isa</i>: <a href="/et/The_Urantia_Book/2#p4_1">Ur 2:4.1</a>. </li>
  <li id="fn3"><a href="#cite3">↑</a> 1:1 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn4"><a href="#cite4">↑</a> 1:3-4 <i>Lohutada rõhutud</i>: <a href="/et/The_Urantia_Book/140#p9_2">Ur 140:9.2</a>. </li>
</ol>
</div>
