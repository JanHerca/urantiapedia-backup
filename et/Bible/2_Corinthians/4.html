<!--
title: Pauluse Teine kiri korintlastele - Peatükk 4
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/2_Corinthians/3">Pauluse Teine kiri korintlastele - Peatükk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/2_Corinthians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/2_Corinthians/5">Pauluse Teine kiri korintlastele - Peatükk 5</a></td>
      </tr>
    </tbody>
  </table>
</figure>
<h2> Julge avameelsus evangeeliumi kuulutamisel </h2>
<p id="v1"><sup><small>1</small></sup>  Sellepärast et meil on niisugune amet selle halastuse järgi, mis meile on osaks saanud, siis me ei lähe araks, </p>
<p id="v2"><sup><small>2</small></sup>  vaid me oleme loobunud salajastest häbitegudest ega ela tigedas kavaluses ega võltsi Jumala sõna, vaid tõe ilmsikstoomisega me asetume kõigi inimeste südametunnistuse otsuse ette Jumala ees. </p>
<p id="v3"><sup><small>3</small></sup>  Kui nüüd ka meie evangeelium on kinni kaetud, siis on see kinni kaetud nende eest, kes hukka lähevad, </p>
<p id="v4"><sup><small>4</small></sup>  kelle uskmatud meeled selle maailma jumal on teinud sõgedaks, et neile ei paistaks Kristuse au evangeeliumi valgus, kes on Jumala kuju. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Sest me ei kuuluta mitte iseendid, vaid Kristust Jeesust, et tema on Issand ja meie teie orjad Jeesuse pärast. </p>
<p id="v6"><sup><small>6</small></sup>  Sest Jumal, kes ütles: „Paistku valgus pimedusest!”, on see, kes on hakanud paistma meie südametes, et tekiks tunnetuse valgus Jeesuse Kristuse isikus olevast Jumala aust. </p>
<h2> Apostli nõtrus ja Jumala vägi </h2>
<p id="v7"><sup><small>7</small></sup>  Aga meil on see aare saviriistades, et üliväga suur vägi oleks Jumala poolt ja mitte meist. </p>
<p id="v8"><sup><small>8</small></sup>  Meid rõhutakse kõikepidi, kuid ei suruta maha; me oleme nõutud, aga me ei heida meelt; </p>
<p id="v9"><sup><small>9</small></sup>  me oleme taga kiusatud, aga me ei ole hüljatud; me oleme maha vajutatud, aga me ei hukku. </p>
<p id="v10"><sup><small>10</small></sup>  Me kanname alati enestega Issanda Jeesuse surma oma ihus, et ka Jeesuse elu meie ihus tuleks ilmsiks. </p>
<p id="v11"><sup><small>11</small></sup>  Sest meid, kes elame, antakse alatasa surma Issanda Jeesuse pärast, et ka Jeesuse elu meie surelikus lihas saaks avalikuks. </p>
<p id="v12"><sup><small>12</small></sup>  Nõnda siis on surm vägev meie sees, aga elu teie sees! </p>
<p id="v13"><sup><small>13</small></sup>  Aga et meil on seesama usu Vaim sedamööda, nagu on kirjutatud: „Ma usun, sellepärast ma räägin!”, siis meiegi usume ja sellepärast me ka räägime, </p>
<p id="v14"><sup><small>14</small></sup>  teades, et see, kes üles äratas Issanda Jeesuse, ka meid üles äratab ühes Jeesusega ja seab ühes teiega enese ette. </p>
<p id="v15"><sup><small>15</small></sup>  Sest kõik sünnib teie pärast, et üha rohkemate kaudu üliväga suureks saav arm valmistaks ikka rohkemat tänu Jumala austuseks. </p>
<h2> Ajutine viletsus ja igavene au </h2>
<p id="v16"><sup><small>16</small></sup>  Sellepärast me ei loidu, vaid kuigi meie väline inimene kõduneb, uueneb sisemine inimene ometi päev-päevalt. </p>
<p id="v17"><sup><small>17</small></sup>  Sest see silmapilkne kerge viletsus saavutab meile määratu suure ja rohke igavese au, </p>
<p id="v18"><sup><small>18</small></sup>  meile, kes me ei vaata nähtavaile, vaid nähtamatuile asjadele; sest nähtavad asjad on ajalikud, nähtamatud aga on igavesed. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 4:4 <i>Selle maailma jumal</i>: <a href="/et/The_Urantia_Book/67#p2_4">Ur 67:2.4</a>.  <i>Urantia Jumal</i>: <a href="/et/The_Urantia_Book/53#p8_5">Ur 53:8.5</a>.  <i>Vana planeedivürst</i>: <a href="/et/The_Urantia_Book/51#p3_9">Ur 51:3.9</a>. </li>
</ol>
</div>
