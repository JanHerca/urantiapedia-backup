<!--
title: Pauluse Teine kiri korintlastele - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/2_Corinthians/6">Pauluse Teine kiri korintlastele - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/2_Corinthians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/2_Corinthians/8">Pauluse Teine kiri korintlastele - Peatükk 8</a></td>
      </tr>
    </tbody>
  </table>
</figure>
<h2> Hoiatus sõpruse eest uskmatutega </h2>
<p id="v1"><sup><small>1</small></sup>  Et meil nüüd on niisugused tõotused, mu armsad, siis puhastagem endid kõigest liha ja vaimu rüvedusest ja tehkem täielikuks oma pühitsus Jumala kartuses. <sup id="cite1"><a href="#fn1">[1]</a></sup></p>
<h2> Apostli raskused ja julgustus Tiituse tulekust </h2>
<p id="v2"><sup><small>2</small></sup>  Andke meile maad oma südames! Me ei ole teinud kellelegi ülekohut, ei ole kellelegi saatnud kahju, ei ole kedagi petnud. </p>
<p id="v3"><sup><small>3</small></sup>  Seda ma ei ütle teie hukkamõistmiseks; sest mina olen juba öelnud, et te olete meie südames, et me ühes sureksime ja ühes elaksime. </p>
<p id="v4"><sup><small>4</small></sup>  Mul on palju lootust teie suhtes, mul on teist palju kiitlemist, ma olen täis troosti; ma olen üliväga rõõmus kõiges meie kitsikuses. </p>
<p id="v5"><sup><small>5</small></sup>  Sest ka Makedooniasse saabudes ei olnud meie lihal mingit rahu, vaid meid vaevati kõikepidi; väljaspool oli võitlusi ja seespool kartust. </p>
<p id="v6"><sup><small>6</small></sup>  Aga Jumal, kes masendatuid kinnitab, on meid kinnitanud Tiituse tulemisega; </p>
<p id="v7"><sup><small>7</small></sup>  kuid mitte ainult tema tulemisega, vaid ka selle troostiga, mille ta oli teilt saanud, sest ta jutustas meile teie igatsemisest, teie kurtmisest, teie innust minu heaks, nõnda et ma rõõmustusin veel enam. </p>
<p id="v8"><sup><small>8</small></sup>  Sest kuigi ma teid kirjaga kurvastasin, ei kahetse ma seda mitte; ja kuigi ma kahetsesin - ma näen ju, et see kiri teid on kurvastanud, olgugi lühikeseks ajaks - </p>
<p id="v9"><sup><small>9</small></sup>  siis olen nüüd rõõmus, mitte sellest, et kurvastusite, vaid et kurvastusite meeleparanduseks; sest te kurvastusite Jumala meele järgi, et teil ei oleks mingit kahju meilt. </p>
<p id="v10"><sup><small>10</small></sup>  Sest kurvastus Jumala meele järgi saavutab meeleparanduse, mis toob pääste, mida ei kahetseta; aga maailma kurvastus toob surma. </p>
<p id="v11"><sup><small>11</small></sup>  Sest vaadake, kuidas otse see, et te saite kurvaks Jumala meele järgi, on teis tekitanud millise hoole, millise vabandamise, millise meelepaha, millise kartuse, millise igatsemise, millise innukuse, millise karistuse! Te olete kõikepidi osutanud endid puhtaiks selles asjas. </p>
<p id="v12"><sup><small>12</small></sup>  Nõnda siis: kuigi ma teile kirjutasin, siis ei sündinud see mitte tema pärast, kes tegi paha, ega tema pärast, kellele tehti paha, vaid selleks, et teie hool meie heaks saaks avalikuks teie keskel Jumala ees. </p>
<p id="v13"><sup><small>13</small></sup>  Selle poolest oleme trööstitud. Oma troostiks me rõõmustusime aga veel rohkem Tiituse rõõmust, et tema vaim kosutust on saanud teie kõikide poolt. </p>
<p id="v14"><sup><small>14</small></sup>  Sest kui ma temale teist midagi olen kiidelnud, ei ole ma jäänud häbisse, vaid otsekui me teile oleme rääkinud tervet tõtt, nõnda on ka meie kiitlemine teist Tiitusele osutunud tõeks. </p>
<p id="v15"><sup><small>15</small></sup>  Ja tema süda on seda rohkem teie poole, kui ta meenutab teie kõikide sõnakuulelikkust, kuidas te kartuse ja väristusega võtsite ta vastu. </p>
<p id="v16"><sup><small>16</small></sup>  Olen rõõmus, et ma kõiges võin olla julge teie suhtes! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 7:1 <i>Enda puhastamine</i>: <a href="/et/The_Urantia_Book/143#p2_6">Ur 143:2.6</a>. </li>
</ol>
</div>
