<!--
title: Koguja raamat - Peatükk 7
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ecclesiastes/6">Koguja raamat - Peatükk 6</a></td>
        <td><a href="/et/Bible/Ecclesiastes/Index">Indeks</a></td>
        <td><a href="/et/Bible/Ecclesiastes/8">Koguja raamat - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aus nimi on parem kui kallis võideõli ja surmapäev on parem kui sünnipäev. </p>
<p id="v2"><sup><small>2</small></sup>  Parem on minna leinakotta kui pidukotta, sest seal on kõigi inimeste lõpp, ja kes elab, võtku see südamesse! </p>
<p id="v3"><sup><small>3</small></sup>  Parem on meelehärm kui naer, sest kurb nägu on südamele hea. </p>
<p id="v4"><sup><small>4</small></sup>  Tarkade süda on leinakojas, aga alpide süda on rõõmukojas. </p>
<p id="v5"><sup><small>5</small></sup>  Parem on kuulata targa sõitlust kui alpide laulu. </p>
<p id="v6"><sup><small>6</small></sup>  Sest otsekui kibuvitste praksumine paja all on albi naer. Seegi on tühi töö. </p>
<p id="v7"><sup><small>7</small></sup>  Tõesti, rõhumine teeb targa rumalaks ja pistis rikub südant. </p>
<p id="v8"><sup><small>8</small></sup>  Asja lõpp on parem kui selle algus; kannatlikkus on parem kui ülbus. </p>
<p id="v9"><sup><small>9</small></sup>  Ära lase oma meelt kergesti saada pahaseks, sest pahameel asub alpide põues! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ära ütle: „Miks olid endised ajad paremad kui nüüdsed?” Sest seda sa ei küsi targasti. </p>
<p id="v11"><sup><small>11</small></sup>  Tarkus on niisama hea kui pärisosa, ja kasuks neile, kes päikest näevad. </p>
<p id="v12"><sup><small>12</small></sup>  Sest tarkuse varjus on nagu raha varjus; aga teadmise kasu on see, et tarkus hoiab elus selle omaniku. </p>
<p id="v13"><sup><small>13</small></sup>  Vaata Jumala tööd: sest kes suudaks õgvendada, mida tema on teinud kõveraks? </p>
<p id="v14"><sup><small>14</small></sup>  Heal päeval olgu sul hea meel, ja kurjal päeval mõtle järele: Jumal on teinud nii selle kui teise, et inimene ei teaks, mis tal ees seisab. </p>
<p id="v15"><sup><small>15</small></sup>  Kõike olen ma näinud oma tühiseil päevil: õiglane hukkub oma õigluses ja õel elab kaua oma kurjuses. </p>
<p id="v16"><sup><small>16</small></sup>  Ära ole liiga õiglane ja ära pea ennast väga targaks: miks peaksid ennast hävitama? </p>
<p id="v17"><sup><small>17</small></sup>  Ära ole liiga õel ja ära ole alp: miks tahad enneaegu surra? </p>
<p id="v18"><sup><small>18</small></sup>  Hea on, kui sa ühest kinni pead ja ka teisest oma kätt lahti ei lase, sest kes Jumalat kardab, pääseb neist kõigist. </p>
<p id="v19"><sup><small>19</small></sup>  Tarkus annab targale rohkem kindlust kui kümme valitsejat linnas. </p>
<p id="v20"><sup><small>20</small></sup>  Sest ükski inimene ei ole maa peal nii õige, et ta teeks ainult head, aga mitte kunagi pattu. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Ära pane tähele ka mitte kõiki sõnu, mida räägitakse, et sa ei kuuleks, kui su sulane sind sajatab. </p>
<p id="v22"><sup><small>22</small></sup>  Sest su süda ju teab, et ka sina oled palju kordi sajatanud teisi. </p>
<p id="v23"><sup><small>23</small></sup>  Seda kõike ma olen tarkusega läbi katsunud. Ma ütlesin: „Ma saan targemaks”, aga see jäi minust kaugele. </p>
<p id="v24"><sup><small>24</small></sup>  See, mis on, on kauge ja sügav, väga sügav. Kes selle leiab? </p>
<p id="v25"><sup><small>25</small></sup>  Ma pöörasin ka oma südame tunnetama ja uurima ning otsima tarkust ja põhjust, ja tunnetama õeluse alpust ja sõgeduse meeletust. </p>
<p id="v26"><sup><small>26</small></sup>  Ja ma leidsin, mis on kibedam surmast: naine! Ta on otsekui püünis: ta süda on nagu võrk, ta käed on nagu ahelad. Kes Jumalale meeldib, see pääseb temast, aga patuse püüab ta kinni. </p>
<p id="v27"><sup><small>27</small></sup>  Vaata, seda ma olen leidnud, ütleb Koguja, ühte teisega võrreldes, et leida lahendust, </p>
<p id="v28"><sup><small>28</small></sup>  mida mu hing veel otsib ega ole leidnud: ma leidsin tuhande hulgast ühe mehe, aga naist ei ole ma nende kõigi hulgast leidnud. </p>
<p id="v29"><sup><small>29</small></sup>  Vaata, ma olen leidnud ainult seda, et Jumal on inimesed loonud ausaks, aga nad ise leiutavad rohkesti riukaid. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ecclesiastes/6">Koguja raamat - Peatükk 6</a></td>
        <td><a href="/et/Bible/Ecclesiastes/Index">Indeks</a></td>
        <td><a href="/et/Bible/Ecclesiastes/8">Koguja raamat - Peatükk 8</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:9 <i>Viha puhkab rumalate rinnal</i>: <a href="/et/The_Urantia_Book/149#p4_2">Ur 149:4.2</a>. </li>
  <li id="fn2"><a href="#cite2">↑</a> 7:20 <i>Looduselt paha, mitte patt</i>: <a href="/et/The_Urantia_Book/148#p4_8">Ur 148:4.8</a>. </li>
</ol>
</div>
