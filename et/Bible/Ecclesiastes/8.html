<!--
title: Koguja raamat - Peatükk 8
description: 
published: true
date: 2023-11-8T20:21:2Z
tags: bible, bible—ecclesiastes
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ecclesiastes/7">
          <span class="mdi mdi-arrow-left-drop-circle"></span><span class="pl-2">Koguja raamat - Peatükk 7</span>
        </a>
        </td>
        <td>
        <a href="/et/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ecclesiastes/9">
          <span class="pr-2">Koguja raamat - Peatükk 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kes on nagu tark, ja kes oskab asja seletada? Inimese tarkus valgustab ta nägu ja ta näo karmus muutub. </p>
<p id="v2"><sup><small>2</small></sup>  Mina ütlen: Pea kuninga käsku Jumalale antud vande pärast! </p>
<p id="v3"><sup><small>3</small></sup>  Ära tõtta tema palge eest ära, et sa ei satuks halva asja sisse, sest tema teeb kõik, mida ta tahab! </p>
<p id="v4"><sup><small>4</small></sup>  Sest kuninga sõnal on meelevald, ja kes võiks temale öelda: „Mis sa teed?” </p>
<p id="v5"><sup><small>5</small></sup>  Käsu täitjale ei sünni kurja, ning targa süda teab aega ja kohut. </p>
<p id="v6"><sup><small>6</small></sup>  Sest igal asjal on aeg ja kohus. Kuid inimesele on suureks õnnetuseks, </p>
<p id="v7"><sup><small>7</small></sup>  et ta ei tea, mis tuleb, sest kes ütleb temale, missugusel viisil see tuleb? </p>
<p id="v8"><sup><small>8</small></sup>  Ei ole inimene tuule valitseja, et ta tuult võiks peatada, ja kellelgi pole meelevalda surmapäeva üle; sõjast ei ole pääsu ja ülekohus ei päästa seda, kes ülekohut teeb. </p>
<p id="v9"><sup><small>9</small></sup>  Seda kõike ma nägin, kui ma tähele panin kõike tööd, mida tehakse päikese all: on aeg, mil inimene valitseb inimese üle, et temale kurja teha. </p>
<p id="v10"><sup><small>10</small></sup>  Siis ma nägin, kuidas õelad maeti maha, ja tuldi ning kõnniti pühast paigast välja; aga linnas unustati need, kes olid õigesti teinud. Seegi on tühi töö! </p>
<p id="v11"><sup><small>11</small></sup>  Kui otsust kuriteo kohta kiiresti ei tehta, siis kasvab inimlaste julgus kurja teha. </p>
<p id="v12"><sup><small>12</small></sup>  Ehk küll patune teeb sada korda kurja ja pikendab oma päevi, tean ma siiski, et neil, kes Jumalat kardavad, käib käsi hästi, sellepärast et nad tema palet kardavad, <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  kuna õela käsi ei käi hästi ja tema ei pikenda oma varjusarnaseid päevi, sellepärast et ta Jumala palet ei karda. </p>
<p id="v14"><sup><small>14</small></sup>  Mõttetus on seegi, mis maa peal sünnib, et on õigeid, kelle käsi käib, nagu oleksid nad teinud õelate tegusid, ja et on õelaid, kelle käsi käib, nagu oleksid nad teinud õigete tegusid. Ma ütlen: Seegi on tühi töö! </p>
<p id="v15"><sup><small>15</small></sup>  Seepärast ma ülistan rõõmu, sest inimesel ei ole muud paremat päikese all kui süüa ja juua ning rõõmus olla; see saatku teda ta vaevas tema elupäevil, mis Jumal temale annab päikese all! </p>
<p id="v16"><sup><small>16</small></sup>  Kui ma pühendasin oma südame sellele, et õppida tarkust ja vaadata tegusid, mis maa peal tehakse päeval ja ööl ilma undki silmi saamata, </p>
<p id="v17"><sup><small>17</small></sup>  siis ma nägin kõigist Jumala tegudest, et inimene ei suuda mõista, mis sünnib päikese all; kuigi inimene näeb otsides vaeva, ei mõista ta ometi. Jah, isegi kui tark ütleks, et tema teab, ei suudaks ta siiski mõista. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ecclesiastes/7">
          <span class="mdi mdi-arrow-left-drop-circle"></span><span class="pl-2">Koguja raamat - Peatükk 7</span>
        </a>
        </td>
        <td>
        <a href="/et/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ecclesiastes/9">
          <span class="pr-2">Koguja raamat - Peatükk 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 8:12-13 <i>Jumala rikkuse kingitus õiglastele</i>: <a href="/et/The_Urantia_Book/95#p4_2">Ur 95:4.2</a>. </li>
</ol>
</div>
