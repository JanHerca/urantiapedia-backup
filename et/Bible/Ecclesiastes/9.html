<!--
title: Koguja raamat - Peatükk 9
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ecclesiastes/8">Koguja raamat - Peatükk 8</a></td>
        <td><a href="/et/Bible/Ecclesiastes/Index">Indeks</a></td>
        <td><a href="/et/Bible/Ecclesiastes/10">Koguja raamat - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jah, seda kõike ma võtsin oma südamesse ja seda kõike ma selgitasin, et õiged ja targad ning nende teod on Jumala käes, nõndasamuti armastus ja vihkamine; inimesed ei tea midagi, neile võib kõike juhtuda. </p>
<p id="v2"><sup><small>2</small></sup>  Kõik on ühine kõigile: sama juhtub õigele ja õelale, heale ja kurjale, puhtale ja roojasele, ohverdajale ja sellele, kes ei ohverda; nagu heale, nõnda patusele, nagu vandeandjale, nõnda vandekartjale. </p>
<p id="v3"><sup><small>3</small></sup>  See on õnnetuseks kõigele, mis päikese all sünnib; kõigil on ju sama osa. Inimlaste süda on täis kurjust ja neil on nende eluajal südames meeletus, ja siis - surnute juurde! </p>
<p id="v4"><sup><small>4</small></sup>  Kuid sellel, kes alles seltsib kõigi elavatega, on veel lootust. Tõesti, elus koer on parem kui surnud lõvi. </p>
<p id="v5"><sup><small>5</small></sup>  Sest elavad teavad, et nad peavad surema, aga surnud ei tea enam midagi ja neil pole enam palka, sest mälestus neist ununeb. </p>
<p id="v6"><sup><small>6</small></sup>  Niihästi nende armastus kui viha, samuti nende armukadeduski on ammu kadunud ja neil ei ole iialgi enam osa kõigest sellest, mis päikese all sünnib. </p>
<p id="v7"><sup><small>7</small></sup>  Mine söö rõõmuga oma leiba ja joo rahuliku südamega oma veini, sest Jumal on juba ammu su teod heaks kiitnud! </p>
<p id="v8"><sup><small>8</small></sup>  Su riided olgu alati valged ja ärgu puudugu õli su pea peal! </p>
<p id="v9"><sup><small>9</small></sup>  Naudi elu naisega, keda sa armastad, kõigil oma tühise elu päevil, mis sulle on antud päikese all - kõigil oma tühiseil päevil, sest see on su osa elus ja vaevas, mida sa näed päikese all! </p>
<p id="v10"><sup><small>10</small></sup>  Tee oma jõudu mööda kõike, mida su käsi suudab korda saata, sest surmavallas, kuhu sa lähed, ei ole tööd ega toimetust, tunnetust ega tarkust! <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Taas nägin ma päikese all, et jooks ei olene kärmeist ega sõda sangareist; samuti ei olene leib tarkadest, rikkus mõistlikest ega menu osavaist, vaid aeg ja saatus tabab neid kõiki. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Sest inimene ju ei tea oma aega nagu kaladki, keda püütakse kurja võrguga, või nagu paelaga püütavad linnud; nagu neid, nõnda püütakse inimlapsigi kurjal ajal, kui see äkitselt neid tabab. </p>
<p id="v13"><sup><small>13</small></sup>  Sedagi tarkust ma nägin päikese all, ja see oli minu meelest suur: </p>
<p id="v14"><sup><small>14</small></sup>  oli väike linn ja selles vähe mehi; suur kuningas tuli selle alla, piiras seda ja ehitas selle vastu suured piiramistornid. </p>
<p id="v15"><sup><small>15</small></sup>  Seal leidus vaene tark mees, kes oma tarkusega oleks võinud linna päästa; aga ükski inimene ei mõelnud sellele vaesele mehele. </p>
<p id="v16"><sup><small>16</small></sup>  Siis ma ütlesin: Tarkus on parem kui ramm, aga vaese tarkust põlatakse ja tema sõnu ei võeta kuulda. </p>
<p id="v17"><sup><small>17</small></sup>  Tarkade sõnad, mida rahulikult kuuldakse, on paremad kui valitseja karjumine alpide seas. </p>
<p id="v18"><sup><small>18</small></sup>  Tarkus on parem kui sõjariistad, aga üksainus patune rikub palju head. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ecclesiastes/8">Koguja raamat - Peatükk 8</a></td>
        <td><a href="/et/Bible/Ecclesiastes/Index">Indeks</a></td>
        <td><a href="/et/Bible/Ecclesiastes/10">Koguja raamat - Peatükk 10</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:10 <i>Tehke kogu oma jõuga</i>: <a href="/et/The_Urantia_Book/133#p8_3">Ur 133:8.3</a>. </li>
  <li id="fn2"><a href="#cite2">↑</a> 9:11-12 <i>Võidujooks mitte kiiretele</i>: <a href="/et/The_Urantia_Book/86#p1_6">Ur 86:1.6</a>. </li>
</ol>
</div>
