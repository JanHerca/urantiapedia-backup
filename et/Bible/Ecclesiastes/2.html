<!--
title: Koguja raamat - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Ecclesiastes/1">Koguja raamat - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Ecclesiastes/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Ecclesiastes/3">Koguja raamat - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma mõtlesin südames: Olgu, ma teen katset rõõmuga ja naudin seda, mis on hea. Aga vaata, seegi oli tühi töö! </p>
<p id="v2"><sup><small>2</small></sup>  Ma ütlesin naerule: „Hull!„ ja rõõmule: ”Mis sellest kasu on?” </p>
<p id="v3"><sup><small>3</small></sup>  Ma võtsin südames nõuks virgutada oma ihu veiniga - ometi nõnda, et mu süda mind targu juhiks - ja haarata kinni rumalusest, kuni ma näen, mis inimlastel on kasulik teha oma üürikesil elupäevil taeva all. </p>
<p id="v4"><sup><small>4</small></sup>  Ma tegin suuri tegusid: ma ehitasin enesele kodasid, istutasin enesele viinamägesid; </p>
<p id="v5"><sup><small>5</small></sup>  ma tegin enesele rohu- ja iluaedu ning istutasin neisse kõiksugu viljapuid. </p>
<p id="v6"><sup><small>6</small></sup>  Ma tegin enesele veetiike kasvavate metsapuude kastmiseks. </p>
<p id="v7"><sup><small>7</small></sup>  Ma ostsin sulaseid ja teenijaid, ja mul oli oma peres sündinuid; samuti oli mul veiste, lammaste ja kitsede kari, suurem kui kõigil neil, kes enne mind olid Jeruusalemmas olnud. </p>
<p id="v8"><sup><small>8</small></sup>  Ma kogusin enesele ka hõbedat ja kulda ning kuningate ja maade varandusi; ma hankisin enesele lauljaid ja lauljannasid, samuti, mis inimlastele on naudinguks: palju naisi. </p>
<p id="v9"><sup><small>9</small></sup>  Ma sain suureks ja ületasin kõik, kes enne mind olid Jeruusalemmas olnud; mulle jäi ka mu tarkus. </p>
<p id="v10"><sup><small>10</small></sup>  Ja mida mu silmad iganes himustasid, seda ma ei keelanud neile; ma ei hoidnud oma südant tagasi ühestki rõõmust, sest mu süda tundis rõõmu kogu mu vaevast, ja see oli mu tasu kogu mu vaeva eest. </p>
<p id="v11"><sup><small>11</small></sup>  Aga kui ma vaatasin kõiki oma tegusid, mis mu käed olid teinud, ja vaeva, mida ma neid tehes olin näinud, vaata, siis oli see kõik tühi töö ja vaimunärimine. Millestki pole kasu päikese all. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kui ma pöördusin vaatama tarkust ning meeletust ja sõgedust - sest mida muud teeb see inimene, kes tuleb pärast kuningat, kui sedasama, mida ikka on tehtud -, <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  siis ma nägin, et tarkus on kasulikum kui meeletus, nõnda nagu valgus on pimedusest kasulikum. </p>
<p id="v14"><sup><small>14</small></sup>  Targal on silmad peas, aga alp käib pimeduses. Aga ma mõistsin ka, et see, mis juhtub ühele, juhtub neile kõigile. </p>
<p id="v15"><sup><small>15</small></sup>  Siis ma mõtlesin südames: See, mis juhtub albile, juhtub ka minule. Aga milleks siis mina olen saanud targemaks kui teised? Ja ma mõtlesin südames, et ka see on tühi töö. </p>
<p id="v16"><sup><small>16</small></sup>  Sest niihästi targast kui albist ei jää igavest mälestust, kuna tulevasil päevil on kõik juba ammu unustatud. Jah, eks sure tark nagu alpki. </p>
<p id="v17"><sup><small>17</small></sup>  Siis ma vihkasin elu, sest see, mida päikese all tehakse, oli mu meelest halb. Sest see kõik on tühi töö ja vaimunärimine. </p>
<p id="v18"><sup><small>18</small></sup>  Ja ma vihkasin kogu oma vaeva, mida ma olin näinud päikese all, sellepärast et ma selle pean jätma inimesele, kes tuleb pärast mind. </p>
<p id="v19"><sup><small>19</small></sup>  Ja kes teabki, on ta tark või alp, aga ta hakkab valitsema kõige üle, milleks mina olen vaeva näinud ja tarkust tarvitanud päikese all. Seegi on tühi töö! </p>
<p id="v20"><sup><small>20</small></sup>  Siis ma mõtlesin ümber ja olin südames meeleheitel kogu selle vaeva pärast, mida ma olin näinud päikese all, </p>
<p id="v21"><sup><small>21</small></sup>  sest inimene näeb vaeva tarkuse ja teadmiste ning tubliduse abil, kuid peab ometi kõik jätma osaks inimesele, kes selle kallal ei ole vaeva näinud. Seegi on tühi töö ja väga paha! </p>
<p id="v22"><sup><small>22</small></sup>  Sest mis on inimesel kogu oma vaevast ja püüdeist, millega ta ennast vaevab päikese all? </p>
<p id="v23"><sup><small>23</small></sup>  On ju kõik ta päevad täis valu ja ta töö meelepahanduseks, ta süda ei maga isegi mitte öösel. Seegi on tühi töö! </p>
<p id="v24"><sup><small>24</small></sup>  Ei ole inimesel midagi paremat kui süüa ja juua ja lasta hingel rahuldust tunda oma vaevas. Ma nägin, et seegi on Jumala käest. </p>
<p id="v25"><sup><small>25</small></sup>  Sest kes võiks süüa ja kes võiks juua ilma temata? </p>
<p id="v26"><sup><small>26</small></sup>  Sest tema annab inimesele, kes temale meeldib, tarkust ja tunnetust ning rõõmu; aga patusele ta annab ülesandeks korjata ja koguda, et seda siis anda sellele, kes Jumalale meeldib. Seegi on tühi töö ja vaimunärimine. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 2:11-23 <i>Surm on vältimatu, ära ole meeleheitel</i>: <a href="/et/The_Urantia_Book/102#p0_1">Ur 102:0.1</a>. </li>
  <li id="fn2"><a href="#cite2">↑</a> 2:12-17 <i>Koguja on pessimistlik</i>: <a href="/et/The_Urantia_Book/97#p8_2">Ur 97:8.2</a>. </li>
</ol>
</div>
