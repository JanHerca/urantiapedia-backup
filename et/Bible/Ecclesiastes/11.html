<!--
title: Koguja raamat - Peatükk 11
description: 
published: true
date: 2022-10-6T9:46:8Z
tags: bible, bible—ecclesiastes
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ecclesiastes/10">Koguja raamat - Peatükk 10</a></td>
        <td><a href="/et/Bible/Ecclesiastes/Index">Indeks</a></td>
        <td><a href="/et/Bible/Ecclesiastes/12">Koguja raamat - Peatükk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viska oma leib vee peale, sest pikapeale sa leiad selle jälle! </p>
<p id="v2"><sup><small>2</small></sup>  Anna osa seitsmele, jah, kaheksalegi, sest sa ei tea, milline õnnetus maa peal võib juhtuda! </p>
<p id="v3"><sup><small>3</small></sup>  Kui pilved on täis vihma, siis nad valavad seda maa peale; ja langegu puu lõuna või põhja poole, aga puu jääb oma langemise paika. </p>
<p id="v4"><sup><small>4</small></sup>  Kes valvab tuult, ei saa külvata, ja kes vaatleb pilvi, ei saa lõigata. </p>
<p id="v5"><sup><small>5</small></sup>  Nõnda nagu sa ei tunne tuule teed või luude-liikmete tekkimist raseda ihus, nõnda sa ei tunne Jumala tööd. Tema teeb kõike seda. </p>
<p id="v6"><sup><small>6</small></sup>  Külva oma seemet hommikul ja ära lase oma käsi puhata õhtul, sest sa ei tea, mis õnnestub, kas see või teine, või tulevad mõlemad ühtviisi head! </p>
<p id="v7"><sup><small>7</small></sup>  Valgus on magus, ja silmadele on hea päikest näha. </p>
<p id="v8"><sup><small>8</small></sup>  Jah, kui inimene elab palju aastaid, siis tundku ta neist kõigist rõõmu; aga ta mõelgu ka pimeduse päevadele, sest neidki saab palju! Kõik, mis tuleb, on tühisus! </p>
<p id="v9"><sup><small>9</small></sup>  Rõõmusta, noor mees, noores eas ja su süda tundku rõõmu su nooruspäevil! Käi oma südame teedel ja oma silmavaate järgi, aga tea, et Jumal viib sind kohtusse selle kõige pärast! </p>
<p id="v10"><sup><small>10</small></sup>  Saada siis tusk ära oma südamest ja hoia paha eemal oma ihust, sest lapsepõlv ja noorus on kaduvad! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ecclesiastes/10">Koguja raamat - Peatükk 10</a></td>
        <td><a href="/et/Bible/Ecclesiastes/Index">Indeks</a></td>
        <td><a href="/et/Bible/Ecclesiastes/12">Koguja raamat - Peatükk 12</a></td>
      </tr>
    </tbody>
  </table>
</figure>
