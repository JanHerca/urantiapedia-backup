<!--
title: Pauluse Esimene kiri Timoteusele - Peatükk 6
description: 
published: true
date: 2022-10-6T9:46:8Z
tags: bible, bible—1 timothy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Timothy/5">Pauluse Esimene kiri Timoteusele - Peatükk 5</a></td>
        <td><a href="/et/Bible/1_Timothy/Index">Indeks</a></td>
        <td> </td>
      </tr>
    </tbody>
  </table>
</figure>
<h2> Orjadest </h2>
<p id="v1"><sup><small>1</small></sup>  Kõik need, kes on orjaikke all, pidagu oma isandaid kõige austuse väärt, et Jumala nime ja õpetust ei pilgataks. </p>
<p id="v2"><sup><small>2</small></sup>  Aga kellel on usklikud isandad, ärgu pidagu neid halvemaks, sellepärast et nad on vennad, vaid orjaku neid veel parema meelega, sest et nad on usklikud ja armsad ning harrastavad heategevust. Seda õpeta ja manitse. </p>
<h2> Valeõpetajaist </h2>
<p id="v3"><sup><small>3</small></sup>  Kui keegi õpetab teisiti ega hoia meie Issanda Jeesuse Kristuse tervete sõnade ja õpetuse poole, mis viib jumalakartusele, </p>
<p id="v4"><sup><small>4</small></sup>  siis on see iseennast täis ega saa aru millestki, vaid on haige küsimuste ja vaidlemiste poolest, millest tõuseb kadedust, riidu, laimu, kurje kahtlusi, </p>
<p id="v5"><sup><small>5</small></sup>  alalisi tülitsusi inimeste vahel, kelle mõistus on rikutud ja kellel on tõde läinud käest, kes peavad jumalakartust tuluallikaks. </p>
<h2> Tõelisest rikkusest </h2>
<p id="v6"><sup><small>6</small></sup>  Ent jumalakartus on suur tuluallikas, kui ta on ühendatud rahulolemisega. </p>
<p id="v7"><sup><small>7</small></sup>  Ei ole me ju midagi toonud maailma, seepärast me ei või midagi siit ära viia. </p>
<p id="v8"><sup><small>8</small></sup>  Aga kui meil on peatoidust ja ihukatet, siis olgem sellega rahul. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ent kes tahavad rikkaks saada, need langevad kiusatusse ja võrku ja paljudesse rumalaisse ja kahjulikesse himudesse, mis suruvad inimesed alla hukatusse ja hävitusse. </p>
<p id="v10"><sup><small>10</small></sup>  Sest rahaahnus on kõigi kurjade asjade juur; raha ihaldades on mitmed ära eksinud usust ja on iseendile valmistanud palju torkavat valu. </p>
<h2> Isiklik manitsus Timoteosele </h2>
<p id="v11"><sup><small>11</small></sup>  Aga sina, Jumala inimene, põgene selle eest! Taotle õigust, jumalakartust, usku, armastust, kannatlikkust, tasadust! <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Võitle head usuvõitlust, hakka kinni igavesest elust; selleks sa oled kutsutud ja oled tunnistanud head tunnistust paljude tunnistajate ees. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ma käsin sind Jumala ees, kes kõik teeb elavaks, ja Kristuse Jeesuse ees, kes Pontius Pilaatuse ees andis hea tunnistuse, <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  et sa peaksid käsku kinni veatult ja laitmatult kuni meie Issanda Jeesuse Kristuse ilmumiseni, </p>
<p id="v15"><sup><small>15</small></sup>  mille omal ajal toob nähtavale õnnis ja ainus vägev valitseja, kuningate Kuningas ja kõigi isandate Isand, <sup id="cite7"><a href="#fn7">[7]</a></sup></p>
<p id="v16"><sup><small>16</small></sup>  kellel üksi on surematus, kes elab ligipääsmatus valguses, keda ükski inimene ei ole näinud ega võigi näha! Temale olgu austus ja igavene vägi! Aamen. <sup id="cite8"><a href="#fn8">[8]</a></sup></p>
<p id="v17"><sup><small>17</small></sup>  Neid, kes on rikkad selles maailmas, manitse mitte olla suurelised ega loota kaduva rikkuse peale, vaid elava Jumala peale, kes meile annab kõike rohkesti tarvituseks, <sup id="cite9"><a href="#fn9">[9]</a></sup></p>
<p id="v18"><sup><small>18</small></sup>  teha head ja rikkaks saada heade tegude poolest, olla helde käega ning jagada teistele </p>
<p id="v19"><sup><small>19</small></sup>  ja koguda enestele raudvara heaks aluseks tuleviku jaoks, et saavutada tõelist elu. </p>
<p id="v20"><sup><small>20</small></sup>  Oh Timoteos! Hoia enda hooleks antud vara ning pöördu ära kõlvatuist tühjest juttudest ja valenimelise tunnetuse väidetest, </p>
<p id="v21"><sup><small>21</small></sup>  mida mõningad kiidavad enestel olevat ning on ära eksinud usust. Arm teiega! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Timothy/5">Pauluse Esimene kiri Timoteusele - Peatükk 5</a></td>
        <td><a href="/et/Bible/1_Timothy/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:8-11 <i>Omandit vaadeldi kui vaimset puudust</i>: <a href="/et/The_Urantia_Book/89#p3_2">Ur 89:3.2</a>. </li>
  <li id="fn2"><a href="#cite2">↑</a> 6:11 <i>Järgige Meistri järele</i>: <a href="/et/The_Urantia_Book/196#p1_2">Ur 196:1.2</a>. </li>
  <li id="fn3"><a href="#cite3">↑</a> 6:12 <i>Võitle head usuvõitlust</i>: <a href="/et/The_Urantia_Book/166#p3_4">Ur 166:3.4</a>.  <i>Võitle head usuvõitlust</i>: <a href="/et/The_Urantia_Book/188#p5_5">Ur 188:5.5</a>.  <i>Võitle head usuvõitlust</i>: <a href="/et/The_Urantia_Book/159#p3_8">Ur 159:3.8</a>. </li>
  <li id="fn4"><a href="#cite4">↑</a> 6:12,19 <i>Igavene elu</i>: <a href="/et/The_Urantia_Book/101#p6_8">Ur 101:6.8</a>.  <i>Lootus igavesele elule</i>: <a href="/et/The_Urantia_Book/170#p2_2">Ur 170:2.2</a>.  <i>Kes usub, see ei sure kunagi</i>: <a href="/et/The_Urantia_Book/168#p0_7">Ur 168:0.7</a>.  <i>Igavene elu</i>: <a href="/et/The_Urantia_Book/3#p0_1">Ur 3:0.1</a>.  <i>Elu pärast surma</i>: <a href="/et/The_Urantia_Book/121#p5_11">Ur 121:5.11</a>.  <i>Usklikud ei sure kunagi</i>: <a href="/et/The_Urantia_Book/162#p7_5">Ur 162:7.5</a>.  <i>Usklikel on igavene elu</i>: <a href="/et/The_Urantia_Book/153#p2_11">Ur 153:2.11</a>.  <i>Igavene elu</i>: <a href="/et/The_Urantia_Book/2#p2_1">Ur 2:2.1</a>.  <i>Usklikud elavad igavesti</i>: <a href="/et/The_Urantia_Book/190#p5_4">Ur 190:5.4</a>.  <i>Igavene / igavene elu</i>: <a href="/et/The_Urantia_Book/181#p2_11">Ur 181:2.11</a>.  <i>Igavene / igavene elu</i>: <a href="/et/The_Urantia_Book/170#p2_20">Ur 170:2.20</a>.  <i>Elagu igavesti</i>: <a href="/et/The_Urantia_Book/27#p1_5">Ur 27:1.5</a>.  <i>Igavene elu</i>: <a href="/et/The_Urantia_Book/162#p2_7">Ur 162:2.7</a>.  <i>Uskuge tõtt, saage igavene elu</i>: <a href="/et/The_Urantia_Book/157#p6_10">Ur 157:6.10</a>.  <i>Igavene elu</i>: <a href="/et/The_Urantia_Book/146#p3_7">Ur 146:3.7</a>.  <i>Usu pojad ei sure kunagi</i>: <a href="/et/The_Urantia_Book/193#p1_2">Ur 193:1.2</a>. </li>
  <li id="fn5"><a href="#cite5">↑</a> 6:12:19 <i>Igavese elu andja</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn6"><a href="#cite6">↑</a> 6:13 <i>Elu, nii materiaalne kui ka vaimne</i>: <a href="/et/The_Urantia_Book/36#p6_1">Ur 36:6.1</a>.  <i>Eluline säde – elu müsteerium</i>: <a href="/et/The_Urantia_Book/36#p3_4">Ur 36:3.4</a>. </li>
  <li id="fn7"><a href="#cite7">↑</a> 6:15 <i>Jumalate Jumal</i>: <a href="/et/The_Urantia_Book/64#p6_26">Ur 64:6.26</a>.  <i>Kuningate kuningas</i>: <a href="/et/The_Urantia_Book/21#p4_5">Ur 21:4.5</a>. </li>
  <li id="fn8"><a href="#cite8">↑</a> 6:16 <i>Valgust ei saa keegi läheneda</i>: <a href="/et/The_Urantia_Book/1#p3_3">Ur 1:3.3</a>.  <i>Valgus, mida inimene ei saa lähedale</i>: <a href="/et/The_Urantia_Book/1#p5_3">Ur 1:5.3</a>. </li>
  <li id="fn9"><a href="#cite9">↑</a> 6:17 <i>Ajutine v. vaimne</i>: <a href="/et/The_Urantia_Book/133#p4_6">Ur 133:4.6</a>. </li>
</ol>
</div>
