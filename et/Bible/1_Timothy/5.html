<!--
title: Pauluse Esimene kiri Timoteusele - Peatükk 5
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Timothy/4">Pauluse Esimene kiri Timoteusele - Peatükk 4</a></td>
        <td><a href="/et/Bible/1_Timothy/Index">Indeks</a></td>
        <td><a href="/et/Bible/1_Timothy/6">Pauluse Esimene kiri Timoteusele - Peatükk 6</a></td>
      </tr>
    </tbody>
  </table>
</figure>
<h2> Timoteose isiklik elu ja õpetus </h2>
<p id="v1"><sup><small>1</small></sup>  Vana meest ära sõitle valjusti, vaid manitse teda kui isa, nooremaid kui vendi, </p>
<p id="v2"><sup><small>2</small></sup>  vanemaid naisi kui emasid, nooremaid kui õdesid kõiges meelepuhtuses. </p>
<h2> Leskedest ja nende kohtlemisest koguduses </h2>
<p id="v3"><sup><small>3</small></sup>  Austa leski, kes on õiged lesknaised. </p>
<p id="v4"><sup><small>4</small></sup>  Aga kui kellelgi lesel on lapsi või lapselapsi, siis õppigu need esiti vagalt kohtlema oma majarahvast ja tasuma, mis nad on võlgu oma vanemaile. Sest see on meelepärane Jumala ees. </p>
<p id="v5"><sup><small>5</small></sup>  Aga kes õige lesk on ja üksi maha jäänud, see loodab Jumala peale ja jääb kindlasti anumistesse ja palvetesse ööd ja päevad. </p>
<p id="v6"><sup><small>6</small></sup>  Aga kes elab lihahimus, see on elusalt surnud. </p>
<p id="v7"><sup><small>7</small></sup>  Ja sedagi pane südamele, et nad oleksid laitmatud. </p>
<p id="v8"><sup><small>8</small></sup>  Aga kui keegi enese omaste ja iseäranis kodakondsete eest ei kanna hoolt, see on usu ära salanud ja on pahem kui uskmatu. </p>
<p id="v9"><sup><small>9</small></sup>  Leskede hulka loetagu ainult niisugune, kes on vähemalt kuuskümmend aastat vana ja on olnud ühe mehe naine, </p>
<p id="v10"><sup><small>10</small></sup>  ja kes on tunnustatud heade tegude poolest, kui ta on kasvatanud lapsi, kui ta on vastu võtnud võõraid, kui ta on pühade jalgu pesnud, kui ta on aidanud hädasolijaid, kui ta on püüdnud teha kõiksugust head. </p>
<p id="v11"><sup><small>11</small></sup>  Kuid nooremaid leski keeldu vastu võtmast, sest kui iharus neid Kristuse kiuste vallutab, siis nad tahavad minna mehele, </p>
<p id="v12"><sup><small>12</small></sup>  ja neid tuleb süüdistada selles, et nad on hüljanud esimese usu. </p>
<p id="v13"><sup><small>13</small></sup>  Kui nad on pealegi jõude, harjuvad nad käima mööda maju, ja siis ei ole nad mitte ainult jõude, vaid ka lobisejad ning uudishimulikud ja räägivad sobimatuid asju. </p>
<p id="v14"><sup><small>14</small></sup>  Ma tahan siis, et nooremad läheksid mehele ja tooksid lapsi ilmale, valitseksid majatalitusi ega annaks vastasele põhjust solvamiseks. </p>
<p id="v15"><sup><small>15</small></sup>  Sest mõned ongi juba pöördunud saatana jälgedesse. </p>
<p id="v16"><sup><small>16</small></sup>  Kui kellelgi usklikul mehel või naisel on leski omaste seas, siis nad hooldagu neid ja ärgu saagu need koormaks kogudusele, et see võiks hooldada tõelisi leski. </p>
<h2> Koguduse vanemaist </h2>
<p id="v17"><sup><small>17</small></sup>  Vanemaid, kes hästi juhatavad kogudusi, peetagu kahekordse austuse vääriliseks, eriti neid, kes töötavad sõnas ja õpetuses. </p>
<p id="v18"><sup><small>18</small></sup>  Sest Kiri ütleb: „Ära seo kinni härja suud, kui ta pahmast tallab!” ja: „Töötegija on oma palga väärt!” </p>
<p id="v19"><sup><small>19</small></sup>  Vanema vastu tõstetud kaebust ära võta kuulda, kui ei ole juures kaht või kolme tunnistajat. </p>
<p id="v20"><sup><small>20</small></sup>  Kes pattu teevad, neid noomi kõikide ees, et ka teistel oleks hirm. </p>
<p id="v21"><sup><small>21</small></sup>  Ma vannutan sind Jumala ja Kristuse Jeesuse ja äravalitud inglite ees, et sa seda pead silmas ilma eelarvamiseta ega tee midagi erapoolikult. </p>
<p id="v22"><sup><small>22</small></sup>  Ära ole kärmas kellelegi käsi pea peale panema ja ära tee ennast teiste pattude osaliseks. Pea ennast puhtana. </p>
<p id="v23"><sup><small>23</small></sup>  Ära joo enam ainult vett, vaid tarvita pisut viina oma kõhu pärast ja oma sageda põdemise pärast. </p>
<p id="v24"><sup><small>24</small></sup>  Mõnede inimeste patud on kohe avalikud ja on kohe hukkamõistetavad, aga mõnede omad saavad tagantjärele ilmsiks. </p>
<p id="v25"><sup><small>25</small></sup>  Samuti on ka head teod kohe avalikud, ja needki, mis seda ei ole, ei või jääda varjule. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Timothy/4">Pauluse Esimene kiri Timoteusele - Peatükk 4</a></td>
        <td><a href="/et/Bible/1_Timothy/Index">Indeks</a></td>
        <td><a href="/et/Bible/1_Timothy/6">Pauluse Esimene kiri Timoteusele - Peatükk 6</a></td>
      </tr>
    </tbody>
  </table>
</figure>
