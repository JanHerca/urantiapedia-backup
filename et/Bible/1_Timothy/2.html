<!--
title: Pauluse Esimene kiri Timoteusele - Peatükk 2
description: 
published: true
date: 2022-10-6T9:46:8Z
tags: bible, bible—1 timothy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Timothy/1">Pauluse Esimene kiri Timoteusele - Peatükk 1</a></td>
        <td><a href="/et/Bible/1_Timothy/Index">Indeks</a></td>
        <td><a href="/et/Bible/1_Timothy/3">Pauluse Esimene kiri Timoteusele - Peatükk 3</a></td>
      </tr>
    </tbody>
  </table>
</figure>
<h2> Palvet tehtagu kõigi inimeste eest </h2>
<p id="v1"><sup><small>1</small></sup>  Ma manitsen siis nüüd kõigepealt tegema palveid, palvusi, eestpalveid, tänupalveid kõigi inimeste eest, </p>
<p id="v2"><sup><small>2</small></sup>  kuningate ja kõigi ülemate eest, et võiksime vaikset ja rahulikku elu elada kõiges jumalakartuses ja aususes. </p>
<p id="v3"><sup><small>3</small></sup>  Sest see on hea ja armas Jumala, meie Õnnistegija meelest, </p>
<p id="v4"><sup><small>4</small></sup>  kes tahab, et kõik inimesed õndsaks saaksid ja tõe tunnetusele tuleksid. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Sest Jumal on üks, ka vahemees üks Jumala ja inimeste vahel, inimene Kristus Jeesus, <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  kes andis iseenese lunastushinnaks kõikide eest, et sellest antaks tunnistust parajail aegadel; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  ja selle tarvis olen mina pandud kuulutajaks ja apostliks - ma räägin tõtt Kristuses ega valeta mitte - paganate õpetajaks usus ja tões. </p>
<p id="v8"><sup><small>8</small></sup>  Ma tahan siis, et mehed palvetaksid igas kogumispaigas ja tõstaksid üles pühad käed ilma vihata ja kahtlemiseta; </p>
<p id="v9"><sup><small>9</small></sup>  nõndasamuti ka, et naised, viisakalt riietatud, endid ehiksid häbeliku ja mõistliku meelega, mitte juuksepalmikutega ega kullaga ega pärlitega ega kalliste riietega, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  vaid heade tegudega, nõnda kui sobib naistele, kes endid tunnistavad jumalakartlikeks. </p>
<p id="v11"><sup><small>11</small></sup>  Naine õppigu vaiksel viisil, olles kõigiti alistuv. </p>
<p id="v12"><sup><small>12</small></sup>  Aga naisele ma ei luba õpetada ega valitseda mehe üle, vaid ta elagu vaikselt. </p>
<p id="v13"><sup><small>13</small></sup>  Sest Aadam loodi enne, siis Eeva; </p>
<p id="v14"><sup><small>14</small></sup>  ega Aadamat petetud, vaid naist peteti ja ta sattus üleastumisse, </p>
<p id="v15"><sup><small>15</small></sup>  aga ta saab õndsaks lastesünnitamise läbi, kui ta jääb ususse ja armastusse ning pühitsusse mõistliku meelega. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Timothy/1">Pauluse Esimene kiri Timoteusele - Peatükk 1</a></td>
        <td><a href="/et/Bible/1_Timothy/Index">Indeks</a></td>
        <td><a href="/et/Bible/1_Timothy/3">Pauluse Esimene kiri Timoteusele - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:4 <i>Kas kõik inimesed saavad päästetud</i>: <a href="/et/The_Urantia_Book/2#p5_2">Ur 2:5.2</a>. </li>
  <li id="fn2"><a href="#cite2">↑</a> 2:5 <i>Issand Jumal on üks</i>: <a href="/et/The_Urantia_Book/1#p7_6">Ur 1:7.6</a>.  <i>Üks Jumal</i>: <a href="/et/The_Urantia_Book/92#p6_6">Ur 92:6.6</a>.  <i>Üks Jumal</i>: <a href="/et/The_Urantia_Book/45#p4_8">Ur 45:4.8</a>.  <i>Jeesus oli „inimene“</i>: <a href="/et/The_Urantia_Book/141#p7_14">Ur 141:7.14</a>.  <i>Jumal on üks</i>: <a href="/et/The_Urantia_Book/56#p4_4">Ur 56:4.4</a>.  <i>Issand on üks Jumal</i>: <a href="/et/The_Urantia_Book/96#p5_5">Ur 96:5.5</a>.  <i>Ei ole Jumalat sinu kõrval</i>: <a href="/et/The_Urantia_Book/1#p0_1">Ur 1:0.1</a>.  <i>Üks Jumal</i>: <a href="/et/The_Urantia_Book/92#p5_8">Ur 92:5.8</a>.  <i>Üks Jumal</i>: <a href="/et/The_Urantia_Book/131#p10_2">Ur 131:10.2</a>.  <i>Issand, meie Jumal, on üks Jumal</i>: <a href="/et/The_Urantia_Book/10#p7_1">Ur 10:7.1</a>. </li>
  <li id="fn3"><a href="#cite3">↑</a> 2:6 <i>Ei mingit "patu lepitust" Contra:</i>: <a href="/et/The_Urantia_Book/186#p5_7">Ur 186:5.7</a>. </li>
  <li id="fn4"><a href="#cite4">↑</a> 2:9-12 <i>Pauluse seisukoht naiste suhtes</i>: <a href="/et/The_Urantia_Book/150#p1_3">Ur 150:1.3</a>. </li>
</ol>
</div>
