<!--
title: Pauluse Esimene kiri Timoteusele - Peatükk 3
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Timothy/2">Pauluse Esimene kiri Timoteusele - Peatükk 2</a></td>
        <td><a href="/et/Bible/1_Timothy/Index">Indeks</a></td>
        <td><a href="/et/Bible/1_Timothy/4">Pauluse Esimene kiri Timoteusele - Peatükk 4</a></td>
      </tr>
    </tbody>
  </table>
</figure>
<h2> Nõuded koguduse ülevaatajate ja abiliste kohta </h2>
<p id="v1"><sup><small>1</small></sup>  Ustav on see sõna: kui keegi püüab koguduse ülevaataja ametisse, siis ta igatseb kaunist tööd. </p>
<p id="v2"><sup><small>2</small></sup>  Niisiis tuleb koguduse ülevaatajal olla laitmatu, ühe naise mees, kaine, mõistlik, viisakas, külalislahke, osav õpetama; </p>
<p id="v3"><sup><small>3</small></sup>  mitte joodik, mitte riiakas, vaid leebe, rahunõudja, mitte rahaahne, </p>
<p id="v4"><sup><small>4</small></sup>  vaid kes oma maja hästi valitseb, kes oma lapsi peab sõnakuulmises kõige aususega. </p>
<p id="v5"><sup><small>5</small></sup>  Sest kui keegi iseenese maja ei oska juhtida, kuidas ta võib hoolt kanda Jumala koguduse eest? </p>
<p id="v6"><sup><small>6</small></sup>  Ta ärgu olgu alles vastpöördunu, et ta ei läheks uhkeks ega langeks sama nuhtluse alla kui kurat. </p>
<p id="v7"><sup><small>7</small></sup>  Ka olgu tal hea tunnistus neilt, kes on väljaspool kogudust, et ta ei satuks naeru alla ja kuradi köitesse. </p>
<p id="v8"><sup><small>8</small></sup>  Nõndasamuti tuleb ka abilistel olla ausad, mitte kahekeelsed, mitte joomamehed, mitte liigkasuvõtjad, vaid sellised, </p>
<p id="v9"><sup><small>9</small></sup>  kellel usu saladus on puhtas südametunnistuses. </p>
<p id="v10"><sup><small>10</small></sup>  Ent nad katsutagu enne läbi ja siis, kui nad on laitmatud, astugu nad ametisse. </p>
<p id="v11"><sup><small>11</small></sup>  Nõndasamuti olgu nende naised ausad, mitte keelepeksjad, kained, ustavad kõigis asjus. </p>
<p id="v12"><sup><small>12</small></sup>  Koguduse abilised olgu ühe naise mehed, kes oma lapsi ja oma peret hästi juhivad. </p>
<p id="v13"><sup><small>13</small></sup>  Sest need, kes on hästi pidanud oma ametit, saavutavad enestele kauni lugupidamise ja suure julguse usus, mis on Kristuses Jeesuses. </p>
<h2> Meie usu suur ja sügav sisu </h2>
<p id="v14"><sup><small>14</small></sup>  Seda kirjutan sulle, ehk ma küll loodan pea tulla sinu juurde, </p>
<p id="v15"><sup><small>15</small></sup>  et kui ma viibin, sa teaksid, kuidas tuleb käituda Jumala kojas, mis on elava Jumala kogudus, tõe sammas ja alustugi. </p>
<p id="v16"><sup><small>16</small></sup>  Ja vastuvaieldamatu suur on jumalakartuse saladus: Jumal on avalikuks saanud lihas, õigeks mõistetud Vaimus, ilmunud inglitele, kuulutatud paganate seas, usutud maailmas, üles võetud ausse! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Timothy/2">Pauluse Esimene kiri Timoteusele - Peatükk 2</a></td>
        <td><a href="/et/Bible/1_Timothy/Index">Indeks</a></td>
        <td><a href="/et/Bible/1_Timothy/4">Pauluse Esimene kiri Timoteusele - Peatükk 4</a></td>
      </tr>
    </tbody>
  </table>
</figure>
