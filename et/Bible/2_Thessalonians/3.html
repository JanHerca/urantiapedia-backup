<!--
title: Pauluse Teine kiri tessalooniklastele - Peatükk 3
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/2_Thessalonians/2">Pauluse Teine kiri tessalooniklastele - Peatükk 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/2_Thessalonians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<h2> Apostli soov eestpalveks </h2>
<p id="v1"><sup><small>1</small></sup>  Lõppeks, vennad, paluge meie eest, et Issanda sõna leviks ja et see tõuseks ausse nõnda nagu teiegi juures, </p>
<p id="v2"><sup><small>2</small></sup>  ja et me pääseksime nurjatute ja kurjade inimeste käest. Sest usk ei ole mitte igaühe oma. </p>
<p id="v3"><sup><small>3</small></sup>  Aga Issand on ustav, kes teid kinnitab ja kurja eest hoiab. </p>
<p id="v4"><sup><small>4</small></sup>  Ja me loodame teist Issandas, et te nüüd ja ka edaspidi teete, mida me käsime. </p>
<p id="v5"><sup><small>5</small></sup>  Ent Issand juhtigu teie südamed Jumala armastuse ja Kristuse kannatlikkuse poole. </p>
<h2> Käsk töötamiseks </h2>
<p id="v6"><sup><small>6</small></sup>  Aga me käsime teid, vennad, meie Issanda Jeesuse Kristuse nimel hoiduda igast vennast, kes elab korratut elu ja mitte seda pärimust mööda, mille olete meilt saanud. </p>
<p id="v7"><sup><small>7</small></sup>  Sest te teate ise, kuidas te peate meie eeskuju järgi elama, sest me ei ole elanud korratult teie keskel </p>
<p id="v8"><sup><small>8</small></sup>  ega ole kellegi juures leiba muidu söönud, vaid oleme vaeva ja rängeldamisega ööd ja päevad teinud tööd, et mitte kedagi teie seast koormata; </p>
<p id="v9"><sup><small>9</small></sup>  ei mitte, et meil poleks selleks meelevalda, vaid et me annaksime teile head eeskuju käia meie järel. </p>
<p id="v10"><sup><small>10</small></sup>  Sest ka siis, kui olime teie juures, seadsime nii, et kes ei taha tööd teha, ärgu ka söögu. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Me kuuleme ju, et mõned teie seast elavad korratut elu ega tee tööd, vaid janditavad. </p>
<p id="v12"><sup><small>12</small></sup>  Ent niisuguseid me käsime ja manitseme Issandas Jeesuses Kristuses, et nad vaikselt tööd tehes sööksid omaenese leiba! </p>
<p id="v13"><sup><small>13</small></sup>  Kuid teie, vennad, ärge tüdige head tegemast! <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Aga kui keegi meie sõna, mis meie kirja kaudu on öeldud, ei võta kuulda, siis pidage teda silmas ja ärge tehke tegemist temaga, et ta häbeneks. </p>
<p id="v15"><sup><small>15</small></sup>  Ometi ärge pidage teda vaenlaseks, vaid hoiatage teda kui venda. </p>
<h2> Õnnistussõnad </h2>
<p id="v16"><sup><small>16</small></sup>  Aga Rahuissand ise andku teile rahu alati ja igal viisil! Issand olgu teie kõikidega! </p>
<p id="v17"><sup><small>17</small></sup>  See tervitus on minu, Pauluse käega; see on tunnuseks igas kirjas; nõnda ma kirjutan. </p>
<p id="v18"><sup><small>18</small></sup>  Meie Issanda Jeesuse Kristuse arm olgu teie kõikidega! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 3:10 <i>Mis ei tööta, see ei söö</i>: <a href="/et/The_Urantia_Book/140#p8_2">Ur 140:8.2</a>.  <i>Kui ei tööta, siis ei söö</i>: <a href="/et/The_Urantia_Book/69#p2_5">Ur 69:2.5</a>. </li>
  <li id="fn2"><a href="#cite2">↑</a> 3:13 <i>Ära väsi heategevuses</i>: <a href="/et/The_Urantia_Book/174#p0_2">Ur 174:0.2</a>.  <i>Ära väsi heategevuses</i>: <a href="/et/The_Urantia_Book/163#p6_7">Ur 163:6.7</a>.  <i>Ära väsi heategevuses</i>: <a href="/et/The_Urantia_Book/156#p5_21">Ur 156:5.21</a>. </li>
</ol>
</div>
