<!--
title: Pauluse Teine kiri tessalooniklastele - Peatükk 2
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Thessalonians/1">Pauluse Teine kiri tessalooniklastele - Peatükk 1</a></td>
        <td><a href="/et/Bible/2_Thessalonians/Index">Indeks</a></td>
        <td><a href="/et/Bible/2_Thessalonians/3">Pauluse Teine kiri tessalooniklastele - Peatükk 3</a></td>
      </tr>
    </tbody>
  </table>
</figure>
<h2> Ekslikud arusaamad Kristuse tulekust </h2>
<p id="v1"><sup><small>1</small></sup>  Aga me palume teid, vennad, meie Issanda Jeesuse Kristuse tulemise ja meie kokkusaamise pärast temaga, </p>
<p id="v2"><sup><small>2</small></sup>  et te ei annaks endid niipea kõigutada sinna ja tänna eemale õigest meelest ega heidutada ei vaimu läbi ega sõna läbi või kirja läbi, otsekui oleks see meie lähetatud, nagu peaks Issanda päev olema käes. </p>
<p id="v3"><sup><small>3</small></sup>  Ärgu ükski teid petku mingil kombel; sest see päev ei tule mitte enne, kui on tulnud ärataganemine ja saanud avalikuks ülekohtu-inimene, hukatusepoeg, </p>
<p id="v4"><sup><small>4</small></sup>  kes paneb vastu ja tõstab enese üle kõige, mida nimetatakse Jumalaks või jumalateenistuseks, nii et ta istub Jumala templisse ja ütleb enese olevat Jumala. </p>
<p id="v5"><sup><small>5</small></sup>  Eks te mäleta, et ma seda teile ütlesin, kui olin alles teie juures? </p>
<p id="v6"><sup><small>6</small></sup>  Ja nüüd te teate, mis takistab teda saamast avalikuks omal ajal. </p>
<p id="v7"><sup><small>7</small></sup>  Sest ülekohtu saladus on juba mõjumas; ainult peab enne vahelt kõrvaldatama see, kes teda siiamaani takistab; </p>
<p id="v8"><sup><small>8</small></sup>  ja siis saab avalikuks ülekohtune - kelle Issand Jeesus hävitab oma suu vaimuga ja kellele ta teeb otsa oma tulemise ilmumisega - </p>
<p id="v9"><sup><small>9</small></sup>  kelle tulemine sünnib saatana võimu mõjustusel igasuguses valeväes ja valetunnustähtedega ja valeimetegudega </p>
<p id="v10"><sup><small>10</small></sup>  ja igasuguse ülekohtu pettuses neile, kes hukka lähevad, sellepärast et nad ei võtnud vastu tõearmastust, et nad oleksid võinud pääseda. </p>
<p id="v11"><sup><small>11</small></sup>  Ja sellepärast Jumal läkitab neile vägeva eksituse, et nad hakkavad uskuma valet, </p>
<p id="v12"><sup><small>12</small></sup>  et mõistetaks hukka kõik need, kes ei ole uskunud tõde, vaid kellel on olnud hea meel ülekohtust. </p>
<h2> Tänu Jumalale ja palve koguduse eest </h2>
<p id="v13"><sup><small>13</small></sup>  Aga me peame alati tänama Jumalat teie eest, Issanda armastatud vennad, et Jumal algusest teid on valinud õndsuseks Vaimu pühitsemise ja tõeusu kaudu, </p>
<p id="v14"><sup><small>14</small></sup>  milleks ta on teidki kutsunud meie evangeeliumi läbi, et te kätte saaksite meie Issanda Jeesuse Kristuse au. </p>
<p id="v15"><sup><small>15</small></sup>  Siis seiske nüüd, vennad, ja pidage kinni neist õpetusist, mis te meilt olete õppinud suusõnal või kirja teel. </p>
<p id="v16"><sup><small>16</small></sup>  Aga meie Issand Jeesus Kristus ise ja Jumal, meie Isa, kes meid on armastanud ja meile on andnud igavese troosti ja hea lootuse armuannina, </p>
<p id="v17"><sup><small>17</small></sup>  trööstigu teie südameid ja kinnitagu teid igasuguses heas teos ja sõnas! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Thessalonians/1">Pauluse Teine kiri tessalooniklastele - Peatükk 1</a></td>
        <td><a href="/et/Bible/2_Thessalonians/Index">Indeks</a></td>
        <td><a href="/et/Bible/2_Thessalonians/3">Pauluse Teine kiri tessalooniklastele - Peatükk 3</a></td>
      </tr>
    </tbody>
  </table>
</figure>
