<!--
title: Jeremija Nutulaulud - Peatükk 3
description: 
published: true
date: 2022-10-6T9:46:8Z
tags: bible, bible—lamentations
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Lamentations/2">Jeremija Nutulaulud - Peatükk 2</a></td>
        <td><a href="/et/Bible/Lamentations/Index">Indeks</a></td>
        <td><a href="/et/Bible/Lamentations/4">Jeremija Nutulaulud - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mina olen mees, kes nägi viletsust tema nuhtluse nuudi all. </p>
<p id="v2"><sup><small>2</small></sup>  Ta ajas mind ja pani mind käima pimeduses, mitte valguses. </p>
<p id="v3"><sup><small>3</small></sup>  Tõesti, ta pööras oma käe minu vastu ja tõstab seda minu vastu iga päev. </p>
<p id="v4"><sup><small>4</small></sup>  Ta kulutas mu liha ja naha, ta murdis mu luud. </p>
<p id="v5"><sup><small>5</small></sup>  Ta ehitas mu vastu kindluse ja ümbritses mind kibeduse ning vaevaga. </p>
<p id="v6"><sup><small>6</small></sup>  Ta pani mu istuma pimedusse nagu need, kes on ammu surnud. </p>
<p id="v7"><sup><small>7</small></sup>  Ta tegi mu ümber müüri ja ma ei pääse välja, ta pani mind raskeisse ahelaisse. </p>
<p id="v8"><sup><small>8</small></sup>  Kuigi ma hüüan ja karjun appi, summutab tema mu palved. </p>
<p id="v9"><sup><small>9</small></sup>  Ta tegi mu teele tahutud kividest müüri, rikkus mu teerajad. </p>
<p id="v10"><sup><small>10</small></sup>  Ta on mulle varitsevaks karuks, peidus olevaks lõviks. </p>
<p id="v11"><sup><small>11</small></sup>  Ta paiskas segi mu teed, kiskus mind lõhki, tegi mu lagedaks. </p>
<p id="v12"><sup><small>12</small></sup>  Ta tõmbas oma ammu vinna ja pani mind oma nooltele märgiks. </p>
<p id="v13"><sup><small>13</small></sup>  Ta laskis oma nooled mu neerudesse. </p>
<p id="v14"><sup><small>14</small></sup>  Ma olen kogu oma rahva naeruks, nende igapäevaseks pilkelauluks. </p>
<p id="v15"><sup><small>15</small></sup>  Ta toitis mind kibedate taimedega, jootis mind koirohuga. </p>
<p id="v16"><sup><small>16</small></sup>  Ta vajutas mu põrmu, laskis mu hambad kuluda sõmeras. </p>
<p id="v17"><sup><small>17</small></sup>  Jah, sina tõukasid mu hinge rahupõlvest välja, ma olen unustanud, mis on õnn. </p>
<p id="v18"><sup><small>18</small></sup>  Ma ütlen: Kadunud on mu jõud ja mu lootus Issanda peale. </p>
<p id="v19"><sup><small>19</small></sup>  Mõtle mu viletsusele ja kodutusele, koirohule ja mürgile! </p>
<p id="v20"><sup><small>20</small></sup>  Sina küll mõtled sellele, et mu hing on rõhutud. </p>
<p id="v21"><sup><small>21</small></sup>  Seda võtan ma südamesse, sellepärast loodan ma veel: </p>
<p id="v22"><sup><small>22</small></sup>  see on Issanda suur heldus, et me pole otsa saanud, sest tema halastused pole lõppenud: </p>
<p id="v23"><sup><small>23</small></sup>  need on igal hommikul uued - sinu ustavus on suur! </p>
<p id="v24"><sup><small>24</small></sup>  Issand on mu osa, ütleb mu hing, seepärast loodan ma tema peale. </p>
<p id="v25"><sup><small>25</small></sup>  Issand on hea neile, kes teda ootavad, hingele, kes teda otsib. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Hea on oodata kannatlikult Issanda päästet. </p>
<p id="v27"><sup><small>27</small></sup>  Hea on mehele, kui ta kannab iket oma nooruses. </p>
<p id="v28"><sup><small>28</small></sup>  Ta istugu üksi ja vakka, kui see on pandud ta peale! </p>
<p id="v29"><sup><small>29</small></sup>  Ta pistku oma suu põrmu - võib-olla on veel lootust! </p>
<p id="v30"><sup><small>30</small></sup>  Ta andku oma põsk sellele, kes teda lööb, et ta oleks küllalt teotatud! </p>
<p id="v31"><sup><small>31</small></sup>  Sest Issand ei tõuka ära igaveseks. </p>
<p id="v32"><sup><small>32</small></sup>  Kui ta on kurvastanud, siis ta ka halastab oma suure helduse pärast. </p>
<p id="v33"><sup><small>33</small></sup>  Sest ta ei alanda ega kurvasta inimlapsi mitte südamest. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Kui jalge alla tallatakse kõik vangid maal, </p>
<p id="v35"><sup><small>35</small></sup>  kui väänatakse mehe õigust Kõigekõrgema palge ees, <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  kui inimesele tehakse ülekohut tema riiuasjas - kas Issand seda ei näe? </p>
<p id="v37"><sup><small>37</small></sup>  Kes ütleb, et midagi sünnib, ilma et Issand oleks seda käskinud? </p>
<p id="v38"><sup><small>38</small></sup>  Eks tule Kõigekõrgema suust niihästi kuri kui hea? </p>
<p id="v39"><sup><small>39</small></sup>  Miks inimesed elus nurisevad? Igaüks nurisegu omaenese patu pärast! </p>
<p id="v40"><sup><small>40</small></sup>  Uurigem ja proovigem oma teid ja pöördugem tagasi Issanda juurde! </p>
<p id="v41"><sup><small>41</small></sup>  Tõstkem oma südamed ja käed Jumala poole taevas! </p>
<p id="v42"><sup><small>42</small></sup>  Me oleme üleastujad ja vastuhakkajad, sina ei andnudki meile andeks. </p>
<p id="v43"><sup><small>43</small></sup>  Sa oled peitunud vihasse, oled meid jälitanud, armuta surmanud. </p>
<p id="v44"><sup><small>44</small></sup>  Sa oled peitunud pilvesse, et palved ei pääseks läbi. </p>
<p id="v45"><sup><small>45</small></sup>  Sa oled teinud meid pühkmeiks ja jätisteks rahvaste seas. </p>
<p id="v46"><sup><small>46</small></sup>  Kõik meie vaenlased ajavad oma suu ammuli meie vastu. </p>
<p id="v47"><sup><small>47</small></sup>  Meile on tulnud hirm ja haud, hävitus ja hukkumine. </p>
<p id="v48"><sup><small>48</small></sup>  Veeojad voolavad mu silmist mu rahva tütre hävingu pärast. </p>
<p id="v49"><sup><small>49</small></sup>  Mu silmad voolavad lakkamatult, pisaratel ei ole pidamist, </p>
<p id="v50"><sup><small>50</small></sup>  kuni Issand vaatab taevast alla ja näeb. </p>
<p id="v51"><sup><small>51</small></sup>  Mu silm teeb mu hingele valu kõigi mu linna tütarde pärast. </p>
<p id="v52"><sup><small>52</small></sup>  Tõesti, nagu lindu küttisid mind need, kes põhjuseta on mu vaenlased. </p>
<p id="v53"><sup><small>53</small></sup>  Nad tahtsid mu elu kustutada kaevus ja pildusid mu peale kive. </p>
<p id="v54"><sup><small>54</small></sup>  Vesi tõusis mul üle pea, ma ütlesin: „Nüüd olen kadunud!” </p>
<p id="v55"><sup><small>55</small></sup>  Ma hüüdsin su nime, Issand, sügavaimast kaevust. </p>
<p id="v56"><sup><small>56</small></sup>  Sina kuulsid mu hüüdu: „Ära peida oma kõrva mu appihüüde eest, et saaksin kergendust!” </p>
<p id="v57"><sup><small>57</small></sup>  Sa olid ligi, kui ma sind hüüdsin, sa ütlesid: „Ära karda!” </p>
<p id="v58"><sup><small>58</small></sup>  Sina, Issand, seletad mu hinge riiuasja, sina lunastad mu elu. </p>
<p id="v59"><sup><small>59</small></sup>  Sina, Issand, näed mu rõhumist, mõista mulle õigust! </p>
<p id="v60"><sup><small>60</small></sup>  Sina näed kogu nende kättemaksu, kõiki nende kavatsusi mu vastu. </p>
<p id="v61"><sup><small>61</small></sup>  Sina kuuled nende laimamist, Issand, kõiki nende kavatsusi minu vastu. </p>
<p id="v62"><sup><small>62</small></sup>  Mu vastaste huuled ja nende pomin on mu vastu iga päev. </p>
<p id="v63"><sup><small>63</small></sup>  Vaata, kas nad istuvad või tõusevad - mina olen nende pilkelaul. </p>
<p id="v64"><sup><small>64</small></sup>  Maksa neile kätte, Issand, nende kätetööd mööda! </p>
<p id="v65"><sup><small>65</small></sup>  Anna neile paadunud süda, tulgu su sajatus nende peale! </p>
<p id="v66"><sup><small>66</small></sup>  Aja neid taga raevus ja hävita nad Issanda taeva alt! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Lamentations/2">Jeremija Nutulaulud - Peatükk 2</a></td>
        <td><a href="/et/Bible/Lamentations/Index">Indeks</a></td>
        <td><a href="/et/Bible/Lamentations/4">Jeremija Nutulaulud - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:25 <i>1. osa: Jumal on hea</i>: <a href="/et/The_Urantia_Book/2#p6_3">Ur 2:6.3</a>. </li>
  <li id="fn2"><a href="#cite2">↑</a> 3:33 <i>Ta ei kannata vabatahtlikult</i>: <a href="/et/The_Urantia_Book/2#p4_1">Ur 2:4.1</a>.  <i>Issand ei vaevata vabatahtlikult</i>: <a href="/et/The_Urantia_Book/148#p5_5">Ur 148:5.5</a>.  <i>Ta ei kannata vabatahtlikult</i>: <a href="/et/The_Urantia_Book/97#p6_3">Ur 97:6.3</a>.  <i>Isa ei kannata meelega</i>: <a href="/et/The_Urantia_Book/148#p6_11">Ur 148:6.11</a>. </li>
  <li id="fn3"><a href="#cite3">↑</a> 3:35,38 <i>Most Highs</i>: <a href="/et/The_Urantia_Book/43#p3_1">Ur 43:3.1</a>.  <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>. </li>
</ol>
</div>
