<!--
title: Jeremija Nutulaulud - Peatükk 5
description: 
published: true
date: 2022-10-6T9:46:8Z
tags: bible, bible—lamentations
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Lamentations/4">Jeremija Nutulaulud - Peatükk 4</a></td>
        <td><a href="/et/Bible/Lamentations/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mõtle, Issand, sellele, mis on meiega juhtunud, vaata ja näe meie teotust! </p>
<p id="v2"><sup><small>2</small></sup>  Meie pärisosa on läinud võõraste, meie kojad muulaste kätte. </p>
<p id="v3"><sup><small>3</small></sup>  Me oleme jäänud orbudeks, isatuiks, meie emad on lesed. </p>
<p id="v4"><sup><small>4</small></sup>  Vett me joome raha eest, puid me saame ostes. </p>
<p id="v5"><sup><small>5</small></sup>  Jälitajad on meil kaela peal, me väsime, meile ei anta asu. </p>
<p id="v6"><sup><small>6</small></sup>  Egiptusele ja Assurile me andsime käe, et saada kõhutäit leiba. </p>
<p id="v7"><sup><small>7</small></sup>  Meie vanemad tegid pattu: neid ei ole enam. Meie kanname nende süüd. </p>
<p id="v8"><sup><small>8</small></sup>  Orjad valitsevad meie üle, ei ole nende käest lahtikiskujat. </p>
<p id="v9"><sup><small>9</small></sup>  Elu ohustades toome enestele leiba, sest kõrbes on mõõk. </p>
<p id="v10"><sup><small>10</small></sup>  Meie nahk hõõgub nagu ahi näljakõrvetuste pärast. </p>
<p id="v11"><sup><small>11</small></sup>  Siionis on naised raisatud ja Juuda linnades neitsid. </p>
<p id="v12"><sup><small>12</small></sup>  Vürstid on poodud nende käe läbi, vanade vastu ei ole olnud austust. </p>
<p id="v13"><sup><small>13</small></sup>  Noored mehed peavad ajama käsikivi ja poisid komistavad puukoorma all. </p>
<p id="v14"><sup><small>14</small></sup>  Vanemad on kadunud väravast, noorukid pillimängude juurest. </p>
<p id="v15"><sup><small>15</small></sup>  On lõppenud meie südame rõõm, meie tants on muutunud leinaks. </p>
<p id="v16"><sup><small>16</small></sup>  Kroon on langenud meie peast. Häda meile, et oleme pattu teinud! </p>
<p id="v17"><sup><small>17</small></sup>  Seepärast on meie süda haige, nende asjade pärast on meie silmad jäänud pimedaks, </p>
<p id="v18"><sup><small>18</small></sup>  Siioni mäe pärast, mis on nii laastatud, et seal luusivad rebased. </p>
<p id="v19"><sup><small>19</small></sup>  Sina, Issand, valitsed igavesti, sinu aujärg jääb põlvest põlve. </p>
<p id="v20"><sup><small>20</small></sup>  Mispärast sa tahad meid unustada alatiseks, meid maha jätta pikaks ajaks? </p>
<p id="v21"><sup><small>21</small></sup>  Too meid, Issand, tagasi enese juurde, siis me pöördume! Uuenda meie päevi nagu muiste! </p>
<p id="v22"><sup><small>22</small></sup>  Või oled sa meid tõuganud hoopis ära, vihastunud meie peale üliväga? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Lamentations/4">Jeremija Nutulaulud - Peatükk 4</a></td>
        <td><a href="/et/Bible/Lamentations/Index">Indeks</a></td>
        <td> </td>
      </tr>
    </tbody>
  </table>
</figure>
