<!--
title: Haggai - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Haggai/1">Haggai - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Haggai/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Seitsmenda kuu kahekümne esimesel päeval tuli prohvet Haggai kaudu Jehoova sõna; ta ütles: </p>
<p id="v2"><sup><small>2</small></sup>  „Räägi nüüd Serubbaabelile, Sealtieli pojale, Juuda maavalitsejale, ja Joosuale, Joosadaki pojale ülempreestrile, ja allesjäänud rahvale ning ütle: </p>
<p id="v3"><sup><small>3</small></sup>  kes teist, allesjäänuist, on näinud seda koda selle endises toreduses? Missugusena näete seda nüüd? Eks see ole teie silmis, nagu ei olekski midagi? </p>
<p id="v4"><sup><small>4</small></sup>  Aga ole nüüd tubli, Serubbaabel, ütleb Jehoova, ja ole tubli, Joosua, Joosadaki poeg, ülempreester, ja olge tublid, kõik maa rahvas, ütleb Jehoova, ja tehke tööd, sest mina olen teiega, ütleb vägede Jehoova! </p>
<p id="v5"><sup><small>5</small></sup>  Selle lepingu sõna, mille ma tegin teiega, kui te Egiptusest ära tulite, ja minu vaim püsivad teie keskel. Ärge kartke! </p>
<p id="v6"><sup><small>6</small></sup>  Sest nõnda ütleb vägede Jehoova: veel pisut aega, ja ma panen värisema taeva ja maa, mere ja kuiva maa! </p>
<p id="v7"><sup><small>7</small></sup>  Ja ma panen värisema kõik paganad, nõnda et kõigi paganate rikkused tuuakse ja ma täidan selle koja toredusega, ütleb vägede Jehoova! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Minu on hõbe ja minu on kuld, ütleb vägede Jehoova! </p>
<p id="v9"><sup><small>9</small></sup>  Selle koja tulevane toredus peab olema suurem kui oli esimesel, ütleb vägede Jehoova, ja selles paigas ma annan rahu, ütleb vägede Jehoova!” </p>
<p id="v10"><sup><small>10</small></sup>  Üheksanda kuu kahekümne neljandal päeval, Daarjavese teisel aastal, tuli Jehoova sõna prohvet Haggaile; ta ütles: </p>
<p id="v11"><sup><small>11</small></sup>  „Nõnda ütleb vägede Jehoova: küsi ometi preestrilt õpetust ja ütle: </p>
<p id="v12"><sup><small>12</small></sup>  kui keegi kannab pühitsetud liha oma kuue hõlmas ja puudutab oma hõlmaga leiba või leent, viina või õli või mõnd muud rooga, kas see saab siis pühaks?„ Ja preestrid vastasid ning ütlesid: ”Ei!” </p>
<p id="v13"><sup><small>13</small></sup>  Seejärel küsis Haggai: „Kui keegi laibast roojastatu puudutab mõnd neist, kas see saab siis roojaseks?” Ja preestrid vastasid ning ütlesid: „See saab roojaseks!” </p>
<p id="v14"><sup><small>14</small></sup>  Siis kostis Haggai ja ütles: „Niisugune on see rahvas ja niisugune on see sugu mu palge ees, ütleb Jehoova, ja niisugune on kõik nende kätetöö ja see, mis nad seal ohverdavad: see on roojane! </p>
<p id="v15"><sup><small>15</small></sup>  Ja nüüd pange ometi tähele tänasest päevast alates! Enne kui Jehoova templis pandi kivi kivi peale, </p>
<p id="v16"><sup><small>16</small></sup>  kuidas oli siis teiega lugu? Tulles kahekümnemõõdulise viljahunniku juurde, oli seal kümme; tulles surutõrre juurde, et ammendada tõrrest viiskümmend mõõtu, oli seal kakskümmend! </p>
<p id="v17"><sup><small>17</small></sup>  Mina lõin teid, kõike teie kätetööd viljakõrvetuse, roosteudu ja rahega, aga ükski teist ei pöördunud tagasi minu juurde, ütleb Jehoova! </p>
<p id="v18"><sup><small>18</small></sup>  Pange ometi tähele sellest päevast peale, alates üheksanda kuu kahekümne neljandast päevast, sellest päevast, mil pandi alus Jehoova templile! Pange tähele, </p>
<p id="v19"><sup><small>19</small></sup>  kas seeme veel jääb aita? Ja kas viinapuu, viigipuu, granaatõunapuu ja õlipuu veel ei kanna vilja? Sellest päevast alates ma annan õnnistuse!” </p>
<p id="v20"><sup><small>20</small></sup>  Ja Jehoova sõna tuli Haggaile teist korda kuu kahekümne neljandal päeval; ta ütles: </p>
<p id="v21"><sup><small>21</small></sup>  „Räägi Serubbaabeliga, Juuda maavalitsejaga, ja ütle: mina panen värisema taeva ja maa! </p>
<p id="v22"><sup><small>22</small></sup>  Ja ma paiskan ümber kuningriikide aujärjed, kaotan paganate kuningriikide võimu; ma paiskan ümber sõjavankrid ja nendel sõitjad, hobused ja ratsanikud langevad maha, mees teise mehe mõõga läbi! </p>
<p id="v23"><sup><small>23</small></sup>  Sel päeval, ütleb vägede Jehoova, ma võtan sind, mu sulane Serubbaabel, Sealtieli poeg, ütleb Jehoova, ja teen sind pitserisõrmuse sarnaseks; sest ma olen valinud sind, ütleb vägede Jehoova!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 2:7 <i>Ta on kõigi rahvaste iha</i>: <a href="/et/The_Urantia_Book/190#p5_4">Ur 190:5.4</a>.  <i>Mina olen kõigi aegade soov</i>: <a href="/et/The_Urantia_Book/182#p1_10">Ur 182:1.10</a>. </li>
</ol>
</div>
