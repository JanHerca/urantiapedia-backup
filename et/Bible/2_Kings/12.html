<!--
title: Teine Kuningate raamat - Peatükk 12
description: 
published: true
date: 2022-10-6T9:46:8Z
tags: bible, bible—2 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/11">Teine Kuningate raamat - Peatükk 11</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/13">Teine Kuningate raamat - Peatükk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Joas oli kuningaks saades seitse aastat vana. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jehu seitsmendal aastal sai Joas kuningaks ja ta valitses Jeruusalemmas nelikümmend aastat; ta ema nimi oli Sibja, Beer-Sebast. </p>
<p id="v3"><sup><small>3</small></sup>  Joas tegi kogu oma eluaja, mis õige oli Issanda silmis, sest preester Joojada oli teda õpetanud. </p>
<p id="v4"><sup><small>4</small></sup>  Aga ohvrikünkad ei kadunud, vaid rahvas ohverdas ja suitsutas veelgi ohvriküngastel. </p>
<p id="v5"><sup><small>5</small></sup>  Ja Joas ütles preestritele: „Kõik pühitsetud andide raha, mis tuuakse Issanda kotta, käibel olev raha, hingeraha, mille järgi igaühte on hinnatud, kõik raha, mida keegi südame sunnil toob Issanda kotta, </p>
<p id="v6"><sup><small>6</small></sup>  võtku preestrid enestele, igaüks oma tuttavalt, aga nad peavad kohendama koja lagunenud kohti, kõike, mis seal leitakse olevat lagunenud!” </p>
<p id="v7"><sup><small>7</small></sup>  Aga kuningas Joase kahekümne kolmandal aastal ei olnud preestrid veel kohendanud koja lagunenud kohti. </p>
<p id="v8"><sup><small>8</small></sup>  Siis kuningas Joas kutsus preester Joojada ja teised preestrid ning ütles neile: „Miks te ei kohenda kojas seda, mis on lagunenud? Aga nüüd ärge võtke raha oma tuttavailt enam enestele, vaid andke see lagunenud koja heaks!” </p>
<p id="v9"><sup><small>9</small></sup>  Ja preestrid olid nõus, et nad ei võta rahvalt raha ega kohenda ka ise lagunenud koda. </p>
<p id="v10"><sup><small>10</small></sup>  Siis preester Joojada võttis ühe kirstu, puuris augu kaanesse ja pani selle altari kõrvale, paremale poole, kui minna Issanda kotta; ja preestrid, lävehoidjad, panid sinna kõik raha, mis toodi Issanda kotta. </p>
<p id="v11"><sup><small>11</small></sup>  Ja kui nad nägid, et kirstus oli palju raha, siis läks kuninga kirjutaja koos ülempreestriga sinna ja nad lugesid ning sidusid kokku raha, mis leidus Issanda kojas. </p>
<p id="v12"><sup><small>12</small></sup>  Siis anti vaetud raha tööjuhatajate kätte, kelle hooleks oli antud Issanda koda, ja nemad maksid puuseppadele ja ehitustöölistele, kes töötasid Issanda kojas, </p>
<p id="v13"><sup><small>13</small></sup>  samuti müürseppadele ja kiviraiujaile ning ostsid puid ja tahutud kive, et kohendada Issanda koja lagunenud kohti, ja maksid kõige eest, mis koja kohendamiseks tarvis läks. </p>
<p id="v14"><sup><small>14</small></sup>  Aga hõbekausse, tahikääre, piserdusnõusid, pasunaid, mitte ühtegi kuld- ega hõberiista ei tehtud Issanda kojale selle raha eest, mis toodi Issanda kotta, </p>
<p id="v15"><sup><small>15</small></sup>  vaid see anti tööjuhatajaile, et nad selle eest kohendaksid Issanda koda. </p>
<p id="v16"><sup><small>16</small></sup>  Meestega, kelle kätte raha anti, et nad annaksid selle töölistele, ei peetud arvet, sest nad talitasid ausasti. </p>
<p id="v17"><sup><small>17</small></sup>  Süüohvri raha ja patuohvri raha ei viidud Issanda kojale, see jäi preestritele. </p>
<p id="v18"><sup><small>18</small></sup>  Sel ajal tuli Süüria kuningas Hasael ja sõdis Gati vastu ning vallutas selle. Aga kui Hasael pööras oma palge, et minna üles Jeruusalemma vastu, </p>
<p id="v19"><sup><small>19</small></sup>  siis võttis Juuda kuningas Joas kõik pühad asjad, mis tema eelkäijad, Juuda kuningad Joosafat, Jooram ja Ahasja, olid pühitsenud, ja oma pühad asjad ja kõik kulla, mis leidus Issanda koja ja kuningakoja varanduste hulgas, ja läkitas Süüria kuningale Hasaelile - siis läks too Jeruusalemma alt ära. </p>
<p id="v20"><sup><small>20</small></sup>  Ja mis veel tuleks öelda Joasest ja kõigest, mis ta tegi, eks sellest ole kirjutatud Juuda kuningate Ajaraamatus? </p>
<p id="v21"><sup><small>21</small></sup>  Ta sulased võtsid kätte ning pidasid vandenõu ja lõid Joase maha kindluse kojas, kust pääseb alla Sillasse. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/11">Teine Kuningate raamat - Peatükk 11</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/13">Teine Kuningate raamat - Peatükk 13</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:1-2 <i>Jooas</i>: <a href="/et/The_Urantia_Book/97#p9_20">Ur 97:9.20</a>. </li>
</ol>
</div>
