<!--
title: Teine Kuningate raamat - Peatükk 15
description: 
published: true
date: 2022-10-6T9:46:8Z
tags: bible, bible—2 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/14">Teine Kuningate raamat - Peatükk 14</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/16">Teine Kuningate raamat - Peatükk 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iisraeli kuninga Jerobeami kahekümne seitsmendal aastal sai kuningaks Juuda kuninga Amasja poeg Asarja. </p>
<p id="v2"><sup><small>2</small></sup>  Ta oli kuningaks saades kuusteist aastat vana ja ta valitses Jeruusalemmas viiskümmend kaks aastat; ta ema nimi oli Jekolja, Jeruusalemmast. </p>
<p id="v3"><sup><small>3</small></sup>  Tema tegi, mis õige oli Issanda silmis, kõigiti nõnda, nagu tema isa Amasja oli teinud. </p>
<p id="v4"><sup><small>4</small></sup>  Ometi ei kadunud ohvrikünkad, vaid rahvas ohverdas ja suitsutas veelgi ohvriküngastel. </p>
<p id="v5"><sup><small>5</small></sup>  Ja Issand nuhtles kuningat nõnda, et see jäi pidalitõbiseks kuni oma surmapäevani ja elas omaette kojas; aga Jootam, kuninga poeg, oli kojaülemaks ja mõistis kohut maa rahvale. </p>
<p id="v6"><sup><small>6</small></sup>  Ja mis veel tuleks öelda Asarjast ja kõigest, mis ta tegi, eks sellest ole kirjutatud Juuda kuningate Ajaraamatus? </p>
<p id="v7"><sup><small>7</small></sup>  Ja Asarja läks magama oma vanemate juurde ja ta maeti oma vanemate juurde Taaveti linna; ja tema poeg Jootam sai tema asemel kuningaks. </p>
<p id="v8"><sup><small>8</small></sup>  Juuda kuninga Asarja kolmekümne kaheksandal aastal sai Sakarja, Jerobeami poeg, Samaarias Iisraeli kuningaks kuueks kuuks. </p>
<p id="v9"><sup><small>9</small></sup>  Tema tegi kurja Issanda silmis, nõnda nagu tema isad olid teinud; ta ei loobunud Nebati poja Jerobeami pattudest, millega too oli saatnud Iisraeli pattu tegema. </p>
<p id="v10"><sup><small>10</small></sup>  Ja Sallum, Jaabesi poeg, pidas tema vastu vandenõu ja lõi ta rahva ees surnuks ning sai tema asemel kuningaks. </p>
<p id="v11"><sup><small>11</small></sup>  Ja mis veel tuleks öelda Sakarjast, vaata, sellest on kirjutatud Iisraeli kuningate Ajaraamatus. </p>
<p id="v12"><sup><small>12</small></sup>  Nõnda läks täide Issanda sõna, mis ta oli rääkinud Jehule, öeldes: „Su pojad istuvad Iisraeli aujärjel neljanda põlveni!” Ja see sündis nõnda. </p>
<p id="v13"><sup><small>13</small></sup>  Juuda kuninga Ussija kolmekümne üheksandal aastal sai kuningaks Sallum, Jaabesi poeg, ja ta valitses Samaarias ühe kuu. </p>
<p id="v14"><sup><small>14</small></sup>  Siis tuli Tirsast Menahem, Gaadi poeg, tuli Samaariasse ja lõi Samaarias surnuks Sallumi, Jaabesi poja, ning sai tema asemel kuningaks. </p>
<p id="v15"><sup><small>15</small></sup>  Ja mis veel tuleks öelda Sallumist ja tema vandenõust, mida ta pidas, vaata, sellest on kirjutatud Iisraeli kuningate Ajaraamatus. </p>
<p id="v16"><sup><small>16</small></sup>  Sel ajal hävitas Menahem Tifsahi ja kõik, kes seal olid, ja selle maa-alad Tirsast alates, sellepärast et nad temale ei avanud; nõnda hävitas ta selle ja lõikas lõhki kõik rasedad naised. </p>
<p id="v17"><sup><small>17</small></sup>  Juuda kuninga Asarja kolmekümne üheksandal aastal sai Menahem, Gaadi poeg, Samaarias Iisraeli kuningaks kümneks aastaks. </p>
<p id="v18"><sup><small>18</small></sup>  Tema tegi kurja Issanda silmis; ta ei loobunud kogu oma eluajal neist Nebati poja Jerobeami pattudest, millega too oli saatnud Iisraeli pattu tegema. </p>
<p id="v19"><sup><small>19</small></sup>  Puul, Assuri kuningas, tungis maale ja Menahem andis Puulile tuhat talenti hõbedat, et too lööks temaga käed kokku ja kinnitaks kuningriigi tema kätte. </p>
<p id="v20"><sup><small>20</small></sup>  Ja Menahem nõudis seda raha Iisraelilt, kõigilt rikastelt meestelt, et anda see Assuri kuningale: igaühelt viiskümmend seeklit hõbedat. Siis läks Assuri kuningas tagasi ega jäänud sellele maale. </p>
<p id="v21"><sup><small>21</small></sup>  Ja mis veel tuleks öelda Menahemist ja kõigest, mis ta tegi, eks sellest ole kirjutatud Iisraeli kuningate Ajaraamatus? </p>
<p id="v22"><sup><small>22</small></sup>  Ja Menahem läks magama oma vanemate juurde ja tema poeg Pekahja sai tema asemel kuningaks. </p>
<p id="v23"><sup><small>23</small></sup>  Juuda kuninga Asarja viiekümnendal aastal sai Menahemi poeg Pekahja Samaarias Iisraeli kuningaks kaheks aastaks. </p>
<p id="v24"><sup><small>24</small></sup>  Tema tegi kurja Issanda silmis, ta ei loobunud Nebati poja Jerobeami pattudest, millega too oli saatnud Iisraeli pattu tegema. </p>
<p id="v25"><sup><small>25</small></sup>  Ja Pekah, Remalja poeg, tema vankrisõdur, pidas ta vastu vandenõu ja lõi ta maha Samaarias kuningakoja suurhoones koos Argobi ja Arjega; ja koos temaga oli viiskümmend Gileadi meest. Nõnda Pekah surmas ta ja sai tema asemel kuningaks. </p>
<p id="v26"><sup><small>26</small></sup>  Ja mis veel tuleks öelda Pekahjast ja kõigest, mis ta tegi, vaata, sellest on kirjutatud Iisraeli kuningate Ajaraamatus. </p>
<p id="v27"><sup><small>27</small></sup>  Juuda kuninga Asarja viiekümne teisel aastal sai Pekah, Remalja poeg, Samaarias Iisraeli kuningaks kahekümneks aastaks. </p>
<p id="v28"><sup><small>28</small></sup>  Tema tegi kurja Issanda silmis, ta ei loobunud Nebati poja Jerobeami pattudest, millega too oli saatnud Iisraeli pattu tegema. </p>
<p id="v29"><sup><small>29</small></sup>  Iisraeli kuninga Pekahi päevil tuli Assuri kuningas Tiglat-Pileser ja võttis ära Ijjoni, Aabel-Beet-Maaka, Jaanoahi, Kedesi, Haasori, Gileadi ja Galilea, kogu Naftalimaa, ja viis rahva Assurisse. </p>
<p id="v30"><sup><small>30</small></sup>  Ja Hoosea, Eela poeg, pidas vandenõu Pekahi, Remalja poja vastu ja lõi tema surnuks ning sai tema asemel kuningaks Jootami, Ussija poja kahekümnendal aastal. </p>
<p id="v31"><sup><small>31</small></sup>  Ja mis veel tuleks öelda Pekahist ja kõigest, mis ta tegi, vaata, sellest on kirjutatud Iisraeli kuningate Ajaraamatus. </p>
<p id="v32"><sup><small>32</small></sup>  Iisraeli kuninga Pekahi, Remalja poja teisel aastal sai Juuda kuningaks kuningas Ussija poeg Jootam. </p>
<p id="v33"><sup><small>33</small></sup>  Ta oli kuningaks saades kakskümmend viis aastat vana ja ta valitses Jeruusalemmas kuusteist aastat; ta ema nimi oli Jeruusa, Saadoki tütar. </p>
<p id="v34"><sup><small>34</small></sup>  Tema tegi, mis õige oli Issanda silmis, tehes kõigiti nõnda, nagu tema isa Ussija oli teinud. </p>
<p id="v35"><sup><small>35</small></sup>  Ometi ei kadunud ohvrikünkad, vaid rahvas ohverdas ja suitsutas veelgi ohvriküngastel; tema ehitas Issanda koja ülemise värava. </p>
<p id="v36"><sup><small>36</small></sup>  Ja mis veel tuleks öelda Jootamist, mis ta tegi, eks sellest ole kirjutatud Juuda kuningate Ajaraamatus? </p>
<p id="v37"><sup><small>37</small></sup>  Neil päevil hakkas Issand läkitama Juuda kallale Retsinit, Süüria kuningat, ja Pekahit, Remalja poega. </p>
<p id="v38"><sup><small>38</small></sup>  Ja Jootam läks magama oma vanemate juurde ja ta maeti oma vanemate juurde ta isa Taaveti linna; ja tema poeg Aahas sai tema asemel kuningaks. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/14">Teine Kuningate raamat - Peatükk 14</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/16">Teine Kuningate raamat - Peatükk 16</a></td>
      </tr>
    </tbody>
  </table>
</figure>
