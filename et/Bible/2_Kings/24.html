<!--
title: Teine Kuningate raamat - Peatükk 24
description: 
published: true
date: 2022-10-6T9:46:8Z
tags: bible, bible—2 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/23">Teine Kuningate raamat - Peatükk 23</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/25">Teine Kuningate raamat - Peatükk 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tema päevil tuli Paabeli kuningas Nebukadnetsar ja Joojakim sai tema alamaks kolmeks aastaks; siis ta taganes ja hakkas temale vastu. </p>
<p id="v2"><sup><small>2</small></sup>  Ja Issand läkitas tema kallale kaldealaste, süürlaste, moabide ja ammonlaste röövjõuke; ta läkitas neid Juuda vastu, et seda hävitada Issanda sõna kohaselt, nagu ta oli rääkinud oma sulaste, prohvetite läbi. </p>
<p id="v3"><sup><small>3</small></sup>  Tõesti, see sündis Juudaga Issanda käsul, et ta kõrvaldas nad oma palge eest Manasse pattude pärast, kõige pärast, mis ta oli teinud, </p>
<p id="v4"><sup><small>4</small></sup>  ja ka süütu vere pärast, mida ta oli valanud, täites Jeruusalemma süütu verega; Issand ei tahtnud seda andeks anda. </p>
<p id="v5"><sup><small>5</small></sup>  Ja mis veel tuleks öelda Joojakimist ja kõigest, mis ta tegi, eks sellest ole kirjutatud Juuda kuningate Ajaraamatus? </p>
<p id="v6"><sup><small>6</small></sup>  Ja Joojakim läks magama oma vanemate juurde ja tema poeg Joojakin sai tema asemel kuningaks. </p>
<p id="v7"><sup><small>7</small></sup>  Ja Egiptuse kuningas ei lahkunud enam oma maalt, sest Paabeli kuningas oli võtnud Egiptuseojast Frati jõeni kõik, mis oli kuulunud Egiptuse kuningale. </p>
<p id="v8"><sup><small>8</small></sup>  Joojakin oli kuningaks saades kaheksateist aastat vana ja ta valitses Jeruusalemmas kolm kuud; ta ema nimi oli Nehusta, Elnatani tütar Jeruusalemmast. </p>
<p id="v9"><sup><small>9</small></sup>  Tema tegi kurja Issanda silmis, kõigiti nõnda, nagu ta isa oli teinud. </p>
<p id="v10"><sup><small>10</small></sup>  Sel ajal tulid Paabeli kuninga Nebukadnetsari sulased Jeruusalemma vastu ja linn piirati ümber. </p>
<p id="v11"><sup><small>11</small></sup>  Ja Nebukadnetsar, Paabeli kuningas, tuli ise linna alla, kui ta sulased seda piirasid. </p>
<p id="v12"><sup><small>12</small></sup>  Siis läks Joojakin, Juuda kuningas, Paabeli kuningale vastu, tema ise, ta ema, ta sulased, pealikud ja teenrid; ja Paabeli kuningas võttis ta vangi oma valitsemise kaheksandal aastal. </p>
<p id="v13"><sup><small>13</small></sup>  Ja ta viis sealt ära kõik Issanda koja varandused ja kuningakoja varandused ning lõhkus kõik kuldriistad, mis Iisraeli kuningas Saalomon oli teinud Issanda templisse - nõnda nagu Issand oli ütelnud. </p>
<p id="v14"><sup><small>14</small></sup>  Ja ta viis vangi kogu Jeruusalemma, samuti kõik vürstid ja kõik võitlusvõimelised mehed, kümme tuhat vangi, ja kõik sepad ja ehitustöölised; ei jäänud järele muid kui ainult tähtsuseta maarahvast. </p>
<p id="v15"><sup><small>15</small></sup>  Ja ta viis Joojakini Paabelisse vangi; samuti viis ta Jeruusalemmast Paabelisse vangi kuninga ema ja kuninga naised, tema teenrid ja maa võimukandjad. </p>
<p id="v16"><sup><small>16</small></sup>  Ka kõik sõjamehed, arvult seitse tuhat, ja sepad ja ehitustöölised, arvult tuhat, kõik tublid ja võitlusvõimelised mehed, viis Paabeli kuningas Paabelisse vangi. </p>
<p id="v17"><sup><small>17</small></sup>  Ja Paabeli kuningas tõstis tema asemel kuningaks Mattanja, ta isa venna, ja muutis tolle nime Sidkijaks. </p>
<p id="v18"><sup><small>18</small></sup>  Sidkija oli kuningaks saades kakskümmend üks aastat vana ja ta valitses Jeruusalemmas üksteist aastat; ta ema nimi oli Hamutal, Jeremija tütar Libnast. </p>
<p id="v19"><sup><small>19</small></sup>  Tema tegi kurja Issanda silmis, kõigiti nõnda, nagu Joojakim oli teinud. </p>
<p id="v20"><sup><small>20</small></sup>  Jah, Issanda vihastamiseks sündis see nõnda Jeruusalemmas ja Juudas, kuni ta heitis nad ära oma palge eest. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/23">Teine Kuningate raamat - Peatükk 23</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/25">Teine Kuningate raamat - Peatükk 25</a></td>
      </tr>
    </tbody>
  </table>
</figure>
