<!--
title: Teine Kuningate raamat - Peatükk 3
description: 
published: true
date: 2022-10-6T9:46:8Z
tags: bible, bible—2 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/2">Teine Kuningate raamat - Peatükk 2</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/4">Teine Kuningate raamat - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Jooram, Ahabi poeg, sai Samaarias Iisraeli kuningaks Juuda kuninga Joosafati kaheksateistkümnendal aastal ja ta valitses kaksteist aastat. </p>
<p id="v2"><sup><small>2</small></sup>  Tema tegi kurja Issanda silmis, aga mitte nõnda nagu ta isa ja ema, sest ta kõrvaldas Baali samba, mille ta isa oli teinud. </p>
<p id="v3"><sup><small>3</small></sup>  Ometi püsis ta Nebati poja Jerobeami pattudes, millega too oli saatnud Iisraeli pattu tegema; neist ta ei loobunud. </p>
<p id="v4"><sup><small>4</small></sup>  Moabi kuningas Meesa oli lambakasvataja ja tema andis maksuna Iisraeli kuningale sada tuhat lambatalle ja saja tuhande jäära villad. </p>
<p id="v5"><sup><small>5</small></sup>  Aga kui Ahab suri, siis Moabi kuningas taganes Iisraeli kuningast. </p>
<p id="v6"><sup><small>6</small></sup>  Siis läks kuningas Jooram päevapealt Samaariast välja ja luges üle kogu Iisraeli. </p>
<p id="v7"><sup><small>7</small></sup>  Ja ta läks ning läkitas teate Juuda kuningale Joosafatile: „Moabi kuningas on minust taganenud. Kas tuled koos minuga sõdima Moabi vastu?„ Ja too vastas: ”Tulen. Ma olen nagu sina, minu rahvas nagu sinu rahvas, minu hobused nagu sinu hobused.” </p>
<p id="v8"><sup><small>8</small></sup>  Ja ta küsis: „Missugust teed me läheme?„ Ja Jooram vastas: ”Edomi kõrbe teed.” </p>
<p id="v9"><sup><small>9</small></sup>  Nii läksid Iisraeli kuningas ja Juuda kuningas ja Edomi kuningas. Aga kui nad olid käinud seitsme päeva tee, siis ei olnud vett sõjaväel ega loomadel, kes nende kannul käisid. </p>
<p id="v10"><sup><small>10</small></sup>  Ja Iisraeli kuningas ütles: „Oh häda! Küllap on Issand kutsunud need kolm kuningat, et neid Moabi kätte anda.” </p>
<p id="v11"><sup><small>11</small></sup>  Aga Joosafat ütles: „Kas ei ole siin mõnda Issanda prohvetit, kelle läbi me saaksime küsida Issandalt?„ Siis kostis keegi Iisraeli kuninga sulastest ja ütles: ”Siin on Eliisa, Saafati poeg, kes valas vett Eelija käte peale.” </p>
<p id="v12"><sup><small>12</small></sup>  Joosafat ütles: „Temal on Issanda sõna.” Siis läksid Iisraeli kuningas ja Joosafat ja Edomi kuningas tema juurde. </p>
<p id="v13"><sup><small>13</small></sup>  Aga Eliisa ütles Iisraeli kuningale: „Mis on mul sinuga tegemist? Mine oma isa ja ema prohvetite juurde!„ Ent Iisraeli kuningas ütles temale: ”Ei, Issand on kutsunud need kolm kuningat, et neid Moabi kätte anda.” </p>
<p id="v14"><sup><small>14</small></sup>  Siis ütles Eliisa: „Nii tõesti kui elab vägede Issand, kelle ees ma seisan, kui ma ei peaks lugu Joosafatist, Juuda kuningast, siis ma ei vaatakski su poole ega näekski sind. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Nüüd aga tooge mulle üks mängumees!” Ja kui mängumees kannelt lõi, siis sündis, et Issanda käsi tuli tema peale </p>
<p id="v16"><sup><small>16</small></sup>  ja ta ütles: „Nõnda ütleb Issand: Tehke siia orgu auk augu kõrvale! </p>
<p id="v17"><sup><small>17</small></sup>  Sest Issand ütleb nõnda: Te ei saa näha tuult ega vihma, kuid see org tuleb vett täis ja te saate juua, teie ja teie karjad ja veoloomad. </p>
<p id="v18"><sup><small>18</small></sup>  Aga see on Issanda silmis tühine asi - ta annab ka Moabi teie kätte </p>
<p id="v19"><sup><small>19</small></sup>  ja te vallutate kõik kindlustatud linnad ja kõik paremad linnad, te raiute maha kõik head puud, matate kinni kõik veeallikad ja rikute kividega kõik head põllud.” </p>
<p id="v20"><sup><small>20</small></sup>  Ja hommikul, roaohvri ajal, vaata, siis sündis, et Edomi poolt tuli vesi ja maa täitus veega. </p>
<p id="v21"><sup><small>21</small></sup>  Kui kõik moabid kuulsid, et kuningad olid tulnud sõdima nende vastu, siis hüüti kokku kõik, kes suutsid vööd vööle panna, ja neist vanemad, ja nad asusid teele. </p>
<p id="v22"><sup><small>22</small></sup>  Aga kui nad hommikul vara üles tõusid ja päike paistis vee peale, siis nägid moabid, et vesi nende ees oli punane nagu veri. </p>
<p id="v23"><sup><small>23</small></sup>  Ja nad ütlesid: „See on veri! Kuningad on isekeskis mõõkadega raiunud ja üksteist maha löönud. Ja nüüd, Moab, saagile!” </p>
<p id="v24"><sup><small>24</small></sup>  Aga kui nad tulid Iisraeli leeri, siis tõusid Iisraeli lapsed ja lõid moabe ning need põgenesid nende eest; aga nad tungisid edasi ja lõid moabe. </p>
<p id="v25"><sup><small>25</small></sup>  Ja nad kiskusid maha linnad, igamees viskas kive igale heale põllule ja nad täitsid need; ja nad matsid kinni kõik veeallikad ja raiusid maha kõik head puud. Lõpuks jäid alles ainult Kiir-Hareseti müürid, mida lingumehed piirasid ja tabasid. </p>
<p id="v26"><sup><small>26</small></sup>  Kui Moabi kuningas nägi, et taplus käis temale üle jõu, siis võttis ta enesega kaasa seitsesada mõõgatõmbajat meest, et murda läbi Edomi kuninga kohalt; aga nad ei suutnud. </p>
<p id="v27"><sup><small>27</small></sup>  Siis ta võttis oma esmasündinud poja, kes pidi saama tema asemel kuningaks, ja ohverdas selle põletusohvriks müüri peal. Siis valdas suur viha Iisraeli ja nad läksid ära tema kallalt ning tulid tagasi oma maale. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/2">Teine Kuningate raamat - Peatükk 2</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/4">Teine Kuningate raamat - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:14 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
</ol>
</div>
