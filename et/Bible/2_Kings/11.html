<!--
title: Teine Kuningate raamat - Peatükk 11
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/10">Teine Kuningate raamat - Peatükk 10</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/12">Teine Kuningate raamat - Peatükk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Ahasja ema Atalja nägi, et ta poeg oli surnud, siis ta võttis kätte ja hukkas kogu kuningliku soo. </p>
<p id="v2"><sup><small>2</small></sup>  Aga Jooseba, kuningas Joorami tütar, Ahasja õde, võttis Joase, Ahasja poja, ja viis tema surmale määratud kuningapoegade hulgast salaja ühte magamiskambrisse, tema ja ta imetaja; ja nad peitsid teda Atalja eest, nõnda et ta ei saanud surma. </p>
<p id="v3"><sup><small>3</small></sup>  Ja ta oli Jooseba juures Issanda kojas peidus kuus aastat, kuna Atalja valitses maad. </p>
<p id="v4"><sup><small>4</small></sup>  Aga seitsmendal aastal läkitas Joojada kaarlaste ja ihukaitse sajapealikute järele ning laskis nad tulla enese juurde Issanda kotta; ja ta tegi nendega lepingu, vannutas neid Issanda kojas ja näitas neile kuningapoega. </p>
<p id="v5"><sup><small>5</small></sup>  Ja ta andis neile käsu, öeldes: „Teil tuleb teha nõnda: kolmandik teist, kes tuleb hingamispäeval, pidagu kuningakoja vahiteenistust, </p>
<p id="v6"><sup><small>6</small></sup>  kolmandik olgu Suuri väravas ja kolmandik väravas ihukaitse taga - koja vahiteenistust te peate pidama vaheldumisi - </p>
<p id="v7"><sup><small>7</small></sup>  ja teie kaks muud rühma, kes lähevad ära hingamispäeval, pidagu Issanda koja vahiteenistust kuninga juures. </p>
<p id="v8"><sup><small>8</small></sup>  Asuge siis ringi ümber kuninga, igaühel oma sõjariistad käes, ja kes rivile ligineb, see surmatagu! Nõnda olge kuninga juures, kui ta välja läheb või sisse tuleb!” </p>
<p id="v9"><sup><small>9</small></sup>  Ja sajapealikud tegid kõik nõnda, nagu preester Joojada käskis, ja igaüks võttis oma mehed, niihästi need, kes tulid hingamispäeval, kui ka need, kes pidid ära minema hingamispäeval, ja nad tulid preester Joojada juurde. </p>
<p id="v10"><sup><small>10</small></sup>  Ja preester andis sajapealikuile piigid ja kilbid, mis olid kuulunud kuningas Taavetile ja mis olid Issanda kojas. </p>
<p id="v11"><sup><small>11</small></sup>  Ja ihukaitsjad seisid, igaühel oma sõjariistad käes, koja paremast tiivast koja vasaku tiivani, altari ja koja suunas ümber kuninga. </p>
<p id="v12"><sup><small>12</small></sup>  Siis tõi ta välja kuningapoja, pani temale krooni pähe ja andis tunnistuskirja kätte ja nad tõstsid tema kuningaks ning võidsid teda; ja nad plaksutasid käsi ning hüüdsid: „Elagu kuningas!” <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Kui Atalja kuulis ihukaitsjate ja rahva häält, siis ta tuli rahva juurde Issanda kotta. </p>
<p id="v14"><sup><small>14</small></sup>  Ta vaatas, ja ennäe, kuningas seisis samba juures, nagu oli viisiks, ja pealikud ning pasunapuhujad olid kuninga juures, kogu maa rahvas oli rõõmus ja puhus pasunaid. Siis käristas Atalja oma riided lõhki ja hüüdis: „Vandenõu! Vandenõu!” </p>
<p id="v15"><sup><small>15</small></sup>  Aga preester Joojada käskis sajapealikuid, sõjaväe ülemaid, ja ütles neile: „Viige ta ridade vahelt välja, ja kes läheb temale järele, see surmake mõõgaga!„ Sest preester oli öelnud: ”Ärge surmake teda Issanda kojas!” </p>
<p id="v16"><sup><small>16</small></sup>  Siis nad panid käed ta külge; ja kui ta oli jõudnud teele, mida mööda viiakse hobuseid kuningakotta, siis surmati ta seal. </p>
<p id="v17"><sup><small>17</small></sup>  Ja Joojada tegi lepingu Issanda ning kuninga ja rahva vahel, et nad oleksid Issanda rahvas; nõnda ka kuninga ja rahva vahel. </p>
<p id="v18"><sup><small>18</small></sup>  Siis läks kogu maa rahvas Baali kotta ja kiskus selle maha; nad purustasid sootuks selle altarid ja kujud, ja tapsid Mattani, Baali preestri, altarite ees. Seejärel seadis preester valvurid Issanda kojale. </p>
<p id="v19"><sup><small>19</small></sup>  Ja ta võttis sajapealikud, kaarlased ja ihukaitsjad ning kogu maa rahva ja nad viisid kuninga Issanda kojast ning tulid ihukaitse värava kaudu kuningakotta; ja kuningas istus kuningate aujärjele. </p>
<p id="v20"><sup><small>20</small></sup>  Ja kogu maa rahvas oli rõõmus, ja linnas oli rahu, kui Atalja oli kuningakoja juures mõõgaga surmatud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/10">Teine Kuningate raamat - Peatükk 10</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/12">Teine Kuningate raamat - Peatükk 12</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:12,17-19 <i>Pojakuningas Joase ülestõus</i>: <a href="/et/The_Urantia_Book/97#p9_21">Ur 97:9.21</a>. </li>
</ol>
</div>
