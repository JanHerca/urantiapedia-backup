<!--
title: Teine Kuningate raamat - Peatükk 2
description: 
published: true
date: 2023-11-8T20:21:2Z
tags: bible, bible—2 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Kings/1">
          <span class="mdi mdi-arrow-left-drop-circle"></span><span class="pl-2">Teine Kuningate raamat - Peatükk 1</span>
        </a>
        </td>
        <td>
        <a href="/et/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Kings/3">
          <span class="pr-2">Teine Kuningate raamat - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Issand tahtis viia Eelijat tuulepöörises taevasse, olid Eelija ja Eliisa parajasti lahkumas Gilgalist. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja Eelija ütles Eliisale: „Jää ometi siia, sest Issand on mind läkitanud Peetelisse!„ Aga Eliisa vastas: ”Nii tõesti kui Issand elab, ja nii tõesti kui su hing elab, ma ei jäta sind maha.” Ja nad läksid alla Peetelisse. </p>
<p id="v3"><sup><small>3</small></sup>  Ja prohvetijüngrid, kes olid Peetelis, tulid välja Eliisa juurde ja küsisid temalt: „Kas sa tead, et Issand võtab täna ära su isanda su pea kohal?„ Ja ta vastas: ”Küllap minagi tean. Olge vait!” </p>
<p id="v4"><sup><small>4</small></sup>  Ja Eelija ütles temale: „Eliisa, jää ometi siia, sest Issand on mind läkitanud Jeerikosse!„ Aga tema vastas: ”Nii tõesti kui Issand elab, ja nii tõesti kui su hing elab, ma ei jäta sind maha.” Ja nad tulid Jeerikosse. </p>
<p id="v5"><sup><small>5</small></sup>  Ja prohvetijüngrid, kes olid Jeerikos, astusid Eliisa juurde ja küsisid temalt: „Kas sa tead, et Issand võtab täna ära su isanda su pea kohal?„ Ja ta vastas: ”Küllap minagi tean. Olge vait!” </p>
<p id="v6"><sup><small>6</small></sup>  Ja Eelija ütles temale: „Jää ometi siia, sest Issand on mind läkitanud Jordani äärde!„ Aga ta vastas: ”Nii tõesti kui Issand elab, ja nii tõesti kui su hing elab, ma ei jäta sind maha.” Ja nad mõlemad läksid. </p>
<p id="v7"><sup><small>7</small></sup>  Aga ka viiskümmend meest prohvetijüngritest läks ja jäi eemale seisma, kui need kaks peatusid Jordani ääres. </p>
<p id="v8"><sup><small>8</small></sup>  Eelija võttis nüüd oma kuue, rullis selle kokku ja lõi sellega vett: see lahknes siia- ja sinnapoole, ja nad mõlemad läksid üle kuiva mööda. </p>
<p id="v9"><sup><small>9</small></sup>  Ja kui nad olid üle jõudnud, siis ütles Eelija Eliisale: „Palu, mis ma peaksin tegema sinu heaks, enne kui mind ära võetakse sinu juurest!„ Ja Eliisa ütles: ”Tuleks mulle ometi kahekordne osa sinu vaimust!” </p>
<p id="v10"><sup><small>10</small></sup>  Ta vastas: „Sa oled palunud rasket asja. Ometi, kui sa näed mind su juurest ära võetavat, siis sünnib sulle nõnda; aga kui mitte, siis ei sünni.” </p>
<p id="v11"><sup><small>11</small></sup>  Ja kui nad nõnda ühtejärge läksid ja rääkisid, vaata, siis sündis, et tulised vankrid ja tulised hobused lahutasid nad teineteisest ja Eelija läks tuulepöörises taevasse. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Kui Eliisa seda nägi, siis ta hüüdis: „Mu isa, mu isa! Iisraeli sõjavankrid ja tema ratsanikud!” Seejärel ei näinud ta teda enam. Siis ta haaras kinni oma riideist ja käristas need lõhki kaheks tükiks. </p>
<p id="v13"><sup><small>13</small></sup>  Ta tõstis siis üles Eelija kuue, mis tollel oli seljast maha langenud, ja läks tagasi ning peatus Jordani kaldal. </p>
<p id="v14"><sup><small>14</small></sup>  Siis ta võttis Eelija mahalangenud kuue ja lõi vett ning ütles: „Kus on Issand, Eelija Jumal?” Kui ta oli vett löönud, siis lahknes see siia- ja sinnapoole ja Eliisa läks üle. </p>
<p id="v15"><sup><small>15</small></sup>  Kui prohvetijüngrid, kes olid Jeerikos, nägid seda vastaskaldalt, siis nad ütlesid: „Eelija vaim hingab Eliisa peal.” Ja nad tulid temale vastu ning kummardasid teda maani. </p>
<p id="v16"><sup><small>16</small></sup>  Ja nad ütlesid temale: „Vaata ometi, su sulaseid on viiskümmend meest, vahvad mehed; nad võiksid ju minna ja otsida su isandat, sest vahest on Issanda Vaim ta ära viinud ja heitnud mõne mäe peale või mõnda orgu?„ Aga ta vastas: ”Ärge läkitage kedagi!” </p>
<p id="v17"><sup><small>17</small></sup>  Kuid nad käisid temale peale kuni piinlikkuseni, nõnda et ta ütles: „Läkitage siis!” Siis nad läkitasid viiskümmend meest ja need otsisid kolm päeva, aga ei leidnud Eelijat. </p>
<p id="v18"><sup><small>18</small></sup>  Kui nad tulid tagasi tema juurde, kuna tema oli jäänud Jeerikosse, siis ta ütles neile: „Eks ma öelnud teile, et ärge minge!” </p>
<p id="v19"><sup><small>19</small></sup>  Ja linna mehed ütlesid Eliisale: „Vaata nüüd, linna asupaik on hea, nagu mu isand näeb, aga vesi on paha ja maal on nurisünnitusi.” </p>
<p id="v20"><sup><small>20</small></sup>  Ja tema ütles: „Tooge mulle üks uus kauss ja pange sellesse soola!” Ja nad tõid temale. </p>
<p id="v21"><sup><small>21</small></sup>  Siis ta läks välja veeallikale ja viskas sinna sisse soola ning ütles: „Nõnda ütleb Issand: Mina olen selle vee parandanud, sellest ei tule enam surma ega nurisünnitusi.” </p>
<p id="v22"><sup><small>22</small></sup>  Ja vesi muutus heaks Eliisa sõna kohaselt, mis ta ütles, ja on seda tänapäevani. </p>
<p id="v23"><sup><small>23</small></sup>  Sealt läks ta üles Peetelisse; ja kui ta oli teel üles, siis tulid väikesed poisid linnast välja ja pilkasid teda ning ütlesid temale: „Tule üles, kiilaspea! Tule üles, kiilaspea!” </p>
<p id="v24"><sup><small>24</small></sup>  Kui ta pöördus ja nägi neid, siis ta needis neid Issanda nimel. Ja metsast tulid kaks karu ja kiskusid neist lõhki nelikümmend kaks poissi. </p>
<p id="v25"><sup><small>25</small></sup>  Tema aga läks sealt Karmeli mäele ja pöördus siis tagasi Samaariasse. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Kings/1">
          <span class="mdi mdi-arrow-left-drop-circle"></span><span class="pl-2">Teine Kuningate raamat - Peatükk 1</span>
        </a>
        </td>
        <td>
        <a href="/et/Bible/2_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Kings/3">
          <span class="pr-2">Teine Kuningate raamat - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:1,11 <i>Eelija tõlge</i>: <a href="/et/The_Urantia_Book/45#p4_15">Ur 45:4.15</a>.  <i>Tõlge morontia staatusele</i>: <a href="/et/The_Urantia_Book/55#p2_1">Ur 55:2.1</a>. </li>
  <li id="fn2"><a href="#cite2">↑</a> 2:1-15 <i>Eelija lahkub</i>: <a href="/et/The_Urantia_Book/97#p2_2">Ur 97:2.2</a>. </li>
  <li id="fn3"><a href="#cite3">↑</a> 2:11 <i>Tulivankrites</i>: <a href="/et/The_Urantia_Book/110#p7_2">Ur 110:7.2</a>. </li>
</ol>
</div>
