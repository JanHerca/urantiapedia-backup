<!--
title: Teine Kuningate raamat - Peatükk 20
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/2_Kings/19">Teine Kuningate raamat - Peatükk 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/2_Kings/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/2_Kings/21">Teine Kuningate raamat - Peatükk 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Neil päevil jäi Hiskija haigeks ja oli suremas. Ja prohvet Jesaja, Aamotsi poeg, tuli ta juurde ning ütles temale: „Nõnda ütleb Issand: Sea oma elumaja asjad korda, sest sa sured ega saa terveks!” </p>
<p id="v2"><sup><small>2</small></sup>  Siis pööras Hiskija oma näo seina poole ja palus Issandat, üteldes: </p>
<p id="v3"><sup><small>3</small></sup>  „Oh Issand, meenuta ometi, kuidas ma sinu ees olen elanud ustavuses ja siira südamega ja olen teinud, mis sinu silmis hea on!” Ja Hiskija nuttis kibedasti. </p>
<p id="v4"><sup><small>4</small></sup>  Aga Jesaja ei olnud veel väljunud keskmisest õuest, kui temale tuli Issanda sõna, kes ütles: </p>
<p id="v5"><sup><small>5</small></sup>  „Mine tagasi ja ütle Hiskijale, mu rahva vürstile: Nõnda ütleb Issand, su isa Taaveti Jumal: Ma olen kuulnud su palvet, ma olen näinud su silmavett. Vaata, ma teen sind terveks ja kolmandal päeval võid sa minna Issanda kotta. </p>
<p id="v6"><sup><small>6</small></sup>  Ma lisan su elupäevadele viisteist aastat ja ma päästan sinu ja selle linna Assuri kuninga pihust ning kaitsen seda linna iseenese pärast ja oma sulase Taaveti pärast.” </p>
<p id="v7"><sup><small>7</small></sup>  Ja Jesaja ütles: „Võtke üks viigimarjakakk!” Ja nad võtsid ning panid paise peale; ja ta sai terveks. </p>
<p id="v8"><sup><small>8</small></sup>  Aga Hiskija küsis Jesajalt: „Mis on märgiks, et Issand teeb mu terveks ja et ma kolmandal päeval võin minna Issanda kotta?” </p>
<p id="v9"><sup><small>9</small></sup>  Ja Jesaja vastas: „See olgu sulle märgiks Issandalt, et Issand teeb, nagu ta on ütelnud: kas peab vari minema kümme pügalat edasi või kümme pügalat tagasi?” </p>
<p id="v10"><sup><small>10</small></sup>  Ja Hiskija ütles: „Varjul on kerge minna kümme pügalat edasi. Ei, parem mingu vari kümme pügalat tagasi!” </p>
<p id="v11"><sup><small>11</small></sup>  Siis prohvet Jesaja hüüdis Issanda poole, ja tema laskis varju, kuhu see Aahase päikesekellal oli laskunud, minna kümme pügalat tagasi. </p>
<p id="v12"><sup><small>12</small></sup>  Sel ajal läkitas Paabeli kuningas Merodak-Baladan, Baladani poeg, kirja ja kingitusi Hiskijale, sest ta oli kuulnud, et Hiskija oli haige olnud. </p>
<p id="v13"><sup><small>13</small></sup>  Ja kui Hiskija oli neid kuulda võtnud, siis ta näitas neile kogu oma varaaita, hõbedat ja kulda, kalleid rohte ja parimat õli ja oma sõjariistade kambrit ja kõike, mis ta varanduste hulgas leidus; Hiskija ei jätnud neile midagi näitamata oma kojas ja kogu oma valdusalal. </p>
<p id="v14"><sup><small>14</small></sup>  Aga prohvet Jesaja tuli kuningas Hiskija juurde ja küsis temalt: „Mida need mehed rääkisid ja kust nad su juurde tulid?„ Ja Hiskija vastas: ”Nad tulid kaugelt maalt, Paabelist.” </p>
<p id="v15"><sup><small>15</small></sup>  Siis ta küsis: „Mida nad su kojas nägid?„ Ja Hiskija vastas: ”Nad nägid kõike, mis mu kojas on; ma ei jätnud neile midagi näitamata oma varanduste hulgast.” </p>
<p id="v16"><sup><small>16</small></sup>  Siis Jesaja ütles Hiskijale: „Kuule Issanda sõna: </p>
<p id="v17"><sup><small>17</small></sup>  Vaata, päevad tulevad, kui kõik, mis sul kojas on ja mis su vanemad tänapäevani on kogunud, viiakse ära Paabelisse. Mitte midagi ei jää järele, ütleb Issand. </p>
<p id="v18"><sup><small>18</small></sup>  Ja sinu poegadest, kes sinust põlvnevad, kes sulle sünnivad, võetakse mõned ja neist saavad õukonnateenrid Paabeli kuninga palees.” </p>
<p id="v19"><sup><small>19</small></sup>  Siis Hiskija ütles Jesajale: „Issanda sõna, mida sa oled kõnelnud, on hea.„ Sest ta mõtles: ”Minu päevil on ju ometi rahu ning julgeolek.” </p>
<p id="v20"><sup><small>20</small></sup>  Ja mis veel tuleks öelda Hiskijast ja kõigist tema vägitegudest ja kuidas ta tegi tiigi ja veejuhtme ning juhtis vee linna, eks sellest ole kirjutatud Juuda kuningate Ajaraamatus? </p>
<p id="v21"><sup><small>21</small></sup>  Ja Hiskija läks magama oma vanemate juurde ja tema poeg Manasse sai tema asemel kuningaks. </p>
