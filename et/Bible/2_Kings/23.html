<!--
title: Teine Kuningate raamat - Peatükk 23
description: 
published: true
date: 2022-10-6T9:46:8Z
tags: bible, bible—2 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/22">Teine Kuningate raamat - Peatükk 22</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/24">Teine Kuningate raamat - Peatükk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis kuningas läkitas käsu ja kõik Juuda ja Jeruusalemma vanemad koguti tema juurde. </p>
<p id="v2"><sup><small>2</small></sup>  Ja kuningas läks Issanda kotta ja koos temaga kõik Juuda mehed ja kõik Jeruusalemma elanikud, preestrid ja prohvetid ja kogu rahvas, niihästi väikesed kui suured, ja ta luges nende kuuldes kõik Issanda kojast leitud Seaduse raamatu sõnad. </p>
<p id="v3"><sup><small>3</small></sup>  Ja kuningas seisis samba juures ja tegi Issanda ees lepingu, et nad käivad Issanda järel ja peavad tema käske, manitsusi ja määrusi kõigest südamest ja kõigest hingest, et täita selle Seaduse sõnu, mis sellesse raamatusse olid kirjutatud; ja kogu rahvas astus lepingusse. </p>
<p id="v4"><sup><small>4</small></sup>  Siis käskis kuningas ülempreester Hilkijat ning alamaid preestreid ja lävehoidjaid, et nad viiksid Issanda templist välja kõik asjad, mis olid tehtud Baalile ja Aðerale ja kõigile taevavägedele; ja ta põletas need väljaspool Jeruusalemma Kidroni väljadel ning viis nende tuha Peetelisse. </p>
<p id="v5"><sup><small>5</small></sup>  Ja ta kõrvaldas ebajumalapreestrid, keda Juuda kuningad olid seadnud suitsutama ohvriküngastel Juuda linnades ja Jeruusalemma ümbruses; ka need, kes suitsutasid Baalile, päikesele, kuule, tähtedele ja kõigile taevavägedele. </p>
<p id="v6"><sup><small>6</small></sup>  Ja ta viis Issanda kojast välja viljakustulba, väljapoole Jeruusalemma Kidroni orgu, ja põletas selle Kidroni orus, pihustas põrmuks ja viskas põrmu lihtrahva haudade peale. </p>
<p id="v7"><sup><small>7</small></sup>  Ja ta kiskus maha pordumeeste kojad, mis olid Issanda koja juures, kus naised kudusid telke Aðerale. </p>
<p id="v8"><sup><small>8</small></sup>  Ja ta laskis Juuda linnadest tulla kõik preestrid ning rüvetas ohvrikünkad, kus preestrid olid suitsutanud, Gebast kuni Beer-Sebani; ta kiskus maha ohvrikünkad väravate juurest, mis olid linnapealik Joosua värava suus vasakul pool, kui sisse minna linna väravast. </p>
<p id="v9"><sup><small>9</small></sup>  Ohvriküngaste preestrid aga ei tohtinud Jeruusalemmas minna Issanda altari juurde, vaid nad sõid hapnemata leiba oma vendade keskel. </p>
<p id="v10"><sup><small>10</small></sup>  Ta rüvetas põletuspaiga Ben-Hinnomi orus, et ükski ei saaks lasta oma poega või tütart tulest läbi käia Moolokile. </p>
<p id="v11"><sup><small>11</small></sup>  Ta kõrvaldas need hobused, kelle Juuda kuningad olid pühendanud päikesele, Issanda koja sissekäigu kõrvalt, ülemteener Netan-Meleki kambri juurest, mis oli Parvarimis; ja ta põletas tules päikesevankri. </p>
<p id="v12"><sup><small>12</small></sup>  Altarid, mis Juuda kuningad olid teinud ning mis olid Aahase ülaruumi katusel, ja Altarid, mis Manasse oli teinud Issanda koja kumbagi õue, kiskus kuningas maha, lõhkus sealt ja viskas nende rusud Kidroni orgu. </p>
<p id="v13"><sup><small>13</small></sup>  Ja kuningas rüvetas need ohvrikünkad, mis olid ida pool Jeruusalemma, lõuna pool Hävitusemäge, mis Iisraeli kuningas Saalomon oli ehitanud Astartele, siidonlaste jäledusele, ja Kemosele, moabide jäledusele, ja Milkomile, ammonlaste vastikule ebajumalale. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Ta purustas sambad ja raius maha viljakustulbad ning täitis nende asemed inimluudega. </p>
<p id="v15"><sup><small>15</small></sup>  Samuti altari, mis oli Peetelis, ohvrikünka, mille oli teinud Nebati poeg Jerobeam, kes saatis Iisraeli pattu tegema - ka selle altari ja ohvrikünka kiskus ta maha; ta põletas ohvrikünka, pihustades selle põrmuks, ja põletas ka viljakustulba. </p>
<p id="v16"><sup><small>16</small></sup>  Kui Joosija pöördus ja nägi haudu, mis olid seal mäe peal, siis ta läkitas mehi ja laskis võtta luud haudadest ning põletas need altaril, rüvetades seda Issanda sõna kohaselt, nagu oli kuulutanud jumalamees, kes need sõnad hüüdis. </p>
<p id="v17"><sup><small>17</small></sup>  Ja ta küsis: „Mis märgikivi see on seal, mida ma näen?„ Ja linna mehed vastasid temale: ”See on selle jumalamehe haud, kes tuli Juudast ja kuulutas neid asju, mis sa nüüd tegid altariga Peetelis.” </p>
<p id="v18"><sup><small>18</small></sup>  Siis ta ütles: „Laske ta puhkab, keegi ärgu liigutagu tema luid!” Nõnda päästsid nad tema luud ja prohveti luud, kes oli tulnud Samaariast. </p>
<p id="v19"><sup><small>19</small></sup>  Ja Joosija kõrvaldas ka Samaaria linnades kõik ohvriküngaste kojad, mis Iisraeli kuningad olid teinud Issanda vihastamiseks, ja ta talitas nendega täiesti samal viisil, nagu ta oli teinud Peetelis. </p>
<p id="v20"><sup><small>20</small></sup>  Ta tappis altarite peal kõik seal olevad ohvriküngaste preestrid ja põletas nende peal inimluid. Seejärel läks ta tagasi Jeruusalemma. </p>
<p id="v21"><sup><small>21</small></sup>  Ja kuningas andis käsu kogu rahvale, öeldes: „Pidage paasapüha Issanda, oma Jumala auks, nõnda nagu on kirjutatud selles seaduseraamatus!” </p>
<p id="v22"><sup><small>22</small></sup>  Sest niisugust paasapüha ei olnud peetud alates neist päevist, kui Iisraelile mõistsid kohut kohtumõistjad, ega kõigil Iisraeli kuningate ja Juuda kuningate päevil. </p>
<p id="v23"><sup><small>23</small></sup>  Alles kuningas Joosija kaheksateistkümnendal aastal peeti seda paasapüha Issanda auks Jeruusalemmas. </p>
<p id="v24"><sup><small>24</small></sup>  Ja Joosija pühkis ära ka vaimudemanajad ja ennustajad, teeravid ja ebajumalad ja kõik jäledused, mida nähti Juudamaal ja Jeruusalemmas, et täide viia Seaduse sõnu, mis olid kirjutatud raamatus, mille preester Hilkija leidis Issanda kojast. </p>
<p id="v25"><sup><small>25</small></sup>  Enne teda ei olnud tema sarnast kuningat, kes oleks nõnda pöördunud Issanda poole kõigest oma südamest ja kõigest oma hingest ja kõigest oma väest täiesti Moosese Seaduse kohaselt; ja pärast teda ei ole tõusnud tema sarnast. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Ometi ei pöördunud Issand oma suurest tulisest vihast, kui viha kord oli süttinud põlema Juuda vastu kõige selle vihastusväärse pärast, millega Manasse teda oli vihastanud. </p>
<p id="v27"><sup><small>27</small></sup>  Ja Issand ütles: „Ma kõrvaldan ka Juuda oma palge eest, nõnda nagu ma kõrvaldasin Iisraeli, ja ma hülgan Jeruusalemma, selle linna, mille ma olen ära valinud, ja koja, mille kohta ma olen öelnud: „Seal olgu minu nimi!”” </p>
<p id="v28"><sup><small>28</small></sup>  Ja mis veel tuleks öelda Joosijast ja kõigest, mis ta tegi, eks sellest ole kirjutatud Juuda kuningate Ajaraamatus? </p>
<p id="v29"><sup><small>29</small></sup>  Tema päevil läks vaarao Neko, Egiptuse kuningas, Assuri kuninga vastu Frati jõe äärde; ja kuningas Joosija läks temale vastu, aga vaarao surmas tema Megiddos, kui ta teda nägi. <sup id="cite3"><a href="#fn3">[3]</a></sup></p>
<p id="v30"><sup><small>30</small></sup>  Ja Joosija sulased viisid tema surnuna vankris Megiddost ära, tõid Jeruusalemma ning matsid ta tema oma hauda. Ja maa rahvas võttis Jooahase, Joosija poja ja võidis teda ning tõstis ta kuningaks tema isa asemel. </p>
<p id="v31"><sup><small>31</small></sup>  Jooahas oli kuningaks saades kakskümmend kolm aastat vana ja ta valitses Jeruusalemmas kolm kuud; ta ema nimi oli Hamutal, Jeremija tütar Libnast. </p>
<p id="v32"><sup><small>32</small></sup>  Tema tegi kurja Issanda silmis, kõigiti nõnda, nagu ta vanemad olid teinud. </p>
<p id="v33"><sup><small>33</small></sup>  Ja vaarao Neko vangistas tema Riblas, Hamatimaal, et ta ei valitseks enam Jeruusalemmas, ja määras maale maksukohustuse: sada talenti hõbedat ja talent kulda. </p>
<p id="v34"><sup><small>34</small></sup>  Ja vaarao Neko tõstis kuningaks Eljakimi, Joosija poja, tema isa Joosija asemel, ja muutis tema nime Joojakimiks; aga Jooahase ta võttis kaasa ja too tuli Egiptusesse ning suri seal. </p>
<p id="v35"><sup><small>35</small></sup>  Joojakim andis vaaraole hõbeda ja kulla; aga ta pidi maa maksustama, et anda vaaraole raha ta käsu kohaselt: ta nõudis maa rahvalt, igaühelt vastavalt ta maksustamisele, hõbedat ja kulda vaarao Nekole andmiseks. </p>
<p id="v36"><sup><small>36</small></sup>  Joojakim oli kuningaks saades kakskümmend viis aastat vana ja ta valitses Jeruusalemmas üksteist aastat; ta ema nimi oli Sebidda, Pedaja tütar Ruumast. </p>
<p id="v37"><sup><small>37</small></sup>  Tema tegi kurja Issanda silmis, kõigiti nõnda, nagu ta vanemad olid teinud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Kings/22">Teine Kuningate raamat - Peatükk 22</a></td>
        <td><a href="/et/Bible/2_Kings/Index">Indeks</a></td>
        <td><a href="/et/Bible/2_Kings/24">Teine Kuningate raamat - Peatükk 24</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 23:13 <i>"Jumalad" Ashtoreth ja Chemosh</i>: <a href="/et/The_Urantia_Book/95#p1_3">Ur 95:1.3</a>.  <i>Ashtoreth</i>: <a href="/et/The_Urantia_Book/95#p1_7">Ur 95:1.7</a>. </li>
  <li id="fn2"><a href="#cite2">↑</a> 23:25-30 <i>Joosija rumalus</i>: <a href="/et/The_Urantia_Book/97#p9_24">Ur 97:9.24</a>. </li>
  <li id="fn3"><a href="#cite3">↑</a> 23:29-30 <i>Joosija lüüa</i>: <a href="/et/The_Urantia_Book/126#p1_2">Ur 126:1.2</a>. </li>
</ol>
</div>
