<!--
title: Kohtumõistjate raamat - Peatükk 11
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Judges/10">Kohtumõistjate raamat - Peatükk 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Judges/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Judges/12">Kohtumõistjate raamat - Peatükk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gileadlane Jefta oli vapper sõjamees, aga hooranaise poeg; Jefta isa oli Gilead. </p>
<p id="v2"><sup><small>2</small></sup>  Gileadile sünnitas tema naine poegi; kui selle naise pojad kasvasid suureks, siis ajasid nad Jefta ära ja ütlesid temale: „Sina ei saa pärisosa meie isakojas, sest sa oled teise naise poeg.” </p>
<p id="v3"><sup><small>3</small></sup>  Ja Jefta põgenes oma vendade eest ning elas Toobimaal; Jefta ümber kogunesid tühised mehed ja tegid koos temaga retki. </p>
<p id="v4"><sup><small>4</small></sup>  Mõne aja pärast hakkasid ammonlased Iisraeli vastu sõdima. </p>
<p id="v5"><sup><small>5</small></sup>  Ja kui ammonlased sõdisid Iisraeli vastu, siis Gileadi vanemad läksid tooma Jeftat Toobimaalt. </p>
<p id="v6"><sup><small>6</small></sup>  Nad ütlesid Jeftale: „Tule ja ole meile juhiks, et me saaksime sõdida ammonlaste vastu!” </p>
<p id="v7"><sup><small>7</small></sup>  Aga Jefta vastas Gileadi vanemaile: „Eks te ole mind vihanud ja mind mu isakojast ära ajanud? Miks tulete minu juurde nüüd, kui teil on kitsas käes?” </p>
<p id="v8"><sup><small>8</small></sup>  Ja Gileadi vanemad ütlesid Jeftale: „Me tuleme nüüd sellepärast taas sinu juurde, et sa tuleksid koos meiega ja sõdiksid ammonlaste vastu ning oleksid pealikuks meile kõigile Gileadi elanikele!” </p>
<p id="v9"><sup><small>9</small></sup>  Siis Jefta ütles Gileadi vanemaile: „Kui te viite mind tagasi sõdima ammonlaste vastu ja Issand annab nad minu kätte, alles siis olen ma teie pealik.” </p>
<p id="v10"><sup><small>10</small></sup>  Ja Gileadi vanemad vastasid Jeftale: „Issand olgu tunnistajaks meie vahel, kui me ei tee nõnda su sõna järgi!” </p>
<p id="v11"><sup><small>11</small></sup>  Siis Jefta läks koos Gileadi vanematega ning rahvas pani tema enesele pealikuks ja juhiks. Ja Jefta rääkis kõik oma sõnad Issanda ees Mispas. </p>
<p id="v12"><sup><small>12</small></sup>  Siis Jefta läkitas käskjalad ammonlaste kuningale ütlema: „Mis on sinul minuga tegemist, et sa tuled mu juurde sõdima minu maa vastu?” </p>
<p id="v13"><sup><small>13</small></sup>  Ja ammonlaste kuningas vastas Jefta käskjalgadele: „Sellepärast et Egiptusest tulles võttis Iisrael mu maa Arnonist kuni Jabboki ja Jordanini; anna see nüüd rahuga tagasi!” </p>
<p id="v14"><sup><small>14</small></sup>  Ja Jefta läkitas taas käskjalad ammonlaste kuninga juurde </p>
<p id="v15"><sup><small>15</small></sup>  ning käskis temale öelda: „Nõnda ütleb Jefta: Iisrael ei ole võtnud Moabimaad ega ammonlaste maad. </p>
<p id="v16"><sup><small>16</small></sup>  Sest kui nad Egiptusest tulid, rändas Iisrael kõrbes kuni Kõrkjamereni ja jõudis Kaadesisse. </p>
<p id="v17"><sup><small>17</small></sup>  Siis Iisrael läkitas käskjalad Edomi kuningale ütlema: Lase ma lähen su maast läbi! Aga Edomi kuningas ei võtnud seda kuulda. Ta läkitas käskjalad Moabi kuninga juurde, aga seegi ei nõustunud. Nii jäi Iisrael Kaadesisse. </p>
<p id="v18"><sup><small>18</small></sup>  Siis ta rändas kõrbes ja läks ümber Edomimaa ja Moabimaa ja tuli Moabimaa idapiirile ning lõi leeri üles teisel pool Arnonit ega tulnud Moabi maa-alale, sest Arnon on Moabi piiriks. </p>
<p id="v19"><sup><small>19</small></sup>  Seejärel läkitas Iisrael käskjalad emorlaste kuninga, Hesboni kuninga Siihoni juurde ning ütles temale: Lase meid minna oma maast läbi minu sihtkohta! </p>
<p id="v20"><sup><small>20</small></sup>  Aga Siihon ei usaldanud Iisraeli, et see läheb tema maa-alast ainult läbi, vaid Siihon kogus kokku kogu oma rahva ja nad lõid leeri üles Jaasasse; ja ta sõdis Iisraeli vastu. </p>
<p id="v21"><sup><small>21</small></sup>  Aga Issand, Iisraeli Jumal, andis Siihoni ja kogu ta rahva Iisraeli kätte ja nad lõid neid; ja Iisrael päris kogu emorlaste maa, kes elasid seal maal. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Nad pärisid kogu emorlaste maa-ala Arnonist kuni Jabbokini ja kõrbest kuni Jordanini. </p>
<p id="v23"><sup><small>23</small></sup>  Nii on siis nüüd Issand, Iisraeli Jumal, ajanud ära emorlased oma Iisraeli rahva eest, aga sina tahad pärida seda maad! </p>
<p id="v24"><sup><small>24</small></sup>  Kas sa ei peaks pärima seda, mis su jumal Kemos annab sulle pärida? Siis meie pärime kõik selle, mis Issand, meie jumal, meie eest tühjendab. </p>
<p id="v25"><sup><small>25</small></sup>  Kas sa oled siis nüüd tõesti parem kui Baalak, Sippori poeg, Moabi kuningas? Kas riidles tema Iisraeliga või sõdis nende vastu? </p>
<p id="v26"><sup><small>26</small></sup>  Iisrael on elanud Hesbonis ja selle tütarlinnades, Aroeris ja selle tütarlinnades ja kõigis linnades, mis on Arnoni kallastel, kolmsada aastat. Miks te ei ole selle aja jooksul neid ära võtnud? </p>
<p id="v27"><sup><small>27</small></sup>  Mina ei ole sinu vastu pattu teinud, sina aga teed mulle paha, et sõdid mu vastu. Issand, kohtumõistja, mõistku täna õigust Iisraeli laste ja ammonlaste vahel!” </p>
<p id="v28"><sup><small>28</small></sup>  Aga ammonlaste kuningas ei kuulanud Jefta sõnu, mis see temale läkitas. </p>
<p id="v29"><sup><small>29</small></sup>  Siis tuli Jefta peale Issanda Vaim ja ta läks läbi Gileadi ja Manasse ning läks läbi Gileadi Mispa; ja Gileadi Mispast läks ta ammonlaste vastu. </p>
<p id="v30"><sup><small>30</small></sup>  Ja Jefta andis Issandale tõotuse ning ütles: „Kui sa tõesti annad ammonlased minu kätte, <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  siis see, kes iganes väljub mu koja ustest mulle vastu, kui ma ammonlaste juurest pöördun rahuga tagasi, kuulugu Issandale ja ma ohverdan ta põletusohvriks!” </p>
<p id="v32"><sup><small>32</small></sup>  Siis Jefta läks ammonlaste vastu, et nendega sõdida, ja Issand andis nad tema kätte. </p>
<p id="v33"><sup><small>33</small></sup>  Ja ta lõi neid väga suures tapluses Aroerist kuni Minniti teelahkmeni, kahtkümmend linna, ja kuni Aabel-Keramimini; nõnda alandati ammonlased Iisraeli laste ees. </p>
<p id="v34"><sup><small>34</small></sup>  Kui Jefta tuli koju Mispasse, vaata, siis tuli ta tütar välja temale vastu trummidega ja ringtantsu tantsides. Ja see oli tema ainus laps, ei olnud tal peale selle poega ega tütart. </p>
<p id="v35"><sup><small>35</small></sup>  Aga kui ta teda nägi, siis käristas ta oma riided lõhki ja ütles: „Oh mu tütar, sa surud mind põlvili! Et sina oled see, kes tõukab mind õnnetusse! Aga ma olen avanud oma suu Issanda poole ega või taganeda.” </p>
<p id="v36"><sup><small>36</small></sup>  Aga tütar ütles temale: „Mu isa! Kui sa oled avanud oma suu Issanda poole, siis talita minuga, nagu sinu suust on välja tulnud, kui nüüd Issand on lasknud sind kätte maksta su vaenlastele ammonlastele!” <sup id="cite3"><a href="#fn3">[3]</a></sup></p>
<p id="v37"><sup><small>37</small></sup>  Siis ta ütles oma isale: „Lubatagu mulle seda: jäta mind veel kaheks kuuks, et saaksin minna ja käia mägedel ning nutta oma neitsipõlve, mina ja mu sõbrannad!” </p>
<p id="v38"><sup><small>38</small></sup>  Ja tema vastas: „Mine!” ja saatis ta ära kaheks kuuks. Siis ta läks, tema ja ta sõbrannad, ning nuttis mägedel oma neitsipõlve. </p>
<p id="v39"><sup><small>39</small></sup>  Aga kahe kuu pärast tuli ta tagasi oma isa juurde ja see talitas temaga oma tõotuse kohaselt, mille ta oli andnud; tema ei saanudki meest tunda. Ja see sai Iisraelis tavaks, <sup id="cite4"><a href="#fn4">[4]</a></sup></p>
<p id="v40"><sup><small>40</small></sup>  et igal aastal, neli päeva aastas, käisid Iisraeli tütred lauluga ülistamas gileadlase Jefta tütart. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 11:21,23 <i>Issanda, Iisraeli Jumala nimel</i>: <a href="/et/The_Urantia_Book/70#p1_15">Ur 70:1.15</a>. </li>
  <li id="fn2"><a href="#cite2">↑</a> 11:30-39 <i>Karistus vande rikkumise eest</i>: <a href="/et/The_Urantia_Book/87#p6_9">Ur 87:6.9</a>.  <i>Jefta tütar</i>: <a href="/et/The_Urantia_Book/89#p6_3">Ur 89:6.3</a>. </li>
  <li id="fn3"><a href="#cite3">↑</a> 11:36 <i>Võtab kättemaksu patustele</i>: <a href="/et/The_Urantia_Book/142#p2_1">Ur 142:2.1</a>. </li>
  <li id="fn4"><a href="#cite4">↑</a> 11:39 <i>See on komme</i>: <a href="/et/The_Urantia_Book/70#p11_6">Ur 70:11.6</a>. </li>
</ol>
</div>
