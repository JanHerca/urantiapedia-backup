<!--
title: Kohtumõistjate raamat - Peatükk 20
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Judges/19">Kohtumõistjate raamat - Peatükk 19</a></td>
        <td><a href="/et/Bible/Judges/Index">Indeks</a></td>
        <td><a href="/et/Bible/Judges/21">Kohtumõistjate raamat - Peatükk 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis läksid kõik Iisraeli lapsed välja: kogudus tuli kokku nagu üks mees Daanist kuni Beer-Sebani ja Gileadimaalt Issanda juurde Mispasse. </p>
<p id="v2"><sup><small>2</small></sup>  Ja kogu rahva ülemad ja kõik Iisraeli suguharud asusid Jumala rahva kogudusse, nelisada tuhat jalameest, mõõgatõmbajat. </p>
<p id="v3"><sup><small>3</small></sup>  Ka benjaminlased kuulsid, et Iisraeli lapsed olid tulnud Mispasse. Ja Iisraeli lapsed ütlesid: „Rääkige, kuidas see kuritöö sündis?” </p>
<p id="v4"><sup><small>4</small></sup>  Ja mees, leviit, tapetud naise mees, vastas ning ütles: „Mina ja mu liignaine tulime öömajale Benjamini päralt olevasse Gibeasse. </p>
<p id="v5"><sup><small>5</small></sup>  Aga Gibea kodanikud kippusid mulle kallale ja piirasid öösel minu pärast koda, tahtes mind tappa; ja nad vägistasid mu liignaist, nõnda et ta suri. </p>
<p id="v6"><sup><small>6</small></sup>  Siis ma võtsin oma liignaise ja lõikasin tema tükkideks ning läkitasin need kõigisse Iisraeli pärisosa maa-aladesse, sest nad on teinud Iisraelis häbiteo ja jäleduse. </p>
<p id="v7"><sup><small>7</small></sup>  Vaata, te olete kõik siin, Iisraeli lapsed! Rääkige siin isekeskis ja andke nõu!” </p>
<p id="v8"><sup><small>8</small></sup>  Siis tõusis kogu rahvas nagu üks mees, öeldes: „Keegi meist ärgu pöördugu koju! </p>
<p id="v9"><sup><small>9</small></sup>  Ja mida me nüüd Gibeaga teeme, on see: tema vastu liisu läbi! </p>
<p id="v10"><sup><small>10</small></sup>  Me võtame kümme meest saja kohta kõigist Iisraeli suguharudest, ja sada tuhande kohta, ja tuhat kümne tuhande kohta, rahvale moona tooma, et need Benjamini Gibeasse tulles võiksid talitada vastavalt kõigele jäledusele, mis Iisraelis on tehtud.” </p>
<p id="v11"><sup><small>11</small></sup>  Nõnda kogunesid kõik Iisraeli mehed selle linna juurde, olles ühinenud nagu üheks meheks. </p>
<p id="v12"><sup><small>12</small></sup>  Ja Iisraeli suguharud läkitasid mehi kõigi Benjamini suguvõsade juurde ütlema: „Milline kuritöö küll teie keskel on sündinud! </p>
<p id="v13"><sup><small>13</small></sup>  Andke nüüd välja need kõlvatud mehed, kes on Gibeas, ja me surmame nad ning kõrvaldame Iisraelist kurjuse!” Aga benjaminlased ei tahtnud kuulata oma vendade, Iisraeli laste häält. </p>
<p id="v14"><sup><small>14</small></sup>  Ja benjaminlased kogunesid oma linnadest Gibeasse, et minna sõtta Iisraeli laste vastu. </p>
<p id="v15"><sup><small>15</small></sup>  Ja sel päeval loeti linnadest olevaid benjaminlasi: kakskümmend kuus tuhat meest, mõõgatõmbajat; peale nende loeti Gibea elanikest seitsesada valitud meest. </p>
<p id="v16"><sup><small>16</small></sup>  Kogu sellest rahvast olid seitsesada valitud meest vasakukäelised: kõik need lingutasid kivi karvapealt ega eksinud mitte. </p>
<p id="v17"><sup><small>17</small></sup>  Ja Iisraeli mehi loeti peale benjaminlaste nelisada tuhat mõõgatõmbajat meest; need kõik olid sõjamehed. </p>
<p id="v18"><sup><small>18</small></sup>  Ja nad võtsid kätte ja läksid Peetelisse ning küsisid Jumalalt; Iisraeli lapsed küsisid: „Kes meist peab esimesena minema sõtta benjaminlaste vastu?„ Issand vastas: ”Esimesena Juuda!” </p>
<p id="v19"><sup><small>19</small></sup>  Ja hommikul võtsid Iisraeli lapsed kätte ning lõid leeri üles Gibea ette. </p>
<p id="v20"><sup><small>20</small></sup>  Ja Iisraeli mehed läksid sõdima benjaminlaste vastu; ja Iisraeli mehed seadsid endid tapluseks nende vastu Gibea juures. </p>
<p id="v21"><sup><small>21</small></sup>  Aga benjaminlased tulid Gibeast välja ja surmasid sel päeval Iisraeli seast kakskümmend kaks tuhat meest. </p>
<p id="v22"><sup><small>22</small></sup>  Ent rahvas, Iisraeli mehed, kinnitasid endid ja seadsid endid jälle tapluseks paigas, kus nad esimesel päeval olid endid valmis seadnud. </p>
<p id="v23"><sup><small>23</small></sup>  Ja Iisraeli lapsed läksid üles ja nutsid Issanda ees õhtuni ning küsisid Issandalt, öeldes: „Kas pean veel minema sõdima oma venna Benjamini poegade vastu?„ Ja Issand vastas: ”Minge nende vastu!” </p>
<p id="v24"><sup><small>24</small></sup>  Ja teisel päeval lähenesid Iisraeli lapsed benjaminlastele. </p>
<p id="v25"><sup><small>25</small></sup>  Aga benjaminlased tulid teisel päeval Gibeast välja nende vastu ja surmasid Iisraeli laste seast veel kaheksateist tuhat meest; need kõik olid mõõgatõmbajad. </p>
<p id="v26"><sup><small>26</small></sup>  Siis läksid üles kõik Iisraeli lapsed, kogu rahvas, ja nad tulid Peetelisse; nad nutsid ja istusid seal Issanda ees ja paastusid sel päeval õhtuni ning ohverdasid Issanda ees põletus- ja tänuohvreid. </p>
<p id="v27"><sup><small>27</small></sup>  Ja Iisraeli lapsed küsisid Issandalt, sest Jumala seaduselaegas oli neil päevil seal </p>
<p id="v28"><sup><small>28</small></sup>  ja Aaroni poja Eleasari poeg Piinehas seisis sel ajal selle ees, ja nad ütlesid: „Kas pean veel minema sõdima oma venna Benjamini poegade vastu või pean loobuma?„ Ja Issand vastas: ”Mine, sest homme ma annan nad sinu kätte!” </p>
<p id="v29"><sup><small>29</small></sup>  Siis Iisrael asetas varitsejad ümber Gibea. </p>
<p id="v30"><sup><small>30</small></sup>  Ja Iisraeli lapsed läksid kolmandal päeval benjaminlaste vastu ja seadsid endid Gibea vastu nagu eelmistel kordadel. </p>
<p id="v31"><sup><small>31</small></sup>  Ja benjaminlased tulid välja rahva vastu, aga nad meelitati linnast eemale; nagu eelmistelgi kordadel lõid nad alguses rahva hulgast surnuks teede peal, millest üks läheb üles Peetelisse ja teine üle välja Gibeasse, ligi kolmkümmend Iisraeli meest. </p>
<p id="v32"><sup><small>32</small></sup>  Ja benjaminlased ütlesid: „Nad on meie ees maha löödud nagu ennegi!„ Aga Iisraeli lapsed ütlesid: ”Põgenegem ja meelitagem nad linnast eemale maanteedele!” </p>
<p id="v33"><sup><small>33</small></sup>  Siis kõik Iisraeli mehed tõusid oma paigast ja seadsid endid valmis Baal-Taamaris, ja Iisraeli varitsejad tormasid oma paigast Gibea ümbrusest. </p>
<p id="v34"><sup><small>34</small></sup>  Nõnda tuli Gibea ette kümme tuhat valitud meest kogu Iisraelist ja taplus oli kange; aga benjaminlased ei teadnud, et neile ligineb õnnetus. </p>
<p id="v35"><sup><small>35</small></sup>  Ja Issand lõi Benjamini Iisraeli ees, ja Iisraeli lapsed hävitasid sel päeval Benjaminist kakskümmend viis tuhat ükssada meest; need kõik olid mõõgatõmbajad. </p>
<p id="v36"><sup><small>36</small></sup>  Siis benjaminlased nägid, et nad olid löödud; ja Iisraeli mehed andsid benjaminlastele maad, sest nad lootsid varitsejate peale, keda nad olid seadnud Gibea vastu. </p>
<p id="v37"><sup><small>37</small></sup>  Ja varitsejad tõttasid ning tungisid Gibeale kallale; varitsejad talitasid otsustavalt ja nad lõid mõõgateraga maha kogu linna. </p>
<p id="v38"><sup><small>38</small></sup>  Ja Iisraeli meestel oli varitsejatega leppemärk: nad lasku linnast suur suitsupilv üles tõusta! </p>
<p id="v39"><sup><small>39</small></sup>  Kui Iisraeli mehed tapluses pöördusid, benjaminlased olid alguses Iisraeli meestest maha löönud ligi kolmkümmend meest, sest nad mõtlesid: „Nad on tõesti meie ees maha löödud nagu eelmises tapluses”, </p>
<p id="v40"><sup><small>40</small></sup>  siis hakkas linnast tõusma leppemärk, suitsusammas. Ja kui benjaminlased pöördusid, vaata, siis tõusis kogu linn suitsuna taeva poole. </p>
<p id="v41"><sup><small>41</small></sup>  Kui Iisraeli mehed pöördusid, siis Benjamini mehed kohkusid, sest nad nägid, et neid oli tabanud õnnetus. </p>
<p id="v42"><sup><small>42</small></sup>  Nad pöördusid Iisraeli meeste eest kõrbe poole, aga taplus sai nad kätte; ja need, kes tulid linnadest, hävitasid neid eneste keskel. </p>
<p id="v43"><sup><small>43</small></sup>  Nad piirasid benjaminlased ümber ja jälitasid neid, tallasid neid maha puhkepaigast kuni vastu Gibead päikesetõusu poole. </p>
<p id="v44"><sup><small>44</small></sup>  Nõnda langes benjaminlastest kaheksateist tuhat meest; need kõik olid vaprad mehed. </p>
<p id="v45"><sup><small>45</small></sup>  Siis nad pöördusid ümber ja põgenesid kõrbe, Rimmoni kalju suunas; aga Iisraeli lapsed noppisid maanteedelt ülejäänuist veel viis tuhat meest; ja nad ajasid neid taga kuni Gideomini ja lõid neist maha veel kaks tuhat meest. </p>
<p id="v46"><sup><small>46</small></sup>  Nõnda oli kõiki sel päeval benjaminlastest langenuid kakskümmend viis tuhat meest, mõõgatõmbajat; need kõik olid vaprad mehed. </p>
<p id="v47"><sup><small>47</small></sup>  Ainult kuussada meest pöördus ümber ja põgenes kõrbe, Rimmoni kalju peale; nad jäid Rimmoni kalju peale neljaks kuuks. </p>
<p id="v48"><sup><small>48</small></sup>  Aga Iisraeli mehed läksid tagasi benjaminlaste juurde ja lõid need maha mõõgateraga, nii meessoost linlased kui loomad ja kõik, keda tabasid; nad panid põlema ka kõik linnad, mis ette juhtusid. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Judges/19">Kohtumõistjate raamat - Peatükk 19</a></td>
        <td><a href="/et/Bible/Judges/Index">Indeks</a></td>
        <td><a href="/et/Bible/Judges/21">Kohtumõistjate raamat - Peatükk 21</a></td>
      </tr>
    </tbody>
  </table>
</figure>
