<!--
title: Kohtumõistjate raamat - Peatükk 3
description: 
published: true
date: 2023-11-8T20:21:2Z
tags: bible, bible—judges
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Judges/2">
          <span class="mdi mdi-arrow-left-drop-circle"></span><span class="pl-2">Kohtumõistjate raamat - Peatükk 2</span>
        </a>
        </td>
        <td>
        <a href="/et/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Judges/4">
          <span class="pr-2">Kohtumõistjate raamat - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja need on rahvad, keda Issand alles jättis, et nende läbi katsuda Iisraeli, kõiki neid, kes ei tundnud ühtegi Kaanani sõda, </p>
<p id="v2"><sup><small>2</small></sup>  ainult selleks, et Iisraeli laste sugupõlved teaksid, et tema õpetab neid sõdima, nimelt neid, kes seda varem ei osanud: </p>
<p id="v3"><sup><small>3</small></sup>  viis vilistite vürsti ja kõik kaananlased, siidonlased ja hiivlased, kes elasid Liibanoni mäestikus Baal-Hermoni mäest kuni Hamati teelahkmeni. </p>
<p id="v4"><sup><small>4</small></sup>  Need jäid, et nende läbi katsuda Iisraeli, et teada saada, kas nad tahavad kuulda Issanda käske, mis ta Moosese läbi oli andnud nende vanemaile. </p>
<p id="v5"><sup><small>5</small></sup>  Iisraeli lapsed elasid siis kaananlaste, hettide, emorlaste, perislaste, hiivlaste ja jebuuslaste keskel, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  võtsid nende tütreid enestele naisteks ja andsid oma tütreid nende poegadele ning teenisid nende jumalaid. </p>
<p id="v7"><sup><small>7</small></sup>  Nõnda tegid Iisraeli lapsed kurja Issanda silmis ja unustasid Issanda, oma Jumala ning teenisid baale ja aðeraid. </p>
<p id="v8"><sup><small>8</small></sup>  Siis Issanda viha süttis põlema Iisraeli vastu ja ta müüs nad Mesopotaamia kuninga Kuusan-Risataimi kätte; ja Iisraeli lapsed orjasid Kuusan-Risataimi kaheksa aastat. </p>
<p id="v9"><sup><small>9</small></sup>  Aga Iisraeli lapsed kisendasid Issanda poole ja Issand tõstis Iisraeli lastele päästja, kes nad päästis - Otnieli, Kaalebi noorema venna Kenase poja. </p>
<p id="v10"><sup><small>10</small></sup>  Issanda Vaim tuli tema peale ja ta mõistis Iisraelile kohut; ta läks sõtta ja Issand andis tema kätte Mesopotaamia kuninga Kuusan-Risataimi ja ta käsi sai võimuse Kuusan-Risataimi üle. </p>
<p id="v11"><sup><small>11</small></sup>  Ja maal oli rahu nelikümmend aastat; siis suri Otniel, Kenase poeg. </p>
<p id="v12"><sup><small>12</small></sup>  Aga Iisraeli lapsed tegid jälle, mis kuri oli Issanda silmis, ja Issand julgustas Moabi kuningat Eglonit Iisraeli vastu, sellepärast et nad olid teinud kurja Issanda silmis. </p>
<p id="v13"><sup><small>13</small></sup>  Ja tema kogus enese juurde ammonlased ja amalekid ja läks ning lõi Iisraeli, ja nad vallutasid Palmidelinna. </p>
<p id="v14"><sup><small>14</small></sup>  Ja Iisraeli lapsed orjasid Moabi kuningat Eglonit kaheksateist aastat. </p>
<p id="v15"><sup><small>15</small></sup>  Siis Iisraeli lapsed kisendasid Issanda poole ja Issand tõstis neile päästjaks Eehudi, Geera poja, benjaminlase, vasakukäelise mehe. Kui Iisraeli lapsed saatsid temaga anni Moabi kuningale Eglonile, </p>
<p id="v16"><sup><small>16</small></sup>  siis Eehud valmistas enesele kaheteralise mõõga, küünar pika, ja pani selle vööle riiete alla oma paremale puusale. </p>
<p id="v17"><sup><small>17</small></sup>  Ja ta viis anni Eglonile, Moabi kuningale; ja Eglon oli väga paks mees. </p>
<p id="v18"><sup><small>18</small></sup>  Kui and oli tervenisti üle antud, siis ta saatis ära inimesed, kes andi olid kandnud, </p>
<p id="v19"><sup><small>19</small></sup>  ja ta ise pöördus tagasi Gilgalis olevate jumalakujude juurest ning ütles: „Kuningas, mul on sulle saladus rääkida.„ Ja Eglon vastas: ”Tasa!” Siis läksid kõik, kes ta juures seisid, tema juurest ära. </p>
<p id="v20"><sup><small>20</small></sup>  Eehud tuli ta juurde, kui ta istus vilus ülakambris, mis tal omaette oli, ja Eehud ütles: „Mul on sinu jaoks Jumala sõna!” Ta tõusis üles oma istmelt, </p>
<p id="v21"><sup><small>21</small></sup>  aga Eehud sirutas oma vasaku käe, võttis mõõga oma paremalt puusalt ja torkas temale kõhtu, </p>
<p id="v22"><sup><small>22</small></sup>  nõnda et pidegi läks tera järel sisse ja rasv embas tera, sest ta ei tõmmanud mõõka tema kõhust välja; seejärel väljus ta peidikust. </p>
<p id="v23"><sup><small>23</small></sup>  Eehud läks eesruumi ja sulges ning riivistas enese järel ülakambri uksed. </p>
<p id="v24"><sup><small>24</small></sup>  Ja kui ta oli väljunud, siis tulid sisse kuninga sulased ja vaatasid, ja ennäe, ülakambri uksed olid suletud. Nad ütlesid: „Küllap ta toimetab vilus kambris oma asju.” </p>
<p id="v25"><sup><small>25</small></sup>  Ja nad ootasid, kuni neil hakkas häbi, aga vaata, keegi ei avanud ülakambri uksi. Siis tõid nad võtme ja avasid, ja vaata, nende isand lamas surnuna maas. </p>
<p id="v26"><sup><small>26</small></sup>  Eehud oli aga põgenenud, seni kui nad kõhklesid; ta oli möödunud jumalakujudest ja pääsenud Seirasse. </p>
<p id="v27"><sup><small>27</small></sup>  Ja kui ta sinna jõudis, siis ta puhus sarve Efraimi mäestikus ja Iisraeli lapsed läksid koos temaga mäestikust alla, tema nende ees. </p>
<p id="v28"><sup><small>28</small></sup>  Ja ta ütles neile: „Järgnege mulle, sest Issand annab teie vaenlased moabid teie kätte!” Ja nad läksid tema järel alla ning vallutasid Jordani koolmed, mis olid Moabi poole, ega lasknud üle mitte kedagi. </p>
<p id="v29"><sup><small>29</small></sup>  Tol korral lõid nad moabe maha ligi kümme tuhat meest, kõik tublid ja tugevad mehed, ja ainsatki ei pääsenud. </p>
<p id="v30"><sup><small>30</small></sup>  Nõnda alistati Moab sel päeval Iisraeli käe alla ja maal oli rahu kaheksakümmend aastat. </p>
<p id="v31"><sup><small>31</small></sup>  Ja tema järel tuli Samgar, Anati poeg, ja see lõi härjaastlaga vilistitest maha kuussada meest; temagi päästis Iisraeli. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Judges/2">
          <span class="mdi mdi-arrow-left-drop-circle"></span><span class="pl-2">Kohtumõistjate raamat - Peatükk 2</span>
        </a>
        </td>
        <td>
        <a href="/et/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Judges/4">
          <span class="pr-2">Kohtumõistjate raamat - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:5-6 <i>Iisraellased ja kaananlased</i>: <a href="/et/The_Urantia_Book/97#p9_1">Ur 97:9.1</a>. </li>
</ol>
</div>
