<!--
title: Kohtumõistjate raamat - Peatükk 13
description: 
published: true
date: 2022-10-6T9:46:8Z
tags: bible, bible—judges
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Judges/12">Kohtumõistjate raamat - Peatükk 12</a></td>
        <td><a href="/et/Bible/Judges/Index">Indeks</a></td>
        <td><a href="/et/Bible/Judges/14">Kohtumõistjate raamat - Peatükk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Iisraeli lapsed jälle tegid kurja Issanda silmis, siis andis Issand nad neljakümneks aastaks vilistite kätte. </p>
<p id="v2"><sup><small>2</small></sup>  Sorast, daanlaste suguvõsast, oli keegi mees, Maanoah nimi; tema naine oli sigimatu ega olnud sünnitanud. </p>
<p id="v3"><sup><small>3</small></sup>  Aga Issanda ingel ilmutas ennast naisele ja ütles temale: „Vaata, sa oled sigimatu ega ole sünnitanud. Aga sa jääd lapseootele ja tood poja ilmale. </p>
<p id="v4"><sup><small>4</small></sup>  Hoia siis nüüd, et sa ei joo veini ja vägijooki ega söö midagi roojast! </p>
<p id="v5"><sup><small>5</small></sup>  Sest vaata, sa jääd lapseootele ja tood poja ilmale. Aga habemenuga ei tohi saada tema pea ligi, sest poiss peab olema emaihust alates Jumalale nasiiriks, ja tema hakkab Iisraeli päästma vilistite käest!” </p>
<p id="v6"><sup><small>6</small></sup>  Ja naine läks ning rääkis oma mehega, öeldes: „Mu juurde tuli jumalamees ja tal oli nagu Jumala ingli välimus, kartustäratav! Mina ei küsinud temalt, kust ta oli, ja tema ei andnud mulle teada oma nime. </p>
<p id="v7"><sup><small>7</small></sup>  Aga ta ütles mulle: Vaata, sa jääd lapseootele ja tood poja ilmale; ära siis nüüd joo veini ega vägijooki ja ära söö midagi roojast, sest poiss peab olema Jumalale nasiiriks emaihust alates kuni oma surmapäevani!” </p>
<p id="v8"><sup><small>8</small></sup>  Siis Maanoah palus Issandat ja ütles: „Oh Issand! Jumalamees, kelle sa läkitasid, tulgu veel kord meie juurde ja õpetagu meid, mida peame tegema poisiga, kes sünnib!” </p>
<p id="v9"><sup><small>9</small></sup>  Ja Jumal kuulis Maanoahi häält ning Jumala ingel tuli jälle naise juurde, kui see istus väljal, ja Maanoah, ta mees, ei olnud tema juures. </p>
<p id="v10"><sup><small>10</small></sup>  Siis naine ruttas, jooksis ning teatas oma mehele ja ütles temale: „Vaata, mulle ilmutas ennast see mees, kes hiljuti mu juurde tuli.” </p>
<p id="v11"><sup><small>11</small></sup>  Ja Maanoah tõusis, läks oma naise järel ja tuli mehe juurde ning küsis temalt: „Kas sina oled see mees, kes naisega rääkis?„ Ja see vastas: ”Olen!” </p>
<p id="v12"><sup><small>12</small></sup>  Ja Maanoah küsis: „Kui nüüd su sõna täide läheb, missugune peab siis olema poisi eluviis ja kuidas teda kohelda?” </p>
<p id="v13"><sup><small>13</small></sup>  Ja Issanda ingel vastas Maanoahile: „Naine hoidugu kõigest, mis ma temale olen öelnud: </p>
<p id="v14"><sup><small>14</small></sup>  ta ei tohi süüa midagi, mis tuleb viinapuust; ta ei tohi juua veini ja vägijooki ega süüa midagi roojast; ta peab pidama kõike, mis ma teda olen käskinud!” </p>
<p id="v15"><sup><small>15</small></sup>  Siis Maanoah ütles Issanda inglile: „Luba, et peame sind kinni, et saaksime sulle valmistada sikutalle!” </p>
<p id="v16"><sup><small>16</small></sup>  Aga Issanda ingel vastas Maanoahile: „Kuigi sa pead mind kinni, ei söö ma ometi su leiba. Aga kui sa tahad valmistada põletusohvrit, siis ohverda see Issandale!” Sest Maanoah ei teadnud, et see oli Issanda ingel. </p>
<p id="v17"><sup><small>17</small></sup>  Ja Maanoah küsis Issanda inglilt: „Mis su nimi on, et saaksime sind austada, kui su sõnad täide lähevad?” </p>
<p id="v18"><sup><small>18</small></sup>  Aga Issanda ingel vastas temale: „Miks sa küsid mu nime? See on ju imeline!” </p>
<p id="v19"><sup><small>19</small></sup>  Siis Maanoah võttis sikutalle ja roaohvri ning ohverdas selle kalju peal Issandale, kes imeliselt talitab. Ja Maanoah ja ta naine nägid, </p>
<p id="v20"><sup><small>20</small></sup>  kui leek tõusis altarilt taeva poole, et Issanda ingel läks üles altari leegis Maanoahi ja ta naise nähes; ja nad heitsid silmili maha. </p>
<p id="v21"><sup><small>21</small></sup>  Kuigi Issanda ingel enam ei ilmutanud ennast Maanoahile ja tema naisele, teadis Maanoah, et see oli olnud Issanda ingel. </p>
<p id="v22"><sup><small>22</small></sup>  Ja Maanoah ütles oma naisele: „Me peame surema, sest me oleme näinud Jumalat!” </p>
<p id="v23"><sup><small>23</small></sup>  Aga ta naine ütles temale: „Kui Issand oleks tahtnud meid surmata, siis ei oleks ta meie käest vastu võtnud põletus- ja roaohvrit ega oleks meile näidanud kõike seda, samuti ei oleks ta meid lasknud nüüd seesugust kuulda.” </p>
<p id="v24"><sup><small>24</small></sup>  Ja naine tõi poja ilmale ning pani temale nimeks Simson; poiss kasvas suureks ja Issand õnnistas teda. </p>
<p id="v25"><sup><small>25</small></sup>  Ja Issanda Vaim hakkas teda mõjustama Daani leeris Sora ja Estaoli vahel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Judges/12">Kohtumõistjate raamat - Peatükk 12</a></td>
        <td><a href="/et/Bible/Judges/Index">Indeks</a></td>
        <td><a href="/et/Bible/Judges/14">Kohtumõistjate raamat - Peatükk 14</a></td>
      </tr>
    </tbody>
  </table>
</figure>
