<!--
title: Kohtumõistjate raamat - Peatükk 14
description: 
published: true
date: 2023-11-8T20:21:2Z
tags: bible, bible—judges
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Judges/13">
          <span class="mdi mdi-arrow-left-drop-circle"></span><span class="pl-2">Kohtumõistjate raamat - Peatükk 13</span>
        </a>
        </td>
        <td>
        <a href="/et/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Judges/15">
          <span class="pr-2">Kohtumõistjate raamat - Peatükk 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kord läks Simson alla Timnasse ja nägi Timnas ühte naist vilistite tütarde hulgast. </p>
<p id="v2"><sup><small>2</small></sup>  Ta tuli üles ja jutustas oma isale ja emale ning ütles: „Ma nägin Timnas ühte naist vilistite tütarde hulgast; võtke ta nüüd mulle naiseks!” </p>
<p id="v3"><sup><small>3</small></sup>  Tema isa, samuti ta ema küsisid temalt: „Kas ei ole naist su vendade tütarde hulgas ja kogu mu rahva hulgas, et sa lähed naist võtma ümberlõikamata vilistite hulgast?„ Aga Simson vastas oma isale: ”Võta ta mulle, sest tema on minu silmis see õige!” </p>
<p id="v4"><sup><small>4</small></sup>  Tema isa ja ema aga ei teadnud, et see tuli Issandalt, kes otsis põhjust vilistite vastu; sel ajal valitsesid vilistid Iisraeli üle. </p>
<p id="v5"><sup><small>5</small></sup>  Nii läks Simson isa ja emaga alla Timnasse; aga kui nad jõudsid Timna viinamägede juurde, vaata, siis tuli üks noor lõvi möirates temale vastu. </p>
<p id="v6"><sup><small>6</small></sup>  Aga Issanda Vaim tuli võimsasti tema peale ja ta kiskus lõvi lõhki, otsekui oleks ta kitsetalle lõhki kiskunud, kuigi tal ei olnud käes mitte midagi; oma isale ja emale ta aga ei jutustanud, mis ta oli teinud. </p>
<p id="v7"><sup><small>7</small></sup>  Seejärel läks ta alla ja kõneles naisega, kes Simsoni silmis oli meeldiv. </p>
<p id="v8"><sup><small>8</small></sup>  Mõne aja pärast, olles teel tagasi teda võtma, põikas ta vaatama lõvi raibet, ja ennäe, lõvi korjuses oli mesilaspere ja mett. </p>
<p id="v9"><sup><small>9</small></sup>  Ta kaapis mett oma pihkudesse, läks edasi ja sõi; ja ta tuli oma isa ja ema juurde ning andis ka neile ja nemad sõid; aga ta ei jutustanud neile, et ta oli mee kaapinud lõvi korjusest. </p>
<p id="v10"><sup><small>10</small></sup>  Kui ta isa tuli alla naise juurde, siis valmistas Simson seal peo, sest nõnda oli poissmeestel viisiks teha. </p>
<p id="v11"><sup><small>11</small></sup>  Ja kui nad teda nägid, siis tõid nad kolmkümmend peiupoissi, et need oleksid ta juures. </p>
<p id="v12"><sup><small>12</small></sup>  Ja Simson ütles neile: „Ma annan teile nüüd ühe mõistatuse mõistatada: kui te seitsme pidupäeva jooksul seletate selle mulle õigesti ja leiate lahenduse, siis ma annan teile kolmkümmend särki ja kolmkümmend piduriietust. </p>
<p id="v13"><sup><small>13</small></sup>  Aga kui te ei suuda seda mulle seletada, siis peate teie mulle andma kolmkümmend piduriietust.„ Ja nad ütlesid temale: „Anna oma mõistatus mõistatada, me oleme valmis kuulma!” </p>
<p id="v14"><sup><small>14</small></sup>  Siis ta ütles neile: „Sööjast tuli söök ja tugevast tuli magus.” Aga nad ei suutnud kolmel päeval mõistatust seletada. </p>
<p id="v15"><sup><small>15</small></sup>  Neljandal päeval ütlesid nad Simsoni naisele: „Meelita oma meest, et ta seletaks meile mõistatuse, et me sind ja su isakoda tulega ära ei põletaks! Kas olete meid kutsunud, et teha meid vaeseks, või kuidas?” </p>
<p id="v16"><sup><small>16</small></sup>  Siis Simsoni naine nuttis tema juures ning ütles: „Sina ainult vihkad mind ega armasta mind! Sa oled andnud mu rahva poegadele mõistatada ühe mõistatuse, aga ei ole seda mulle seletanud!„ Ta vastas temale: ”Vaata, ma ei ole seletanud oma isale ja emale, aga peaksin seletama sinule?” </p>
<p id="v17"><sup><small>17</small></sup>  Tema aga nuttis ta juures need seitse päeva, mil neil oli pidu; ja seitsmendal päeval seletas Simson temale, sest naine ajas teda kitsikusse; ja naine seletas mõistatuse oma rahva poegadele. </p>
<p id="v18"><sup><small>18</small></sup>  Siis ütlesid linna mehed temale seitsmendal päeval, enne kui päike oli loojunud: „Mis on meest magusam ja kes on lõvist tugevam?„ Ja tema vastas neile: ”Kui te mu õhvakesega ei oleks kündnud, ei oleks te mu mõistatust lahendanud!” </p>
<p id="v19"><sup><small>19</small></sup>  Siis tuli Issanda Vaim võimsasti Simsoni peale ja ta läks alla Askeloni ning lõi neist maha kolmkümmend meest, võttis nende riided ja andis piduriietuseks mõistatuse seletajaile. Ta viha süttis põlema ja ta läks oma isakotta. </p>
<p id="v20"><sup><small>20</small></sup>  Simsoni naine sai aga sellele peiupoisile, kes oli olnud temale isameheks. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Judges/13">
          <span class="mdi mdi-arrow-left-drop-circle"></span><span class="pl-2">Kohtumõistjate raamat - Peatükk 13</span>
        </a>
        </td>
        <td>
        <a href="/et/Bible/Judges/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Judges/15">
          <span class="pr-2">Kohtumõistjate raamat - Peatükk 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
