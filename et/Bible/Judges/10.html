<!--
title: Kohtumõistjate raamat - Peatükk 10
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Judges/9">Kohtumõistjate raamat - Peatükk 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Judges/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Judges/11">Kohtumõistjate raamat - Peatükk 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja pärast Abimelekit tõusis Iisraeli päästma Toola, Doodo poja Puua poeg, issaskarlane, kes elas Saamiris Efraimi mäestikus. </p>
<p id="v2"><sup><small>2</small></sup>  Tema mõistis Iisraelile kohut kakskümmend kolm aastat; siis ta suri ja maeti Saamirisse. </p>
<p id="v3"><sup><small>3</small></sup>  Ja pärast teda tõusis gileadlane Jair ja mõistis Iisraelile kohut kakskümmend kaks aastat. </p>
<p id="v4"><sup><small>4</small></sup>  Temal oli kolmkümmend poega; need ratsutasid kolmekümne eesli seljas ja neil oli kolmkümmend linna, mida tänapäevani hüütakse „Jairi telklaagreiks”; need on Gileadimaal. </p>
<p id="v5"><sup><small>5</small></sup>  Jair suri ja maeti Kamonisse. </p>
<p id="v6"><sup><small>6</small></sup>  Ja Iisraeli lapsed tegid jälle kurja Issanda silmis ning teenisid baale ja astartesid, Süüria jumalaid, Siidoni jumalaid, Moabi jumalaid, ammonlaste jumalaid ja vilistite jumalaid, ja nad jätsid maha Issanda ega teeninud teda. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Siis Issanda viha süttis põlema Iisraeli vastu ja ta andis nad vilistite ja ammonlaste kätte. </p>
<p id="v8"><sup><small>8</small></sup>  Need vaevasid ja rõhusid Iisraeli lapsi sel aastal ja veel kaheksateist aastat, kõiki Iisraeli lapsi, kes olid teisel pool Jordanit Gileadis oleval emorlaste maal. </p>
<p id="v9"><sup><small>9</small></sup>  Ja ammonlased läksid üle Jordani sõdima ka Juuda, Benjamini ja Efraimi soo vastu; ja Iisraelil oli väga kitsas käes. </p>
<p id="v10"><sup><small>10</small></sup>  Siis Iisraeli lapsed kisendasid Issanda poole, öeldes: „Me oleme sinu vastu pattu teinud, sest me oleme maha jätnud oma Jumala ja oleme teeninud baale!” </p>
<p id="v11"><sup><small>11</small></sup>  Ja Issand ütles Iisraeli lastele: „Eks ma ole teid päästnud egiptlaste, emorlaste, ammonlaste ja vilistite käest? </p>
<p id="v12"><sup><small>12</small></sup>  Siidonlased, Amalek ja Maon rõhusid teid. Siis te kisendasite minu poole ja ma päästsin teid nende käest. </p>
<p id="v13"><sup><small>13</small></sup>  Aga te jätsite mind maha ja teenisite teisi jumalaid, sellepärast ma ei päästa teid enam! </p>
<p id="v14"><sup><small>14</small></sup>  Minge ja kisendage nende jumalate poole, keda te olete valinud! Päästku nemad teid teie ahastuse ajal!” </p>
<p id="v15"><sup><small>15</small></sup>  Siis Iisraeli lapsed ütlesid Issandale: „Me oleme pattu teinud! Talita sina meiega, nagu see sinu silmis hea on, aga päästa meid praegu!” </p>
<p id="v16"><sup><small>16</small></sup>  Ja nad kõrvaldasid eneste keskelt võõrad jumalad ning teenisid Issandat; siis ei sallinud tema hing enam Iisraeli vaeva. </p>
<p id="v17"><sup><small>17</small></sup>  Aga ammonlased kutsuti kokku ja nad lõid leeri üles Gileadi; ja Iisraeli lapsed kogunesid ning lõid leeri üles Mispasse. </p>
<p id="v18"><sup><small>18</small></sup>  Siis ütlesid inimesed, Gileadi vürstid, üksteisele: „Kes oleks see mees, kes hakkaks sõdima ammonlaste vastu? Saagu ta pealikuks kõigile Gileadi elanikele!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 10:6 <i>konkureerivad „jumalad“ Baal, Ashtaroth</i>: <a href="/et/The_Urantia_Book/95#p1_3">Ur 95:1.3</a>.  <i>Ashtoreth</i>: <a href="/et/The_Urantia_Book/95#p1_7">Ur 95:1.7</a>. </li>
</ol>
</div>
