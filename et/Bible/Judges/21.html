<!--
title: Kohtumõistjate raamat - Peatükk 21
description: 
published: true
date: 2022-10-6T9:46:8Z
tags: bible, bible—judges
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Judges/20">Kohtumõistjate raamat - Peatükk 20</a></td>
        <td><a href="/et/Bible/Judges/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iisraeli mehed olid Mispas vandunud, öeldes: „Ükski meist ei anna oma tütart naiseks benjaminlastele!” </p>
<p id="v2"><sup><small>2</small></sup>  Kui rahvas tuli Peetelisse, siis nad istusid seal õhtuni Jumala ees, tõstsid häält ja nutsid suurt nuttu </p>
<p id="v3"><sup><small>3</small></sup>  ning ütlesid: „Issand, Iisraeli Jumal, mispärast on Iisraelis sündinud see, et täna puudub Iisraelist üks suguharu?” </p>
<p id="v4"><sup><small>4</small></sup>  Teisel päeval tõusis rahvas vara ja ehitas sinna altari ning ohverdas põletus- ja tänuohvreid. </p>
<p id="v5"><sup><small>5</small></sup>  Ja Iisraeli lapsed küsisid: „Kes kõigist Iisraeli suguharudest ei ole tulnud koos kogudusega Issanda juurde?„ Sest suur vanne oli pandud selle peale, kes ei tulnud Issanda juurde Mispasse, ja oli öeldud: ”Teda tuleb surmaga karistada!” </p>
<p id="v6"><sup><small>6</small></sup>  Ja Iisraeli lapsed kahetsesid oma venda Benjamini ning ütlesid: „Täna on üks suguharu Iisraelist ära raiutud. </p>
<p id="v7"><sup><small>7</small></sup>  Kust peaksime leidma naised neile ülejäänutele? Sest me oleme vandunud Issanda juures, et me ei anna oma tütreist ühtegi neile naisteks.” </p>
<p id="v8"><sup><small>8</small></sup>  Ja nad küsisid: „Kas on Iisraeli suguharudest keegi, kes ei ole tulnud Issanda juurde Mispasse?” Ja vaata, Gileadi Jaabesist ei olnud ükski tulnud sõjaleeri koguduse juurde. </p>
<p id="v9"><sup><small>9</small></sup>  Rahvas loeti ära, ja vaata, seal ei olnud ühtegi Gileadi Jaabesi elanikku. </p>
<p id="v10"><sup><small>10</small></sup>  Siis kogudus läkitas sinna kaksteist tuhat meest vapraist poegadest ja käskis neid, öeldes: „Minge ja lööge mõõgateraga maha Gileadi Jaabesi elanikud, ka naised ja väetid lapsed! <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Tehke nõnda: kõik meesterahvad ja kõik naised, kes tunnevad meesterahva magatamist, hävitage sootuks!” <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Nad leidsid Gileadi Jaabesi elanike hulgast nelisada tüdrukut, kes olid neitsid, kes ei olnud meest tunda saanud meesterahvast magatades; ja nad tõid need leeri Siilosse, mis on Kaananimaal. </p>
<p id="v13"><sup><small>13</small></sup>  Siis terve kogudus läkitas käskjalad ja käskis rääkida benjaminlastega, kes olid Rimmoni kaljul, ja kuulutada neile rahu. </p>
<p id="v14"><sup><small>14</small></sup>  Ja benjaminlased tulid siis tagasi ja nad andsid neile naisteks need, kes olid jäetud elama Gileadi Jaabesi naiste hulgast; aga neist ei jätkunud neile. </p>
<p id="v15"><sup><small>15</small></sup>  Ja rahvas kahetses Benjamini, sest Issand oli teinud lünga Iisraeli suguharudesse. </p>
<p id="v16"><sup><small>16</small></sup>  Ja koguduse vanemad ütlesid: „Kust peaksime leidma naised neile ülejäänutele? Sest naised on Benjaminist hävitatud.” </p>
<p id="v17"><sup><small>17</small></sup>  Ja nad ütlesid: „Benjamini pääsenute omand on ju alles ja Iisraelist ei tohi kustutada ühtegi suguharu. </p>
<p id="v18"><sup><small>18</small></sup>  Me ise aga ei või anda neile naisi oma tütreist.„ Sest Iisraeli lapsed olid vandunud, öeldes: „Neetud olgu, kes annab Benjaminile naise!” </p>
<p id="v19"><sup><small>19</small></sup>  Siis nad ütlesid: „Vaata, igal aastal on Issanda püha Siilos, mis on põhja pool Peetelit, päikesetõusu pool Peetelist üles Sekemisse minevat maanteed, ja lõuna pool Leboonat.” </p>
<p id="v20"><sup><small>20</small></sup>  Ja nad käskisid benjaminlasi, öeldes: „Minge ja varitsege viinamägedes </p>
<p id="v21"><sup><small>21</small></sup>  ja vaadake, ja vaata, kui Siilo tütred tulevad ringtantsu tantsima, siis tulge viinamägedest välja ja haarake endile igamees oma naine Siilo tütarde hulgast ja minge Benjamini maale! </p>
<p id="v22"><sup><small>22</small></sup>  Ja kui nende isad või vennad tulevad meiega riidlema, siis ütleme neile: Olge neile armulised meie pärast, sest me pole sõjas igaühele naist võtnud. Teie ei ole ju ka andnud neid neile, muidu oleksite nüüd ise süüdlased!” </p>
<p id="v23"><sup><small>23</small></sup>  Ja benjaminlased tegid nõnda ning võtsid tantsijate hulgast naisi vastavalt oma arvule, röövides need; siis nad läksid ja tulid tagasi oma pärisosale, ehitasid linnad üles ja elasid neis. </p>
<p id="v24"><sup><small>24</small></sup>  Siis Iisraeli lapsed läksid sealt ära, igaüks oma suguharu ja suguvõsa juurde; igaüks läks sealt oma pärisosale. </p>
<p id="v25"><sup><small>25</small></sup>  Neil päevil ei olnud Iisraelis kuningat: igamees tegi, mis tema enese silmis õige oli. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Judges/20">Kohtumõistjate raamat - Peatükk 20</a></td>
        <td><a href="/et/Bible/Judges/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 21:10-12 <i>Neitsite säästmine</i>: <a href="/et/The_Urantia_Book/70#p1_15">Ur 70:1.15</a>. </li>
  <li id="fn2"><a href="#cite2">↑</a> 21:11 <i>Heebrealased „hävitavad täielikult“</i>: <a href="/et/The_Urantia_Book/69#p8_3">Ur 69:8.3</a>. </li>
</ol>
</div>
