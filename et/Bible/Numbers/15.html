<!--
title: Neljas Moosese raamat - Peatükk 15
description: 
published: true
date: 2023-11-8T20:21:1Z
tags: bible, bible—numbers
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/14">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 14</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/16">
          <span class="pr-2">Neljas Moosese raamat - Peatükk 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Räägi Iisraeli lastega ja ütle neile: Kui te jõuate maale, mille mina teile elamiseks annan, </p>
<p id="v3"><sup><small>3</small></sup>  ja te tahate Issandale ohverdada tuleohvrit, põletus- või tapaohvrit, olgu erilise tõotusena või vabatahtliku annina, või teie seatud pühil, et valmistada Issandale meeldivat lõhna veistest või lammastest ja kitsedest, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  siis toogu see, kes toob oma ohvrianni Issandale, roaohvriks kaks toopi peent jahu, segatud kolme kortli õliga, </p>
<p id="v5"><sup><small>5</small></sup>  ja joogiohvriks põletus- või tapaohvri juurde ohverda kolm kortlit veini ühe talle kohta! </p>
<p id="v6"><sup><small>6</small></sup>  Aga jäära kohta ohverda roaohvriks kaks kannu peent jahu, segatud ühe toobi õliga, </p>
<p id="v7"><sup><small>7</small></sup>  ja joogiohvriks too üks toop veini, Issandale meeldivaks lõhnaks! </p>
<p id="v8"><sup><small>8</small></sup>  Aga kui sa ohverdad noore veise põletus- või tapaohvriks, kas erilise tõotusena või tänuohvrina Issandale, </p>
<p id="v9"><sup><small>9</small></sup>  siis toodagu noore veise kohta roaohvriks pool külimittu peent jahu, segatud poolteise toobi õliga, </p>
<p id="v10"><sup><small>10</small></sup>  ja joogiohvriks too poolteist toopi veini; see on healõhnaline tuleohver Issandale. </p>
<p id="v11"><sup><small>11</small></sup>  Nõndasamuti tehtagu iga härja või jäära puhul, või talle puhul lammastest või kitsedest </p>
<p id="v12"><sup><small>12</small></sup>  vastavalt nende arvule, keda te ohverdate; nõnda tehke iga üksiku puhul vastavalt nende arvule! </p>
<p id="v13"><sup><small>13</small></sup>  Nõnda peab seda tegema iga pärismaalane, tuues healõhnalist tuleohvrit Issandale. </p>
<p id="v14"><sup><small>14</small></sup>  Ja kui keegi, kes elab teie juures võõrana, või keegi, kes põlvede jooksul on teie keskel, tahab tuua Issandale healõhnalist tuleohvrit, nagu teie seda teete, siis tehku ka tema nõnda! <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Kogudusel olgu üks seadus niihästi teile kui võõrale, kes elab teie juures! See olgu igaveseks seaduseks teie sugupõlvedele: nõnda nagu teie, nõnda olgu ka võõras Issanda ees! </p>
<p id="v16"><sup><small>16</small></sup>  Sama seadus ja sama õigus olgu teil ja võõral, kes elab teie juures!” </p>
<p id="v17"><sup><small>17</small></sup>  Ja Issand rääkis Moosesega, öeldes: </p>
<p id="v18"><sup><small>18</small></sup>  „Räägi Iisraeli lastega ja ütle neile: Kui te tulete sellele maale, kuhu mina teid viin, </p>
<p id="v19"><sup><small>19</small></sup>  siis süües selle maa leiba, te peate Issandale andma tõstelõivu: </p>
<p id="v20"><sup><small>20</small></sup>  oma uudsest sõmerast jahust andke kakuke tõstelõivuks; nõnda nagu rehealuse tõstelõivu, nõnda andke ka seda! </p>
<p id="v21"><sup><small>21</small></sup>  Oma uudsest sõmerast jahust andke põlvest põlve Issandale tõstelõivu! </p>
<p id="v22"><sup><small>22</small></sup>  Aga kui te eksite ega täida kõiki neid käske, mis Issand on andnud Moosesele, </p>
<p id="v23"><sup><small>23</small></sup>  kõiki, mis Issand teile on andnud Moosese läbi alates päevast, mil Issand andis käsud, ja edaspidi põlvest põlve, </p>
<p id="v24"><sup><small>24</small></sup>  siis peab, kui seda on tehtud koguduse teadmata, tahtmatult, terve kogudus ohverdama ühe noore härjavärsi põletusohvriks, Issandale meeldivaks lõhnaks koos selle juurde kuuluva roaohvri ja joogiohvriga vastava korra järgi, ja ühe noore siku patuohvriks. </p>
<p id="v25"><sup><small>25</small></sup>  Ja preester toimetagu lepitust terve Iisraeli laste koguduse eest; siis antakse neile andeks, sest see oli eksitus, ja nad on toonud oma ohvrianni tuleohvriks Issandale ja oma patuohvri Issanda ette oma eksimuse pärast. </p>
<p id="v26"><sup><small>26</small></sup>  Siis antakse andeks tervele Iisraeli laste kogudusele, ka võõrale, kes elab nende keskel, sest kogu rahvas on osaline eksimuses. </p>
<p id="v27"><sup><small>27</small></sup>  Aga kui üksik inimene kogemata pattu teeb, siis ta toogu patuohvriks üks aastane emane kitsetall </p>
<p id="v28"><sup><small>28</small></sup>  ja preester toimetagu lepitust eksinud hinge eest, kes kogemata on patustanud Issanda ees; kui tema eest on lepitust toimetatud, siis antakse temale andeks! </p>
<p id="v29"><sup><small>29</small></sup>  Pärismaalasele Iisraeli laste seast ja võõrale, kes elab teie keskel, olgu teil ühesugune seadus, kui midagi on tehtud kogemata. </p>
<p id="v30"><sup><small>30</small></sup>  Aga hing, kes midagi teeb meelega, olgu pärismaalane või võõras, pilkab Issandat; see hing hävitatagu oma rahva seast, </p>
<p id="v31"><sup><small>31</small></sup>  sest ta on põlanud Issanda sõna ja on tühistanud tema käsu! See hing hävitatagu tõesti, tema peal on süü!” </p>
<p id="v32"><sup><small>32</small></sup>  Kord, kui Iisraeli lapsed olid kõrbes, tabasid nad ühe mehe hingamispäeval puid korjamast. </p>
<p id="v33"><sup><small>33</small></sup>  Need, kes tabasid tema puid korjamast, viisid ta Moosese ja Aaroni ja terve koguduse ette. </p>
<p id="v34"><sup><small>34</small></sup>  Ja nemad panid ta vahi alla, sest ei olnud selgesti öeldud, mis temaga tuli teha. </p>
<p id="v35"><sup><small>35</small></sup>  Aga Issand ütles Moosesele: „Seda meest karistatagu surmaga, terve kogudus visaku ta väljaspool leeri kividega surnuks!” </p>
<p id="v36"><sup><small>36</small></sup>  Siis terve kogudus viis tema väljapoole leeri ja nad viskasid ta kividega surnuks, nagu Issand oli Moosest käskinud. </p>
<p id="v37"><sup><small>37</small></sup>  Ja Issand rääkis Moosesega, öeldes: </p>
<p id="v38"><sup><small>38</small></sup>  „Räägi Iisraeli lastega ja ütle neile, et nad põlvest põlve teeksid enestele tutid oma kuue hõlmadele ja paneksid hõlmatuttide külge sinise nööri. </p>
<p id="v39"><sup><small>39</small></sup>  Need tutid olgu teile selleks, et te neid vaadates meenutaksite kõiki Issanda käske ja täidaksite neid ega käiks ringi oma südame- ja silmahimude järgi, mis ahvatlevad teid truudusetusele. </p>
<p id="v40"><sup><small>40</small></sup>  Pidage siis meeles ja täitke kõiki mu käske ja olge pühad oma Jumala ees! </p>
<p id="v41"><sup><small>41</small></sup>  Mina olen Issand, teie Jumal, kes tõi teid ära Egiptusemaalt, et olla teile Jumalaks. Mina olen Issand, teie Jumal!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/14">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 14</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/16">
          <span class="pr-2">Neljas Moosese raamat - Peatükk 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 15:3,7,10,13 <i>Magus maitse Jumala ninasõõrmetes</i>: <a href="/et/The_Urantia_Book/89#p4_3">Ur 89:4.3</a>. </li>
  <li id="fn2"><a href="#cite2">↑</a> 15:14,24 <i>Magus maitse Jumala ninasõõrmetes</i>: <a href="/et/The_Urantia_Book/89#p4_3">Ur 89:4.3</a>. </li>
</ol>
</div>
