<!--
title: Neljas Moosese raamat - Peatükk 12
description: 
published: true
date: 2023-11-8T20:21:1Z
tags: bible, bible—numbers
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/11">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 11</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/13">
          <span class="pr-2">Neljas Moosese raamat - Peatükk 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga Mirjam ja Aaron rääkisid Moosesele vastu Etioopia naise pärast, kelle ta oli võtnud; sest ta oli võtnud naiseks etiooplanna. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja nad ütlesid: „Kas Issand räägib ainult Moosese läbi? Eks ta räägi ka meie läbi?” Ja Issand kuulis seda. </p>
<p id="v3"><sup><small>3</small></sup>  Aga mees, Mooses, oli väga alandlik, alandlikum kõigist inimestest maa peal. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Siis Issand ütles äkitselt Moosesele, Aaronile ja Mirjamile: „Minge teie kolmekesi välja kogudusetelgi juurde!” Ja need kolmekesi läksid. </p>
<p id="v5"><sup><small>5</small></sup>  Siis Issand astus alla pilvesambas, seisis telgi uksel ning kutsus Aaronit ja Mirjamit, ja mõlemad läksid. </p>
<p id="v6"><sup><small>6</small></sup>  Ja ta ütles: „Kuulge ometi mu sõnu! Kui teie prohvet on Issanda oma, siis ma ilmutan ennast temale nägemuses, räägin temaga unenäos. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Nõnda aga ei ole mu sulase Moosesega: tema on ustav kogu mu kojas. </p>
<p id="v8"><sup><small>8</small></sup>  Temaga ma räägin suust suhu, ilmsi, mitte nägemuste ja mõistatuste läbi. Ja tema võib vaadata Issanda kuju. Mispärast te siis ei ole kartnud rääkida vastu mu sulasele Moosesele?” </p>
<p id="v9"><sup><small>9</small></sup>  Ja Issanda viha süttis põlema nende vastu ning ta läks ära. </p>
<p id="v10"><sup><small>10</small></sup>  Kui pilv oli lahkunud telgi pealt, ennäe, siis oli Mirjam pidalitõvest lumivalge. Aaron pöördus Mirjami poole, ja vaata, too oli pidalitõbine. </p>
<p id="v11"><sup><small>11</small></sup>  Siis Aaron ütles Moosesele: „Oh mu isand! Ära pane meie peale seda pattu, et me olime rumalad ja eksisime! </p>
<p id="v12"><sup><small>12</small></sup>  Ära lase teda jääda surnultsündinu sarnaseks, kellel juba emaihust tulles on pool ihu kõdunenud!” </p>
<p id="v13"><sup><small>13</small></sup>  Siis Mooses kisendas Issanda poole, öeldes: „Oh Jumal! Tee ta ometi terveks!” </p>
<p id="v14"><sup><small>14</small></sup>  Ja Issand vastas Moosesele: „Kui ta isa oleks sülitanud temale näkku, kas ta ei oleks siis pidanud häbenema seitse päeva? Olgu ta seitsmeks päevaks suletud väljapoole leeri ja seejärel ta võetagu tagasi!” </p>
<p id="v15"><sup><small>15</small></sup>  Siis suleti Mirjam seitsmeks päevaks väljapoole leeri ja rahvas ei läinud teele enne, kui Mirjam oli tagasi võetud. </p>
<p id="v16"><sup><small>16</small></sup>  Pärast seda läks rahvas teele Haserotist ja nad lõid leeri üles Paarani kõrbe. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/11">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 11</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/13">
          <span class="pr-2">Neljas Moosese raamat - Peatükk 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:1 <i>Välisabielu</i>: <a href="/et/The_Urantia_Book/82#p5_6">Ur 82:5.6</a>. </li>
  <li id="fn2"><a href="#cite2">↑</a> 12:3 <i>Mooses, süngete mees</i>: <a href="/et/The_Urantia_Book/140#p5_16">Ur 140:5.16</a>. </li>
  <li id="fn3"><a href="#cite3">↑</a> 12:6 <i>Jumal „räägib“ unenägudes</i>: <a href="/et/The_Urantia_Book/86#p5_7">Ur 86:5.7</a>. </li>
</ol>
</div>
