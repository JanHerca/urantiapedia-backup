<!--
title: Neljas Moosese raamat - Peatükk 31
description: 
published: true
date: 2023-11-8T20:21:1Z
tags: bible, bible—numbers
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/30">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 30</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/32">
          <span class="pr-2">Neljas Moosese raamat - Peatükk 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Tasu kätte midjanlastele Iisraeli laste eest! Pärast seda koristatakse sind su rahva juurde.” </p>
<p id="v3"><sup><small>3</small></sup>  Siis Mooses rääkis rahvaga, öeldes: „Varustage eneste hulgast mehi sõjaks, et nad läheksid Midjani vastu Issanda poolt Midjanile kätte tasuma! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Tuhat meest igast suguharust, kõigist Iisraeli suguharudest läkitage sõtta!” </p>
<p id="v5"><sup><small>5</small></sup>  Siis valiti Iisraeli tuhandeist tuhat meest igast suguharust, kaksteist tuhat sõjaks varustatud meest. </p>
<p id="v6"><sup><small>6</small></sup>  Ja Mooses läkitas sõtta need tuhat meest igast suguharust, nemad ja preester Eleasari poja Piinehasi, kellel olid kaasas pühad riistad ja märgupasunad. </p>
<p id="v7"><sup><small>7</small></sup>  Ja nad sõdisid Midjani vastu, nagu Issand oli Moosest käskinud, ja nad tapsid ära kõik meesterahvad. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Hukatute hulgas nad tapsid Midjani kuningad Evi, Rekemi, Suuri, Huuri ja Reba, viis Midjani kuningat; ka Bileami, Beori poja, nad tapsid mõõgaga. </p>
<p id="v9"><sup><small>9</small></sup>  Ja Iisraeli lapsed võtsid vangi Midjani naised ja nende lapsed, nad riisusid ära kõik nende veoloomad ja kõik nende karjad ja kogu nende varanduse. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Ja kõik linnad nende asupaikades ja kõik nende telklaagrid nad põletasid tulega. </p>
<p id="v11"><sup><small>11</small></sup>  Ja nad võtsid kogu saagi ja kõik võetava inimestest ja loomadest </p>
<p id="v12"><sup><small>12</small></sup>  ning tõid vangid, võetu ja saagi Moosese ja preester Eleasari ja Iisraeli laste koguduse juurde leeri, mis oli Moabi lagendikel Jordani ääres Jeeriko kohal. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Siis läksid Mooses ja preester Eleasar ja kõik koguduse vürstid neile vastu väljapoole leeri. </p>
<p id="v14"><sup><small>14</small></sup>  Aga Mooses vihastus väeülemate peale, tuhande- ja sajapealikute peale, kes tulid sõjakäigult. </p>
<p id="v15"><sup><small>15</small></sup>  Ja Mooses ütles neile: „Kas olete kõik naised jätnud elama? </p>
<p id="v16"><sup><small>16</small></sup>  Vaata, nemad ju olid, kes Bileami nõu järgi saatsid Iisraeli lapsed Issandale truudust murdma Peori pärast, nõnda et Issanda kogudust tabas nuhtlus. </p>
<p id="v17"><sup><small>17</small></sup>  Seepärast tapke nüüd kõik poeglapsed, samuti tapke iga naine, kes on meest tunda saanud mehega magades! </p>
<p id="v18"><sup><small>18</small></sup>  Aga kõik tütarlapsed, kes ei ole õppinud tundma mehega magamist, jätke endile elama! </p>
<p id="v19"><sup><small>19</small></sup>  Ja te ise lööge leer üles väljapoole leeri seitsmeks päevaks; igaüks, kes on tapnud inimese, ja igaüks, kes on puudutanud mahalöödut, puhastagu ennast kolmandal päeval ja seitsmendal päeval, te ise ja teie vangid! </p>
<p id="v20"><sup><small>20</small></sup>  Ja puhastage kõik riided, kõik nahkriistad ja kõik asjad, mis on tehtud kitsekarvust, ja kõik puuastjad!” </p>
<p id="v21"><sup><small>21</small></sup>  Ja preester Eleasar ütles sõjameestele, kes olid käinud sõjas: „See on Seaduse määrus, mille Issand andis Moosesele: </p>
<p id="v22"><sup><small>22</small></sup>  kuld, hõbe, vask, raud, tina ja seatina, </p>
<p id="v23"><sup><small>23</small></sup>  kõik, mis kannatab tuld, laske tulest läbi käia, siis on see puhas; ometi tuleb seda veel puhastada puhastusveega, samuti laske veest läbi käia kõik, mis ei kannata tuld! </p>
<p id="v24"><sup><small>24</small></sup>  Ja seitsmendal päeval peske oma riided, siis olete puhtad, ja pärast seda võite leeri tulla!” </p>
<p id="v25"><sup><small>25</small></sup>  Ja Issand rääkis Moosesega, öeldes: </p>
<p id="v26"><sup><small>26</small></sup>  „Lugege üle inimestest ja loomadest võetud saak, sina ja preester Eleasar ja koguduse perekondade peamehed, </p>
<p id="v27"><sup><small>27</small></sup>  ja jaota saak pooleks sõjas käinud sõjameeste ja terve koguduse vahel! </p>
<p id="v28"><sup><small>28</small></sup>  Siis võta sõjas käinud sõjameestelt andam Issandale, üks hingeline viiesajast, niihästi inimestest kui veistest, eeslitest, lammastest ja kitsedest! </p>
<p id="v29"><sup><small>29</small></sup>  Võta see nende osapoolest ja anna preester Eleasarile, tõstelõivuks Issandale! </p>
<p id="v30"><sup><small>30</small></sup>  Ja Iisraeli laste osapoolest võta üks viiekümnest: inimestest, veistest, eeslitest, lammastest ja kitsedest, kõigist loomadest, ja anna need leviitidele, kes toimetavad Issanda elamu teenistust!” </p>
<p id="v31"><sup><small>31</small></sup>  Ja Mooses ja preester Eleasar tegid, nagu Issand oli Moosest käskinud. </p>
<p id="v32"><sup><small>32</small></sup>  Ja saak, ülejääk kokkuriisutust, mida sõjamehed olid riisunud, oli: lambaid ja kitsi kuussada seitsekümmend viis tuhat; </p>
<p id="v33"><sup><small>33</small></sup>  veiseid seitsekümmend kaks tuhat; </p>
<p id="v34"><sup><small>34</small></sup>  eesleid kuuskümmend üks tuhat; </p>
<p id="v35"><sup><small>35</small></sup>  ja inimhingi naistest, kes ei olnud tundnud mehega magamist, kõiki kokku kolmkümmend kaks tuhat. </p>
<p id="v36"><sup><small>36</small></sup>  Pool sellest, sõjas käinute osa, oli: lambaid ja kitsi kolmsada kolmkümmend seitse tuhat viissada; </p>
<p id="v37"><sup><small>37</small></sup>  andam Issandale lammastest ja kitsedest oli kuussada seitsekümmend viis; </p>
<p id="v38"><sup><small>38</small></sup>  veiseid oli kolmkümmend kuus tuhat, ja neist andam Issandale: seitsekümmend kaks; </p>
<p id="v39"><sup><small>39</small></sup>  eesleid oli kolmkümmend tuhat viissada, ja neist andam Issandale: kuuskümmend üks; </p>
<p id="v40"><sup><small>40</small></sup>  inimhingi oli kuusteist tuhat, ja neist andam Issandale: kolmkümmend kaks hinge. </p>
<p id="v41"><sup><small>41</small></sup>  Ja Mooses andis Issanda tõstelõivu andami preester Eleasarile, nagu Issand oli Moosest käskinud. </p>
<p id="v42"><sup><small>42</small></sup>  Ja Iisraeli laste osapool, mille Mooses oli sõjameestelt eraldanud, </p>
<p id="v43"><sup><small>43</small></sup>  see koguduse osapool oli: lambaid ja kitsi kolmsada kolmkümmend seitse tuhat viissada; </p>
<p id="v44"><sup><small>44</small></sup>  veiseid kolmkümmend kuus tuhat; </p>
<p id="v45"><sup><small>45</small></sup>  eesleid kolmkümmend tuhat viissada; </p>
<p id="v46"><sup><small>46</small></sup>  inimhingi kuusteist tuhat. </p>
<p id="v47"><sup><small>47</small></sup>  Ja Mooses võttis Iisraeli laste osapoolest, inimestest ja loomadest, ühe viiekümnest ja andis need leviitidele, kes toimetasid Issanda elamu teenistust, nagu Issand oli Moosest käskinud. </p>
<p id="v48"><sup><small>48</small></sup>  Ja väeülemad, kes olid sõjaväe tuhandete üle, tuhande- ja sajapealikud, astusid Moosese juurde </p>
<p id="v49"><sup><small>49</small></sup>  ning ütlesid Moosesele: „Su sulased on üle lugenud sõjamehed, kes olid meie käe all, ja meist pole ainsatki vajaka. </p>
<p id="v50"><sup><small>50</small></sup>  Seepärast me toome Issandale ohvrianniks, mida iga mees on leidnud kuldasjadest: käevõrusid, randmekette, sõrmuseid, kõrvarõngaid ja kaelakeesid, et teha oma hingede eest lepitust Issanda ees.” </p>
<p id="v51"><sup><small>51</small></sup>  Ja Mooses ja preester Eleasar võtsid neilt kulla, kõiksugu valmisasjad. </p>
<p id="v52"><sup><small>52</small></sup>  Kogu tõstelõivu kulda, mida nad Issandale võtsid igalt tuhandepealikult ja igalt sajapealikult, oli kuusteist tuhat seitsesada viiskümmend seeklit. </p>
<p id="v53"><sup><small>53</small></sup>  Sõjamehed aga olid riisunud igaüks iseenesele. </p>
<p id="v54"><sup><small>54</small></sup>  Ja Mooses ja preester Eleasar võtsid kulla tuhande- ja sajapealikuilt ning viisid selle kogudusetelki Iisraeli laste meenutamiseks Issanda ees. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/30">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 30</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/32">
          <span class="pr-2">Neljas Moosese raamat - Peatükk 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 31:1-2 <i>Issanda, Iisraeli Jumala nimel</i>: <a href="/et/The_Urantia_Book/70#p1_15">Ur 70:1.15</a>. </li>
  <li id="fn2"><a href="#cite2">↑</a> 31:3-31 <i>Barbarite rüüsteretked</i>: <a href="/et/The_Urantia_Book/70#p1_15">Ur 70:1.15</a>. </li>
  <li id="fn3"><a href="#cite3">↑</a> 31:7 <i>Hävitada kõik mehed</i>: <a href="/et/The_Urantia_Book/69#p8_3">Ur 69:8.3</a>. </li>
  <li id="fn4"><a href="#cite4">↑</a> 31:9,15-18 <i>Naised vangistada</i>: <a href="/et/The_Urantia_Book/69#p8_4">Ur 69:8.4</a>. </li>
  <li id="fn5"><a href="#cite5">↑</a> 31:12-24 <i>Puhastage sõjas võetud saak</i>: <a href="/et/The_Urantia_Book/90#p5_3">Ur 90:5.3</a>. </li>
</ol>
</div>
