<!--
title: Neljas Moosese raamat - Peatükk 6
description: 
published: true
date: 2023-11-8T20:21:1Z
tags: bible, bible—numbers
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/5">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 5</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/7">
          <span class="pr-2">Neljas Moosese raamat - Peatükk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Räägi Iisraeli lastega ja ütle neile: Kui mees või naine tõotab erilise nasiiritõotuse, et Issandale pühenduda, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  siis ta peab hoiduma veinist ja vägijoogist; ta ei tohi juua veini- ega vägijoogi äädikat; ta ärgu joogu ka mitte mingisugust viinamarjamahla ja ärgu söögu värskeid või kuivatatud viinamarju! </p>
<p id="v4"><sup><small>4</small></sup>  Kõigil oma nasiiripõlve päevil ei tohi ta midagi süüa, mida toodetakse viinapuust, isegi mitte kivikesi ega kesti. </p>
<p id="v5"><sup><small>5</small></sup>  Kõigil tema tõotatud nasiiripõlve päevil ei tohi habemenuga ta peast üle käia; seni kui aeg täis saab, milleks ta ennast Issandale on pühendanud, on ta püha: ta peab laskma juuksed peas pikaks kasvada. </p>
<p id="v6"><sup><small>6</small></sup>  Kõigil oma Issandale pühenduse päevil ei tohi ta minna surnukeha juurde. </p>
<p id="v7"><sup><small>7</small></sup>  Ta ei tohi ennast roojastada oma isa ja ema, venna ja õe pärast, kui need surevad, sest ta pea peal on pühitsus Jumalale. </p>
<p id="v8"><sup><small>8</small></sup>  Kõigil oma nasiiripõlve päevil on ta Issandale pühitsetud! </p>
<p id="v9"><sup><small>9</small></sup>  Ja kui keegi tema juures väga äkitselt sureb ja ta nõnda roojastab oma nasiiripea, siis ta peab puhastuspäeval oma pea paljaks ajama; ta ajagu see paljaks seitsmendal päeval! </p>
<p id="v10"><sup><small>10</small></sup>  Ja kaheksandal päeval viigu ta kaks turteltuvi või kaks muud tuvi preestrile kogudusetelgi ukse juurde! </p>
<p id="v11"><sup><small>11</small></sup>  Ja preester valmistagu üks patuohvriks ja teine põletusohvriks ning toimetagu temale lepitust, sellepärast et ta surnu tõttu pattu tegi; selsamal päeval ta pühitsegu oma pead, </p>
<p id="v12"><sup><small>12</small></sup>  eraldagu taas Issandale oma nasiiripõlve päevad ja viigu aastane oinastall süüohvriks! Endised päevad aga langevad ära, sest ta nasiiripõli rüvetus. </p>
<p id="v13"><sup><small>13</small></sup>  Ja niisugune on nasiiriseadus: päeval, mil tema nasiiriaeg täitub, viidagu ta kogudusetelgi ukse juurde, </p>
<p id="v14"><sup><small>14</small></sup>  ja ta toogu oma ohvriannina Issandale üks veatu aastane oinastall põletusohvriks ja üks veatu aastane utetall patuohvriks ja üks veatu jäär tänuohvriks; </p>
<p id="v15"><sup><small>15</small></sup>  ja korv hapnemata leiba, peenest jahust õliga segatud kooke ja õliga võitud hapnemata koogikesi; ja nende juurde kuuluv roaohver ning joogiohvrid! </p>
<p id="v16"><sup><small>16</small></sup>  Ja preester viigu need Issanda ette ning toimetagu tema patu- ja põletusohver; </p>
<p id="v17"><sup><small>17</small></sup>  jäär aga ohverdagu ta Issandale tänuohvriks koos korvitäie hapnemata leibadega; preester ohverdagu ka tema roa- ja joogiohver! </p>
<p id="v18"><sup><small>18</small></sup>  Siis nasiir pügagu oma nasiiripõlve pea paljaks kogudusetelgi ees ja võtku oma nasiiripea juuksed ning pangu tänuohvri all olevasse tulle! </p>
<p id="v19"><sup><small>19</small></sup>  Ja preester võtku keedetud jäärasaps, üks hapnemata kook korvist ja üks hapnemata koogike ning pangu nasiiri kätele, pärast seda kui see oma nasiirijuuksed on püganud. </p>
<p id="v20"><sup><small>20</small></sup>  Ja preester kõigutagu neid Issanda ees kõigutusohvrina; see olgu preestrile pühitsetud koos kõigutusrinna ja tõstesapsuga; pärast seda võib nasiir veini juua. </p>
<p id="v21"><sup><small>21</small></sup>  See on seadus nasiiri kohta, kes tõotab oma ohvrianni Issandale nasiiripõlve pärast lisaks sellele, mis ta jõud muidu lubab. Vastavalt tõotusele, mis ta tõotab, peab ta toimima oma nasiiriseaduse järgi.” </p>
<p id="v22"><sup><small>22</small></sup>  Ja Issand rääkis Moosesega, öeldes: </p>
<p id="v23"><sup><small>23</small></sup>  „Räägi Aaroni ja ta poegadega ning ütle: Õnnistades Iisraeli lapsi, öelge neile nõnda: </p>
<p id="v24"><sup><small>24</small></sup>  Issand õnnistagu sind ja hoidku sind! </p>
<p id="v25"><sup><small>25</small></sup>  Issand lasku oma pale paista sinu peale ja olgu sulle armuline! </p>
<p id="v26"><sup><small>26</small></sup>  Issand tõstku oma pale sinu üle ja andku sulle rahu! <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Nõnda pandagu minu nimi Iisraeli laste peale ja mina õnnistan neid!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/5">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 5</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/7">
          <span class="pr-2">Neljas Moosese raamat - Peatükk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:2-15 <i>Pühad tõotused ja vanded</i>: <a href="/et/The_Urantia_Book/87#p6_9">Ur 87:6.9</a>. </li>
  <li id="fn2"><a href="#cite2">↑</a> 6:26 <i>Kestev rahu</i>: <a href="/et/The_Urantia_Book/5#p4_2">Ur 5:4.2</a>. </li>
</ol>
</div>
