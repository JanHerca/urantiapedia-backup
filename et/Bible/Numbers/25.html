<!--
title: Neljas Moosese raamat - Peatükk 25
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/24">Neljas Moosese raamat - Peatükk 24</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/26">Neljas Moosese raamat - Peatükk 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Iisrael elas Sittimis, siis hakkas rahvas tegema hooratööd Moabi tütardega, </p>
<p id="v2"><sup><small>2</small></sup>  kes kutsusid rahvast oma jumalate ohvriteenistustele; ja rahvas sõi ning hakkas kummardama nende jumalaid. </p>
<p id="v3"><sup><small>3</small></sup>  Nõnda hoidis Iisrael Baal-Peori poole. Aga Issanda viha süttis põlema Iisraeli vastu </p>
<p id="v4"><sup><small>4</small></sup>  ja Issand ütles Moosesele: „Võta kõik rahva peamehed ja poo nad päikese käes Issandale, et Issanda tuline viha pöörduks Iisraeli pealt!” </p>
<p id="v5"><sup><small>5</small></sup>  Ja Mooses ütles Iisraeli kohtumõistjaile: „Tapke igaüks oma meestest see, kes on hoidnud Baal-Peori poole!” </p>
<p id="v6"><sup><small>6</small></sup>  Ja vaata, keegi mees Iisraeli lastest tuli ja tõi oma vendade juurde Midjani naise, Moosese ja kogu Iisraeli laste koguduse silma all, kui need parajasti nutsid kogudusetelgi ukse ees. </p>
<p id="v7"><sup><small>7</small></sup>  Kui Piinehas, preester Aaroni poja Eleasari poeg, seda nägi, siis ta tõusis üles koguduse keskelt, võttis piigi kätte </p>
<p id="v8"><sup><small>8</small></sup>  ja läks Iisraeli mehele järele naistekambrisse ning torkas mõlemale kõhtu, niihästi Iisraeli mehele kui sellele naisele. Siis võeti nuhtlus ära Iisraeli laste pealt. </p>
<p id="v9"><sup><small>9</small></sup>  Sellesse nuhtlusesse surnuid oli kakskümmend neli tuhat. </p>
<p id="v10"><sup><small>10</small></sup>  Ja Issand rääkis Moosesega, öeldes: </p>
<p id="v11"><sup><small>11</small></sup>  „Piinehas, preester Aaroni poja Eleasari poeg, on pööranud ära mu vihaleegi Iisraeli laste pealt, olles nende keskel vihastunud minu asemel, nõnda et minul ei olnud vaja oma vihas teha lõppu Iisraeli lastele. </p>
<p id="v12"><sup><small>12</small></sup>  Seepärast ütle: Vaata, ma teen temaga oma rahulepingu. </p>
<p id="v13"><sup><small>13</small></sup>  See olgu temale ja ta järeltulevale soole igaveseks preestriameti lepinguks, sellepärast et ta vihastus oma Jumala asemel ja toimetas lepitust Iisraeli laste eest.” </p>
<p id="v14"><sup><small>14</small></sup>  Surmatud Iisraeli mehe nimi, kes surmati ühes Midjani naisega, oli Simri, Salu poeg, siimeonlaste perekonna vürst. </p>
<p id="v15"><sup><small>15</small></sup>  Ja surmatud Midjani naise nimi oli Kosbi, Suuri tütar; Suur oli Midjani sugukondade ühe perekonna peamees. </p>
<p id="v16"><sup><small>16</small></sup>  Ja Issand rääkis Moosesega, öeldes: </p>
<p id="v17"><sup><small>17</small></sup>  „Tungige kallale midjanlastele ja lööge nad maha! </p>
<p id="v18"><sup><small>18</small></sup>  Sest nad on teile kallale tunginud oma salakavalusega, mida nad tarvitasid teie vastu Peori juhtumi puhul, ja Kosbi, Midjani vürsti tütre, nende kaasmaalanna juhtumi puhul, kes surmati nuhtlusepäeval, mis oli Peori juhtumi pärast.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/24">Neljas Moosese raamat - Peatükk 24</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/26">Neljas Moosese raamat - Peatükk 26</a></td>
      </tr>
    </tbody>
  </table>
</figure>
