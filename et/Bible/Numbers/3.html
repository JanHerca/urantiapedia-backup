<!--
title: Neljas Moosese raamat - Peatükk 3
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/2">Neljas Moosese raamat - Peatükk 2</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/4">Neljas Moosese raamat - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Need on Aaroni ja Moosese järglased ajast, mil Issand rääkis Moosesega Siinai mäel. </p>
<p id="v2"><sup><small>2</small></sup>  Need on Aaroni poegade nimed: Naadab, esmasündinu, Abihu, Eleasar ja Iitamar; </p>
<p id="v3"><sup><small>3</small></sup>  need on Aaroni poegade, võitud preestrite nimed, kelle käsi oli täidetud preestriametiks. </p>
<p id="v4"><sup><small>4</small></sup>  Aga Naadab ja Abihu surid Issanda ees, kui nad Siinai kõrbes viisid Issanda ette võõra tule, ja neil ei olnud lapsi. Nii olid Eleasar ja Iitamar preestriametis oma isa Aaroni palge ees. </p>
<p id="v5"><sup><small>5</small></sup>  Ja Issand rääkis Moosesega, öeldes: </p>
<p id="v6"><sup><small>6</small></sup>  „Too Leevi suguharu ja sea see preester Aaroni ette teda teenima! </p>
<p id="v7"><sup><small>7</small></sup>  Nemad teostagu, mis on tema ülesandeks ja mida terve kogudusetelgi ees olev kogudus peab tegema: toimetagu elamu teenistust! </p>
<p id="v8"><sup><small>8</small></sup>  Nemad hooldagu kõiki kogudusetelgi riistu ja Iisraeli laste kohustusi, toimetades elamu teenistust! </p>
<p id="v9"><sup><small>9</small></sup>  Anna leviidid Aaronile ja tema poegadele; nad on Iisraeli laste seast antud täielikult temale. </p>
<p id="v10"><sup><small>10</small></sup>  Aga käsi Aaronit ja tema poegi, et nad peaksid oma preestriametit! Võõras, kes ligineb, surmatagu!” </p>
<p id="v11"><sup><small>11</small></sup>  Ja Issand rääkis Moosesega, öeldes: </p>
<p id="v12"><sup><small>12</small></sup>  „Mina, vaata, olen võtnud leviidid Iisraeli laste seast kõigi Iisraeli laste esmasündinute, emakoja avajate asemel. Leviidid olgu minu päralt! </p>
<p id="v13"><sup><small>13</small></sup>  Sest minu päralt on iga esmasündinu: päeval, mil ma lõin maha kõik esmasündinud Egiptusemaal, pühitsesin ma enesele kõik esmasündinud Iisraelis, niihästi inimesed kui loomad. Nad on minu päralt. Mina olen Issand!” <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Ja Issand rääkis Moosesega Siinai kõrbes, öeldes: </p>
<p id="v15"><sup><small>15</small></sup>  „Loe ära Leevi pojad nende perekondade kaupa, nende suguvõsade kaupa; loe ära kõik meesterahvad, ühe kuu vanused ja üle selle!” </p>
<p id="v16"><sup><small>16</small></sup>  Ja Mooses luges nad ära Issanda sõna peale, nagu teda kästi. </p>
<p id="v17"><sup><small>17</small></sup>  Ja need olid Leevi pojad nimeliselt: Geerson, Kehat ja Merari. </p>
<p id="v18"><sup><small>18</small></sup>  Ja need olid Geersoni poegade nimed oma suguvõsade järgi: Libni ja Simei. </p>
<p id="v19"><sup><small>19</small></sup>  Ja Kehati pojad oma suguvõsade järgi olid Amram, Jishar, Hebron ja Ussiel. </p>
<p id="v20"><sup><small>20</small></sup>  Ja Merari pojad oma suguvõsade järgi olid Mahli ja Muusi. Need olid Leevi suguvõsad oma perekondade kaupa. </p>
<p id="v21"><sup><small>21</small></sup>  Geersonist põlvnevad libnilaste suguvõsa ja simeilaste suguvõsa. Need olid geersonlaste suguvõsad. </p>
<p id="v22"><sup><small>22</small></sup>  Neid, keda neist loeti, kõiki meesterahvaid nimekirja järgi, ühe kuu vanuseid ja üle selle, neid, keda neist loeti, oli seitse tuhat viissada. </p>
<p id="v23"><sup><small>23</small></sup>  Geersonlaste suguvõsad lõid leeri üles elamu taha, lääne poole. </p>
<p id="v24"><sup><small>24</small></sup>  Ja geersonlaste isakoja vürst oli Eljasaf, Laeli poeg. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Geersoni poegade hooleks oli ühenduses kogudusetelgiga elamu ja telk, selle kate ja kogudusetelgi ukse eesriie, </p>
<p id="v26"><sup><small>26</small></sup>  õue seinavaibad ning elamu ja altari ümber oleva õue ukse kate ja selle nöörid - kõik sellega ühenduses olev töö. </p>
<p id="v27"><sup><small>27</small></sup>  Kehatist põlvnevad amramlaste suguvõsa, jisharlaste suguvõsa, hebronlaste suguvõsa ja ussiellaste suguvõsa. Need olid kehatlaste suguvõsad. </p>
<p id="v28"><sup><small>28</small></sup>  Kõiki meesterahvaid nimekirja järgi, ühe kuu vanuseid ja üle selle, oli kaheksa tuhat kuussada, kes pidid toimetama pühamu teenistust. </p>
<p id="v29"><sup><small>29</small></sup>  Kehatlaste suguvõsad lõid leeri üles elamu kõrvale, lõuna poole. </p>
<p id="v30"><sup><small>30</small></sup>  Ja kehatlaste suguvõsade isakoja vürst oli Elisafan, Ussieli poeg. </p>
<p id="v31"><sup><small>31</small></sup>  Nende hooleks olid laegas, laud, lambijalg, altarid ja pühad riistad, millega peetakse teenistust, eesriie ja kõik sellega ühenduses olev töö. </p>
<p id="v32"><sup><small>32</small></sup>  Ja leviitide vürstide vürst oli Eleasar, preester Aaroni poeg, nende järelevaataja, kelle hooleks oli pühamu teenistus. </p>
<p id="v33"><sup><small>33</small></sup>  Merarist põlvnevad mahlilaste suguvõsa ja muusilaste suguvõsa. Need olid Merari suguvõsad. </p>
<p id="v34"><sup><small>34</small></sup>  Neid, keda neist loeti, kõiki meesterahvaid nimekirja järgi, ühe kuu vanuseid ja üle selle, oli kuus tuhat kakssada. </p>
<p id="v35"><sup><small>35</small></sup>  Ja Merari suguvõsade isakoja vürst oli Suuriel, Abihaili poeg. Nemad lõid leeri üles elamu kõrvale, põhja poole. </p>
<p id="v36"><sup><small>36</small></sup>  Merari poegade kohustuseks oli hoolekanne elamu laudade, põiklattide, sammaste, jalgade ja kõigi riistade eest, ja kõik sellega ühenduses olev töö, </p>
<p id="v37"><sup><small>37</small></sup>  samuti hoolekanne õue ümber olevate postide, nende jalgade, vaiade ja nööride eest. </p>
<p id="v38"><sup><small>38</small></sup>  Aga elamu ette, kogudusetelgi ette idapoolsesse esikülge, lõid leeri üles Mooses ja Aaron ning tema pojad, kes hoolitsesid pühamu talituste eest, mida Iisraeli lastel tuli toimetada. Lähenev võõras aga tuli surmata. </p>
<p id="v39"><sup><small>39</small></sup>  Kõiki loetud leviite, keda Mooses luges Issanda käsul nende suguvõsade kaupa, kõiki meesterahvaid, ühe kuu vanuseid ja üle selle, oli kakskümmend kaks tuhat. </p>
<p id="v40"><sup><small>40</small></sup>  Ja Issand ütles Moosesele: „Loe ära kõik Iisraeli laste meessoost esmasündinud, ühe kuu vanused ja üle selle, ja tee kindlaks nende nimede arv! </p>
<p id="v41"><sup><small>41</small></sup>  Võta siis minule leviidid - mina olen Issand - kõigi Iisraeli laste esmasündinute asemel, ja leviitide loomad, kõigi Iisraeli laste lojuste esmasündinute asemel!” </p>
<p id="v42"><sup><small>42</small></sup>  Ja Mooses luges ära kõik Iisraeli laste esmasündinud, nõnda nagu Issand teda käskis. </p>
<p id="v43"><sup><small>43</small></sup>  Kõiki meessoost esmasündinuid nimekirja järgi, ühe kuu vanuseid ja üle selle, neid, keda loeti, oli kakskümmend kaks tuhat kakssada seitsekümmend kolm. </p>
<p id="v44"><sup><small>44</small></sup>  Ja Issand rääkis Moosesega, öeldes: </p>
<p id="v45"><sup><small>45</small></sup>  „Võta leviidid kõigi Iisraeli laste esmasündinute asemel ja leviitide loomad nende loomade asemel, ja leviidid kuulugu minule! Mina olen Issand! </p>
<p id="v46"><sup><small>46</small></sup>  Aga nende kahesaja seitsmekümne kolme lunastamiseks, kelle võrra Iisraeli laste esmasündinuid on rohkem kui leviite, </p>
<p id="v47"><sup><small>47</small></sup>  võta viis seeklit iga pea kohta; võta seda püha seekli järgi, kakskümmend geera seeklis. </p>
<p id="v48"><sup><small>48</small></sup>  Anna see raha Aaronile ja tema poegadele lunahinnaks nende eest, kes on üleliigsed!” </p>
<p id="v49"><sup><small>49</small></sup>  Ja Mooses võttis lunaraha neilt, kes pärast leviitidega lunastamist olid üle jäänud. </p>
<p id="v50"><sup><small>50</small></sup>  Ta võttis selle raha, tuhat kolmsada kuuskümmend viis seeklit püha seekli järgi, Iisraeli laste esmasündinuilt. </p>
<p id="v51"><sup><small>51</small></sup>  Ja Mooses andis selle lunaraha Aaronile ja tema poegadele, Issanda sõna peale, nagu Issand oli Moosest käskinud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/2">Neljas Moosese raamat - Peatükk 2</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/4">Neljas Moosese raamat - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:13 <i>Jumala esmasündinu</i>: <a href="/et/The_Urantia_Book/122#p9_1">Ur 122:9.1</a>. </li>
  <li id="fn2"><a href="#cite2">↑</a> 3:24 <i>Oma rahva isa</i>: <a href="/et/The_Urantia_Book/70#p6_2">Ur 70:6.2</a>. </li>
</ol>
</div>
