<!--
title: Neljas Moosese raamat - Peatükk 32
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Numbers/31">Neljas Moosese raamat - Peatükk 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Numbers/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Numbers/33">Neljas Moosese raamat - Peatükk 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ruubenlastel ja gaadlastel oli palju karja, väga palju. Kui nad nägid Jaaserimaad ja Gileadimaad, vaata, siis oli see sobiv paik karjale. </p>
<p id="v2"><sup><small>2</small></sup>  Ja gaadlased ja ruubenlased tulid ning rääkisid Moosesega ja preester Eleasariga ja koguduse vürstidega, öeldes: </p>
<p id="v3"><sup><small>3</small></sup>  „Atarot, Diibon, Jaaser, Nimra, Hesbon, Elaale, Sebam, Nebo ja Beon, </p>
<p id="v4"><sup><small>4</small></sup>  maa, mida Issand lõi Iisraeli koguduse ees, on karjamaa, ja su sulastel on karja.” </p>
<p id="v5"><sup><small>5</small></sup>  Ja nad ütlesid veel: „Kui me su silmis oleme armu leidnud, siis antagu see maa omandiks su sulastele! Ära vii meid üle Jordani!” </p>
<p id="v6"><sup><small>6</small></sup>  Aga Mooses vastas gaadlastele ja ruubenlastele: „Kas peavad teie vennad minema sõtta, teie aga jääte siia? </p>
<p id="v7"><sup><small>7</small></sup>  Miks võtate Iisraeli lastelt julguse minna sellele maale, mille Issand on neile andnud? </p>
<p id="v8"><sup><small>8</small></sup>  Nõnda tegid teie vanemad, kui ma Kaades-Barneast läkitasin neid maad vaatama: </p>
<p id="v9"><sup><small>9</small></sup>  kui nad jõudsid Kobaraorgu ja nägid maad, siis nad võtsid Iisraeli lastelt julguse minna maale, mille Issand oli neile andnud. </p>
<p id="v10"><sup><small>10</small></sup>  Sel päeval süttis Issanda viha põlema ja ta vandus, öeldes: </p>
<p id="v11"><sup><small>11</small></sup>  Need mehed, kes on tulnud Egiptusest, kahekümneaastased ja üle selle, ei saa näha maad, mille ma vandega tõotasin Aabrahamile, Iisakile ja Jaakobile, sest nad ei ole ustavalt käinud mu järel, </p>
<p id="v12"><sup><small>12</small></sup>  peale Kaalebi, kenislase Jefunne poja, ja Joosua, Nuuni poja, sest nemad on ustavalt käinud Issanda järel. </p>
<p id="v13"><sup><small>13</small></sup>  Ja Issanda viha süttis põlema Iisraeli vastu ja ta laskis neid hulkuda kõrbes nelikümmend aastat, kuni oli otsa saanud kogu see sugupõlv, kes oli kurja teinud Issanda silmis. </p>
<p id="v14"><sup><small>14</small></sup>  Ja vaata, te olete nüüd tõusnud oma vanemate asemele, te patuste inimeste sigidikud, et veelgi õhutada Issanda vihaleeki Iisraeli vastu. </p>
<p id="v15"><sup><small>15</small></sup>  Kui te taganete tema järelt, siis ta jätab rahva veel kauemaks kõrbe ja te hukkate kogu selle rahva.” </p>
<p id="v16"><sup><small>16</small></sup>  Siis nad astusid tema juurde ja ütlesid: „Me ehitame siia karjatarad oma loomadele ja linnad oma väetitele, </p>
<p id="v17"><sup><small>17</small></sup>  me ise aga varustume kärmesti käima Iisraeli laste ees, kuni oleme nad nende paika viinud. Aga meie väetid jäävad kindlustatud linnadesse maa elanike pärast. </p>
<p id="v18"><sup><small>18</small></sup>  Me ei pöördu koju tagasi enne, kui igamees Iisraeli lastest on saanud oma pärisosa, </p>
<p id="v19"><sup><small>19</small></sup>  sest me ei taha koos nendega saada pärisosa teiselt poolt Jordanit ega kaugemalt, kuna me saame oma pärisosa siitpoolt Jordanit, ida poolt.” </p>
<p id="v20"><sup><small>20</small></sup>  Ja Mooses vastas neile: „Kui te teete nõnda, kui te Issanda ees varustate endid sõjaks </p>
<p id="v21"><sup><small>21</small></sup>  ja iga teie varustatu läheb Issanda ees üle Jordani, kuni ta oma vaenlased on enese eest ära ajanud </p>
<p id="v22"><sup><small>22</small></sup>  ja maa on alistatud Issanda ees, ja kui te alles seejärel pöördute tagasi, siis te olete süüta Issanda ja Iisraeli ees ning see maa jääb Issanda ees teie omandiks. </p>
<p id="v23"><sup><small>23</small></sup>  Aga kui te ei tee nõnda, vaata, siis te teete pattu Issanda vastu ja saate tunda oma karistust, mis teid tabab! </p>
<p id="v24"><sup><small>24</small></sup>  Ehitage oma väetitele linnad, lammastele ja kitsedele tarad ja tehke, mida olete lubanud!” </p>
<p id="v25"><sup><small>25</small></sup>  Ja gaadlased ja ruubenlased rääkisid Moosesega, öeldes: „Su sulased teevad, nagu meie isand käsib. </p>
<p id="v26"><sup><small>26</small></sup>  Meie lapsed, meie naised, meie kari ja kõik meie muud loomad jäävad siia Gileadi linnadesse, </p>
<p id="v27"><sup><small>27</small></sup>  aga su sulased, kõik sõjaks varustatud, lähevad sinna üle, et sõdida Issanda ees, nagu mu isand on käskinud.” </p>
<p id="v28"><sup><small>28</small></sup>  Siis Mooses andis nende pärast käsu preester Eleasarile ja Joosuale, Nuuni pojale, ja Iisraeli laste suguharude perekondade peameestele, </p>
<p id="v29"><sup><small>29</small></sup>  ja Mooses ütles neile: „Kui gaadlased ja ruubenlased lähevad koos teiega üle Jordani, kõik, kes on varustatud sõjaks Issanda ees, ja kui maa alistub teile, siis andke Gileadimaa neile omandiks! </p>
<p id="v30"><sup><small>30</small></sup>  Aga kui nad ei lähe varustatult koos teiega sinna üle, siis nad peavad elama Kaananimaal teie keskel!” </p>
<p id="v31"><sup><small>31</small></sup>  Siis vastasid gaadlased ja ruubenlased, öeldes: „Mida Issand on öelnud su sulastele, seda me teeme. </p>
<p id="v32"><sup><small>32</small></sup>  Me läheme sõjaks varustatult Issanda ees üle Kaananimaale, et meie pärisosa jääks meile siiapoole Jordanit.” </p>
<p id="v33"><sup><small>33</small></sup>  Ja Mooses andis neile, gaadlastele ja ruubenlastele ja Joosepi poja Manasse poolele suguharule emorlaste kuninga Siihoni kuningriigi ja Baasani kuninga Oogi kuningriigi, maa ja selle linnad ühes maa-aladega, selle maa linnad ümberkaudu. </p>
<p id="v34"><sup><small>34</small></sup>  Ja gaadlased ehitasid üles Diiboni, Ataroti, Aroeri, </p>
<p id="v35"><sup><small>35</small></sup>  Atrot-Soofani, Jaaseri, Jogbeha, </p>
<p id="v36"><sup><small>36</small></sup>  Beet-Nimra ja Beet-Haarani kindlustatud linnad ja karjatarad. </p>
<p id="v37"><sup><small>37</small></sup>  Ja ruubenlased ehitasid üles Hesboni, Elaale, Kirjataimi, </p>
<p id="v38"><sup><small>38</small></sup>  Nebo ja Baal-Meoni, nende nimed muudeti, ja Sibma. Nad panid linnadele, mis nad üles ehitasid, omad nimed. </p>
<p id="v39"><sup><small>39</small></sup>  Ja Manasse poja Maakiri pojad läksid Gileadi, vallutasid selle, ja emorlased, kes seal olid, aeti ära. </p>
<p id="v40"><sup><small>40</small></sup>  Ja Mooses andis Gileadi Manasse pojale Maakirile ning too asus sinna. </p>
<p id="v41"><sup><small>41</small></sup>  Ja Manasse poeg Jair läks ning vallutas nende telklaagrid ja nimetas need „Jairi telklaagriteks”. </p>
<p id="v42"><sup><small>42</small></sup>  Ja Nobah läks ning vallutas Kenati ja selle tütarlinnad ja nimetas selle Nobahiks enese nime järgi. </p>
