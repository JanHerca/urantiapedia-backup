<!--
title: Neljas Moosese raamat - Peatükk 21
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Numbers/20">Neljas Moosese raamat - Peatükk 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Numbers/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Numbers/22">Neljas Moosese raamat - Peatükk 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Aradi kuningas, kaananlane, kes elas Lõunamaal, kuulis, et Iisrael tuli Atarimi teed mööda, siis ta sõdis Iisraeli vastu ja võttis neilt vange. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Siis Iisrael andis Issandale tõotuse, öeldes: „Kui sa tõesti annad selle rahva minu kätte, siis ma hävitan nende linnad sootuks.” <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja Issand kuulis Iisraeli häält ja loovutas kaananlased ning nad hävitasid need ja nende linnad sootuks. Ja sellele paigale pandi nimeks Horma. </p>
<p id="v4"><sup><small>4</small></sup>  Hoori mäe juurest läksid nad ära Kõrkjamere teed mööda, et minna ümber Edomimaa; aga rahvas tüdines teekonnal. </p>
<p id="v5"><sup><small>5</small></sup>  Ja rahvas rääkis vastu Jumalale ja Moosesele: „Miks olete meid toonud Egiptusest kõrbe surema? Sest ei ole leiba ega vett ja meie hing tülkab seda viletsat toitu.” </p>
<p id="v6"><sup><small>6</small></sup>  Siis Issand läkitas rahva sekka mürgiseid madusid ja need salvasid rahvast ning Iisraelis suri palju rahvast. </p>
<p id="v7"><sup><small>7</small></sup>  Siis rahvas tuli Moosese juurde ja nad ütlesid: „Me tegime pattu, et rääkisime vastu Jumalale ja sinule. Palu Issandat, et ta võtaks meilt ära need maod!” Ja Mooses palvetas rahva eest. </p>
<p id="v8"><sup><small>8</small></sup>  Ja Issand ütles Moosesele: „Tee enesele madu ja pane see ridva otsa, siis jääb elama iga salvatu, kes seda vaatab!” <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Ja Mooses tegi vaskmao ning pani selle ridva otsa. Kui siis madu oli salvanud kedagi, aga too vaatas vaskmadu, siis ta jäi elama. </p>
<p id="v10"><sup><small>10</small></sup>  Ja Iisraeli lapsed läksid teele ja lõid leeri üles Obotisse. </p>
<p id="v11"><sup><small>11</small></sup>  Ja nad läksid teele Obotist ja lõid leeri üles Ijje-Abarimi, Moabi ees olevasse kõrbe päikesetõusu pool. </p>
<p id="v12"><sup><small>12</small></sup>  Sealt nad läksid teele ja lõid leeri üles Seredi nõkku. </p>
<p id="v13"><sup><small>13</small></sup>  Sealt nad läksid teele ja lõid leeri üles teisele poole Arnoni jõge, mis on kõrbes ja mis lähtub emorlaste maa-alalt, sest Arnon on piiriks Moabi ja emorlaste vahel. </p>
<p id="v14"><sup><small>14</small></sup>  Seepärast öeldakse „Issanda sõdade raamatus: ”Vaaheb Suufas ja Arnoni orud </p>
<p id="v15"><sup><small>15</small></sup>  ja orgude nõlvakud, mis laskuvad Aari maa-alale ja naalduvad Moabi piirile.” </p>
<p id="v16"><sup><small>16</small></sup>  Ja sealt nad läksid kaevu juurde. See oli see kaev, mille puhul Issand ütles Moosesele: „Kogu rahvas kokku, siis ma annan neile vett!” </p>
<p id="v17"><sup><small>17</small></sup>  Tol korral laulis Iisrael seda laulu: „Kee üles, kaev! Laulgem temast! </p>
<p id="v18"><sup><small>18</small></sup>  Kaev, mille vürstid kaevasid, mida rahva parimad süvendasid valitsuskepiga, oma karjasekeppidega.” Ja kõrbest läksid nad Mattanasse </p>
<p id="v19"><sup><small>19</small></sup>  ja Mattanast Nahalieli ja Nahalielist Baamotti </p>
<p id="v20"><sup><small>20</small></sup>  ja Baamotist sinna orgu, mis on Moabimaal Pisgaa mäetipu juures, mis vaatab alla kõrbepinnale. </p>
<p id="v21"><sup><small>21</small></sup>  Ja Iisrael läkitas käskjalad Siihoni, emorlaste kuninga juurde ütlema: </p>
<p id="v22"><sup><small>22</small></sup>  „Luba mind oma maast läbi minna! Me ei põika põldudele ega viinamägedele, me ei joo kaevuvett. Me läheme kuningateed mööda, kuni oleme läbinud su maa-ala.” </p>
<p id="v23"><sup><small>23</small></sup>  Aga Siihon ei lubanud Iisraeli oma maa-alast läbi minna, vaid Siihon kogus kokku kogu oma rahva ja läks välja kõrbe Iisraeli vastu; ta tuli Jaasasse ja sõdis Iisraeli vastu. </p>
<p id="v24"><sup><small>24</small></sup>  Aga Iisrael lõi teda mõõgateraga ja vallutas tema maa Arnonist kuni Jabbokini, kuni ammonlasteni, sest ammonlaste piir oli kindlustatud. </p>
<p id="v25"><sup><small>25</small></sup>  Ja Iisrael võttis kõik need linnad ja elas kõigis emorlaste linnades, Hesbonis ja kõigis selle tütarlinnades. </p>
<p id="v26"><sup><small>26</small></sup>  Sest Hesbon oli Siihoni, emorlaste kuninga linn ja tema oli sõdinud endise Moabi kuninga vastu ning oli tolle käest ära võtnud kogu tema maa kuni Arnonini. </p>
<p id="v27"><sup><small>27</small></sup>  Seepärast ütlevad pilkelaulikud: „Tulge Hesboni! Ehitatagu üles ja rajatagu Siihoni linn! </p>
<p id="v28"><sup><small>28</small></sup>  Sest tuli läks välja Hesbonist, leek Siihoni linnast. See põletas Moabi Aari, Arnoni küngaste isandad. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Häda sulle, Moab! Kadunud oled, Kemosi rahvas! Ta tegi oma pojad põgenikeks ja oma tütred vangideks emorlaste kuningale Siihonile. </p>
<p id="v30"><sup><small>30</small></sup>  Aga meie ambusime neid, Hesbon on hävinud kuni Diibonini; me laastasime, kuni sai süüdatud tuli, mis ulatus Meedebani.” </p>
<p id="v31"><sup><small>31</small></sup>  Ja Iisrael jäi elama emorlaste maale. </p>
<p id="v32"><sup><small>32</small></sup>  Siis Mooses läkitas uurima Jaaserit ja nad vallutasid selle tütarlinnad; emorlased, kes seal olid, aeti ära. </p>
<p id="v33"><sup><small>33</small></sup>  Siis nad pöördusid ja läksid üles mööda Baasani teed. Aga Baasani kuningas Oog läks välja nende vastu, tema ja kogu ta rahvas, taplusesse Edreis. </p>
<p id="v34"><sup><small>34</small></sup>  Aga Issand ütles Moosesele: „Ära karda teda, sest ma annan su kätte tema ja kogu ta rahva ja maa! Ja talita temaga, nagu sa talitasid Siihoniga, emorlaste kuningaga, kes elas Hesbonis!” </p>
<p id="v35"><sup><small>35</small></sup>  Ja nad lõid maha tema ja ta pojad ja kogu ta rahva, laskmata põgeneda ainsatki. Ja nad vallutasid ta maa. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 21:1-3 <i>Kaananlased ei ole kunagi hävitatud</i>: <a href="/et/The_Urantia_Book/97#p9_1">Ur 97:9.1</a>. </li>
  <li id="fn2"><a href="#cite2">↑</a> 21:2-3 <i>Heebrealased „hävitavad täielikult“</i>: <a href="/et/The_Urantia_Book/69#p8_3">Ur 69:8.3</a>. </li>
  <li id="fn3"><a href="#cite3">↑</a> 21:8-9 <i>Käärme kummardamine</i>: <a href="/et/The_Urantia_Book/85#p3_3">Ur 85:3.3</a>.  <i>Serpent reverence</i>: <a href="/et/The_Urantia_Book/88#p1_5">Ur 88:1.5</a>. </li>
  <li id="fn4"><a href="#cite4">↑</a> 21:28 <i>Kõrged kohad</i>: <a href="/et/The_Urantia_Book/85#p1_5">Ur 85:1.5</a>. </li>
</ol>
</div>
