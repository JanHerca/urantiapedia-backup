<!--
title: Neljas Moosese raamat - Peatükk 35
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/34">Neljas Moosese raamat - Peatükk 34</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/36">Neljas Moosese raamat - Peatükk 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega Moabi lagendikel Jordani ääres Jeeriko kohal, öeldes: </p>
<p id="v2"><sup><small>2</small></sup>  „Käsi Iisraeli lapsi, et nad neile kuuluvast pärisosast annaksid leviitidele linnu elamiseks; ja andke leviitidele ka karjamaad nende linnade ümber! </p>
<p id="v3"><sup><small>3</small></sup>  Need linnad olgu neile elamiseks ja karjamaad olgu nende veoloomadele, veistele ja kõigile muudele loomadele! </p>
<p id="v4"><sup><small>4</small></sup>  Ja nende linnade karjamaad, mis te annate leviitidele, olgu väljaspool linnamüüri tuhandeküünrase ringina! </p>
<p id="v5"><sup><small>5</small></sup>  Mõõtke väljaspool linna idapoolses küljes kaks tuhat küünart ja lõunapoolses küljes kaks tuhat küünart ja läänepoolses küljes kaks tuhat küünart ja põhjapoolses küljes kaks tuhat küünart ja linn olgu keskpaigas; see olgu neile linnade karjamaaks! </p>
<p id="v6"><sup><small>6</small></sup>  Ja neist linnadest, mis te annate leviitidele, olgu kuus tükki pelgulinnadeks, mis te annate selleks, et sinna võiks põgeneda tapja; ja neile lisaks andke nelikümmend kaks linna! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ühtekokku olgu linnu, mis te peate andma leviitidele, nelikümmend kaheksa linna, need ja nende karjamaad! </p>
<p id="v8"><sup><small>8</small></sup>  Ja neid linnu, mis te annate Iisraeli laste omanditest, andke suuremailt suguharudelt rohkem ja väiksemailt vähem; igaüks andku oma linnadest leviitidele vastavalt pärisosale, mille ta saab!” </p>
<p id="v9"><sup><small>9</small></sup>  Ja Issand rääkis Moosesega, öeldes: </p>
<p id="v10"><sup><small>10</small></sup>  „Räägi Iisraeli lastega ja ütle neile: Kui te lähete üle Jordani Kaananimaale, </p>
<p id="v11"><sup><small>11</small></sup>  siis valige endile linnad; need olgu teile pelgulinnadeks, et sinna võiks põgeneda tapja, kes kogemata on kellegi surmanud! </p>
<p id="v12"><sup><small>12</small></sup>  Need linnad olgu teile pelgupaikadeks veritasunõudja eest, et tapja ei sureks, enne kui ta on seisnud koguduse kohtu ees! </p>
<p id="v13"><sup><small>13</small></sup>  Linnadest, mis te annate, olgu kuus tükki teile pelgulinnadeks: </p>
<p id="v14"><sup><small>14</small></sup>  kolm linna andke siinpool Jordanit ja kolm linna andke Kaananimaal; need olgu pelgulinnadeks! </p>
<p id="v15"><sup><small>15</small></sup>  Iisraeli lastele ning võõrale ja majalisele nende seas olgu need kuus linna pelgupaikadeks, et sinna võiks põgeneda igaüks, kes kogemata on kellegi tapnud! </p>
<p id="v16"><sup><small>16</small></sup>  Aga kui ta lööb teda raudriistaga, nõnda et ta sureb, siis ta on meelega tapja: seda tapjat karistatagu surmaga! </p>
<p id="v17"><sup><small>17</small></sup>  Või kui ta lööb teda käes oleva kiviga, millega saab surmata, nõnda et ta sureb, siis ta on meelega tapja: seda tapjat karistatagu surmaga! </p>
<p id="v18"><sup><small>18</small></sup>  Või kui ta lööb teda käes oleva puuriistaga, millega saab surmata, nõnda et ta sureb, siis ta on meelega tapja: seda tapjat karistatagu surmaga! </p>
<p id="v19"><sup><small>19</small></sup>  Veritasunõudja surmaku see tapja; kui ta teda kohtab, siis ta surmaku ta! </p>
<p id="v20"><sup><small>20</small></sup>  Ja kui ta viha pärast teda tõukab või varitsedes viskab midagi tema peale, nõnda et ta sureb, </p>
<p id="v21"><sup><small>21</small></sup>  või vaenulikkusest lööb teda oma käega, nõnda et ta sureb, siis karistatagu lööjat surmaga: ta on meelega tapja; veritasunõudja surmaku tapja, kui ta teda kohtab. </p>
<p id="v22"><sup><small>22</small></sup>  Aga kui ta äkitselt, ilma vaenulikkuseta, tõukab või viskab ta peale mõne asja, ilma et ta oleks teda varitsenud, </p>
<p id="v23"><sup><small>23</small></sup>  või laseb ilma teda nägemata langeda ta peale mõne kivi, millega saab surmata, nõnda et ta sureb, kuid ta ei ole olnud tema vihamees ega ole püüdnud temale kurja teha, </p>
<p id="v24"><sup><small>24</small></sup>  siis kogudus mõistku kohut lööja ja veritasunõudja vahel nende seadluste järgi! </p>
<p id="v25"><sup><small>25</small></sup>  Ja kogudus päästku tapja veritasunõudja käest ja kogudus saatku ta tagasi pelgulinna, kuhu ta oli põgenenud; ja ta asugu seal püha õliga võitud ülempreestri surmani! </p>
<p id="v26"><sup><small>26</small></sup>  Aga kui tapja siiski läheb välja oma pelgulinna maa-alalt, kuhu ta on põgenenud, </p>
<p id="v27"><sup><small>27</small></sup>  ja veritasunõudja leiab tema väljaspool ta pelgulinna maa-ala ja veritasunõudja tapab tapja, siis ei ole tal veresüüd, </p>
<p id="v28"><sup><small>28</small></sup>  sest tapja peab jääma oma pelgulinna kuni ülempreestri surmani; pärast ülempreestri surma võib tapja minna tagasi oma pärisosa maale. </p>
<p id="v29"><sup><small>29</small></sup>  Need olgu teile seadusteks põlvest põlve, kus te ka iganes elate. </p>
<p id="v30"><sup><small>30</small></sup>  Kui keegi lööb maha mõne hingelise, siis surmatagu tapja tunnistajate ütluse järgi; aga ühe tunnistaja tunnistuse järgi ärgu surmatagu kedagi! <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Te ei tohi võtta lunahinda tapja hinge eest, kes on surma väärt, vaid teda karistatagu surmaga! <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Te ei tohi võtta lunahinda sellelt, kes on põgenenud pelgulinna, et ta saaks pöörduda tagasi maale elama enne preestri surma! </p>
<p id="v33"><sup><small>33</small></sup>  Ärge rüvetage maad, kus te olete, sest veri rüvetab maad ja maale ei saa toimetada lepitust vere eest, mis seal on valatud, kui ainult selle valaja verega! </p>
<p id="v34"><sup><small>34</small></sup>  Ära rüveta maad, kus te elate, mille keskel mina elan, sest mina, Issand, elan Iisraeli laste keskel!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/34">Neljas Moosese raamat - Peatükk 34</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/36">Neljas Moosese raamat - Peatükk 36</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 35:6,11,14 <i>Varjupaigad</i>: <a href="/et/The_Urantia_Book/69#p4_4">Ur 69:4.4</a>. </li>
  <li id="fn2"><a href="#cite2">↑</a> 35:30 <i>2. osa: Kohtuotsuse alusel</i>: <a href="/et/The_Urantia_Book/140#p6_4">Ur 140:6.4</a>. </li>
  <li id="fn3"><a href="#cite3">↑</a> 35:31 <i>Mõrvari eest lunaraha ei võta</i>: <a href="/et/The_Urantia_Book/70#p10_12">Ur 70:10.12</a>. </li>
</ol>
</div>
