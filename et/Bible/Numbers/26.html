<!--
title: Neljas Moosese raamat - Peatükk 26
description: 
published: true
date: 2022-10-6T9:46:8Z
tags: bible, bible—numbers
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/25">Neljas Moosese raamat - Peatükk 25</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/27">Neljas Moosese raamat - Peatükk 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pärast seda nuhtlust rääkis Issand Moosesega ja preester Aaroni poja Eleasariga, öeldes: </p>
<p id="v2"><sup><small>2</small></sup>  „Võtke arvele kogu Iisraeli laste koguduse pead, kahekümneaastased ja üle selle, kõik sõjakõlvulised nende perekondade kaupa Iisraelis!” </p>
<p id="v3"><sup><small>3</small></sup>  Ja Mooses ja preester Eleasar rääkisid nendega Moabi lagendikel Jordani ääres Jeeriko kohal, öeldes: </p>
<p id="v4"><sup><small>4</small></sup>  Kahekümneaastasi ja üle selle - nagu Issand oli Moosest käskinud - ja Egiptusemaalt tulnud Iisraeli lapsi oli: </p>
<p id="v5"><sup><small>5</small></sup>  Ruuben, Iisraeli esmasündinu; Ruubeni järeltulijad olid: Hanokist hanoklaste suguvõsa, Pallust pallulaste suguvõsa; </p>
<p id="v6"><sup><small>6</small></sup>  Hesronist hesronlaste suguvõsa, Karmist karmlaste suguvõsa. </p>
<p id="v7"><sup><small>7</small></sup>  Need olid ruubenlaste suguvõsad ja neist loetuid oli nelikümmend kolm tuhat seitsesada kolmkümmend. </p>
<p id="v8"><sup><small>8</small></sup>  Pallu poeg oli Eliab. </p>
<p id="v9"><sup><small>9</small></sup>  Eliabi pojad olid Nemuel, Daatan ja Abiram; need olid Daatan ja Abiram, kogudusest kutsutud mehed, kes riidlesid Moosesega ja Aaroniga Korahi jõugus, kui need riidlesid Issandaga </p>
<p id="v10"><sup><small>10</small></sup>  ja maa avas oma suu ja neelas nemad ja Korahi - siis kui see jõuk suri ja kakssada viiskümmend meest põles tules - ja nad said hoiatusmärgiks. </p>
<p id="v11"><sup><small>11</small></sup>  Aga Korahi pojad ei surnud. </p>
<p id="v12"><sup><small>12</small></sup>  Siimeoni järeltulijad olid oma suguvõsade kaupa: Nemuelist nemuellaste suguvõsa, Jaaminist jaaminlaste suguvõsa, Jaakinist jaakinlaste suguvõsa; </p>
<p id="v13"><sup><small>13</small></sup>  Serahist serahlaste suguvõsa, Saulist saullaste suguvõsa. </p>
<p id="v14"><sup><small>14</small></sup>  Need olid siimeonlaste suguvõsad - kakskümmend kaks tuhat kuussada. </p>
<p id="v15"><sup><small>15</small></sup>  Gaadi järeltulijad olid oma suguvõsade kaupa: Sefonist sefonlaste suguvõsa, Haggist haggilaste suguvõsa, Suunist suunlaste suguvõsa; </p>
<p id="v16"><sup><small>16</small></sup>  Osnist osnilaste suguvõsa, Eerist eerlaste suguvõsa; </p>
<p id="v17"><sup><small>17</small></sup>  Arodist arodlaste suguvõsa, Areelist areellaste suguvõsa. </p>
<p id="v18"><sup><small>18</small></sup>  Need olid Gaadi poegade suguvõsad; neist loetuid oli nelikümmend tuhat viissada. </p>
<p id="v19"><sup><small>19</small></sup>  Juuda pojad olid Eer ja Oonan, aga Eer ja Oonan surid Kaananimaal. </p>
<p id="v20"><sup><small>20</small></sup>  Ja need olid Juuda järeltulijad oma suguvõsade kaupa: Seelast seelalaste suguvõsa, Peretsist peretslaste suguvõsa, Serahist serahlaste suguvõsa. </p>
<p id="v21"><sup><small>21</small></sup>  Ja need olid Peretsi järeltulijad: Hesronist hesronlaste suguvõsa, Haamulist haamullaste suguvõsa. </p>
<p id="v22"><sup><small>22</small></sup>  Need olid Juuda suguvõsad; neist loetuid oli seitsekümmend kuus tuhat viissada. </p>
<p id="v23"><sup><small>23</small></sup>  Issaskari järeltulijad olid oma suguvõsade kaupa: Toolast toolalaste suguvõsa, Puuast puualaste suguvõsa; </p>
<p id="v24"><sup><small>24</small></sup>  Jaasubist jaasublaste suguvõsa, Simronist simronlaste suguvõsa. </p>
<p id="v25"><sup><small>25</small></sup>  Need olid Issaskari suguvõsad; neist loetuid oli kuuskümmend neli tuhat kolmsada. </p>
<p id="v26"><sup><small>26</small></sup>  Sebuloni järeltulijad olid oma suguvõsade kaupa: Seredist seredlaste suguvõsa, Eelonist eelonlaste suguvõsa, Jahleelist jahleellaste suguvõsa. </p>
<p id="v27"><sup><small>27</small></sup>  Need olid sebulonlaste suguvõsad; neist loetuid oli kuuskümmend tuhat viissada. </p>
<p id="v28"><sup><small>28</small></sup>  Joosepi pojad olid Manasse ja Efraim; oma suguvõsade kaupa </p>
<p id="v29"><sup><small>29</small></sup>  olid Manasse järeltulijad: Maakirist maakirlaste suguvõsa. Maakirile sündis Gilead; Gileadist on gileadlaste suguvõsa. </p>
<p id="v30"><sup><small>30</small></sup>  Need olid Gileadi järeltulijad: Jeserist jeserlaste suguvõsa, Heelekist heeleklaste suguvõsa; </p>
<p id="v31"><sup><small>31</small></sup>  Asrielist asriellaste suguvõsa, Sekemist sekemlaste suguvõsa; </p>
<p id="v32"><sup><small>32</small></sup>  Semidast semidlaste suguvõsa ja Heeferist heeferlaste suguvõsa. </p>
<p id="v33"><sup><small>33</small></sup>  Aga Selofhadil, Heeferi pojal, ei olnud poegi, vaid olid ainult tütred; ja Selofhadi tütarde nimed olid Mahla, Noa, Hogla, Milka ja Tirsa. </p>
<p id="v34"><sup><small>34</small></sup>  Need olid Manasse suguvõsad; neist loetuid oli viiskümmend kaks tuhat seitsesada. </p>
<p id="v35"><sup><small>35</small></sup>  Need olid Efraimi järeltulijad oma suguvõsade kaupa: Suutelahist suutelahlaste suguvõsa, Bekerist bekerlaste suguvõsa, Tahanist tahanlaste suguvõsa. </p>
<p id="v36"><sup><small>36</small></sup>  Need olid Suutelahi järeltulijad: Eeranist eeranlaste suguvõsa. </p>
<p id="v37"><sup><small>37</small></sup>  Need olid Efraimi poegade suguvõsad; neist loetuid oli kolmkümmend kaks tuhat viissada. </p>
<p id="v38"><sup><small>38</small></sup>  Benjamini järeltulijad olid oma suguvõsade kaupa: Belast belalaste suguvõsa, Asbelist asbellaste suguvõsa, Ahiramist ahiramlaste suguvõsa; </p>
<p id="v39"><sup><small>39</small></sup>  Suufamist suufamlaste suguvõsa, Huufamist huufamlaste suguvõsa. </p>
<p id="v40"><sup><small>40</small></sup>  Aga Bela pojad olid Ard ja Naaman: Ardist ardlaste suguvõsa, Naamanist naamanlaste suguvõsa. </p>
<p id="v41"><sup><small>41</small></sup>  Need olid Benjamini järeltulijad oma suguvõsade kaupa; neist loetuid oli nelikümmend viis tuhat kuussada. </p>
<p id="v42"><sup><small>42</small></sup>  Need olid Daani järeltulijad oma suguvõsade kaupa; Suuhamist suuhamlaste suguvõsa. Need olid Daani suguvõsad oma suguvõsade kaupa. </p>
<p id="v43"><sup><small>43</small></sup>  Kõiki suuhamlaste suguvõsadest loetuid oli kuuskümmend neli tuhat nelisada. </p>
<p id="v44"><sup><small>44</small></sup>  Aaseri järeltulijad olid oma suguvõsade kaupa: Jimnast jimnalaste suguvõsa, Jisvist jisvilaste suguvõsa, Berijast berijalaste suguvõsa. </p>
<p id="v45"><sup><small>45</small></sup>  Berija järeltulijad olid: Heberist heberlaste suguvõsa, Malkielist malkiellaste suguvõsa. </p>
<p id="v46"><sup><small>46</small></sup>  Ja Aaseri tütre nimi oli Saarah. </p>
<p id="v47"><sup><small>47</small></sup>  Need olid Aaseri järeltulijate suguvõsad; neist loetuid oli viiskümmend kolm tuhat nelisada. </p>
<p id="v48"><sup><small>48</small></sup>  Naftali järeltulijad olid oma suguvõsade kaupa: Jahselist jahsellaste suguvõsa, Guunist guunlaste suguvõsa; </p>
<p id="v49"><sup><small>49</small></sup>  Jeeserist jeeserlaste suguvõsa, Sillemist sillemlaste suguvõsa. </p>
<p id="v50"><sup><small>50</small></sup>  Need olid Naftali suguvõsad oma suguvõsade kaupa; neist loetuid oli nelikümmend viis tuhat nelisada. </p>
<p id="v51"><sup><small>51</small></sup>  Neid, keda Iisraeli lastest loeti, oli kuussada üks tuhat seitsesada kolmkümmend. </p>
<p id="v52"><sup><small>52</small></sup>  Ja Issand rääkis Moosesega, öeldes: </p>
<p id="v53"><sup><small>53</small></sup>  „Maa jaotatagu neile pärisosaks vastavalt nimede arvule: </p>
<p id="v54"><sup><small>54</small></sup>  suuremale suguharule anna pärisosaks rohkem ja väiksemale vähem; igaühele antagu ta pärisosa vastavalt ta loetuile! </p>
<p id="v55"><sup><small>55</small></sup>  Aga maa jaotatagu liisu läbi; nad saagu oma pärisosad oma vanemate suguharude nimede järgi! </p>
<p id="v56"><sup><small>56</small></sup>  Pärisosa jaotatagu nende vahel liisu läbi, olgu neid palju või pisut!” </p>
<p id="v57"><sup><small>57</small></sup>  Ja need olid leviitidest loetud oma suguvõsade kaupa: Geersonist geersonlaste suguvõsa, Kehatist kehatlaste suguvõsa, Merarist merarlased. </p>
<p id="v58"><sup><small>58</small></sup>  Need oli leviitide suguvõsad: libnilaste suguvõsa, hebronlaste suguvõsa, mahlilaste suguvõsa, muusilaste suguvõsa, korahlaste suguvõsa. Ja Kehatile oli sündinud Amram. </p>
<p id="v59"><sup><small>59</small></sup>  Ja Amrami naise nimi oli Jookebed, Leevi tütar, kes Leevile oli sündinud Egiptuses, ja too tõi Amramile ilmale Aaroni ja Moosese ja nende õe Mirjami. </p>
<p id="v60"><sup><small>60</small></sup>  Ja Aaronile sündisid Naadab, Abihu, Eleasar ja Iitamar. </p>
<p id="v61"><sup><small>61</small></sup>  Aga Naadab ja Abihu surid, kui nad viisid võõra tule Issanda ette. </p>
<p id="v62"><sup><small>62</small></sup>  Ja neist oli loetuid kakskümmend kolm tuhat, kõik meesterahvad ühe kuu vanustest ja üle selle, sest neid ei olnud loetud Iisraeli laste hulka, kuna neile ei olnud antud pärisosa Iisraeli laste seas. </p>
<p id="v63"><sup><small>63</small></sup>  Need olid ära loetud Moosese ja preester Eleasari poolt, kui nad lugesid Iisraeli lapsi Moabi lagendikel Jordani ääres Jeeriko kohal. </p>
<p id="v64"><sup><small>64</small></sup>  Nende seas ei olnud kedagi, kes oleks olnud ära loetud Moosese ja preester Aaroni poolt, kui nad Iisraeli lapsi lugesid Siinai kõrbes, </p>
<p id="v65"><sup><small>65</small></sup>  sest Issand oli neile öelnud, et nad peavad surema kõrbes; seepärast ei olnud neist enam alles kedagi peale Kaalebi, Jefunne poja, ja Joosua, Nuuni poja. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/25">Neljas Moosese raamat - Peatükk 25</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/27">Neljas Moosese raamat - Peatükk 27</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 26:65 <i>Kaaleb ja Joosua</i>: <a href="/et/The_Urantia_Book/166#p3_2">Ur 166:3.2</a>. </li>
</ol>
</div>
