<!--
title: Neljas Moosese raamat - Peatükk 4
description: 
published: true
date: 2023-11-8T20:21:1Z
tags: bible, bible—numbers
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/3">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 3</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/5">
          <span class="pr-2">Neljas Moosese raamat - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosese ja Aaroniga, öeldes: </p>
<p id="v2"><sup><small>2</small></sup>  „Loe ära Kehati pojad Leevi poegade hulgast nende suguvõsade, nende perekondade kaupa, </p>
<p id="v3"><sup><small>3</small></sup>  kolmekümneaastased ja üle selle kuni viiekümneaastasteni, kõik teenistuskõlvulised kogudusetelgi teenistuse toimetamiseks. </p>
<p id="v4"><sup><small>4</small></sup>  See on Kehati poegade teenistus kogudusetelgis: hoolekanne kõige pühamate asjade eest. </p>
<p id="v5"><sup><small>5</small></sup>  Leeri teele asudes mingu Aaron ja ta pojad ja võtku maha katte-eesriie ja katku sellega tunnistuslaegas! </p>
<p id="v6"><sup><small>6</small></sup>  Siis nad pangu selle peale merilehmanahast kate, laotagu selle peale tervenisti sinine riie ja asetagu paika selle kandekangid! </p>
<p id="v7"><sup><small>7</small></sup>  Ja nad laotagu ohvrileibade lauale sinine riie ja pangu selle peale vaagnad ja kausid, kannud ja joogiohvri peekrid; ka alaline leib olgu selle peal! </p>
<p id="v8"><sup><small>8</small></sup>  Siis nad laotagu nende peale helepunane riie, katku see merilehmanahast kattega ja asetagu paika selle kandekangid! </p>
<p id="v9"><sup><small>9</small></sup>  Ja nad võtku sinine riie ja katku valgustuslambi jalg, selle lambid, tahikäärid, tahikarbid ja kõik selle õlinõud, millega teenistust toimetatakse! </p>
<p id="v10"><sup><small>10</small></sup>  Nad pangu see ja kõik selle riistad merilehmanahast kattesse ning asetagu kanderaamile! </p>
<p id="v11"><sup><small>11</small></sup>  Ja kuldaltarile nad laotagu sinine riie, katku see merilehmanahast kattega ja asetagu paika selle kandekangid! </p>
<p id="v12"><sup><small>12</small></sup>  Ja nad võtku kõik teenistusriistad, millega nad pühamus teenistust toimetavad, pangu need sinisesse riidesse, katku need merilehmanahast kattega ja asetagu kanderaamile! </p>
<p id="v13"><sup><small>13</small></sup>  Nad koristagu tuhk altarilt ja laotagu sellele purpurpunane riie! </p>
<p id="v14"><sup><small>14</small></sup>  Siis nad pangu selle peale kõik riistad, millega nad seal teenistust toimetavad: sütepannid, kahvlid, labidad ja piserdusnõud, kõik altari riistad, laotagu nende peale kate merilehmanahast ja asetagu paika selle kandekangid! </p>
<p id="v15"><sup><small>15</small></sup>  Kui leeri teele asudes Aaron ja tema pojad on kinni katnud pühamu ja kõik pühamu riistad, siis Kehati pojad tulgu kandma, aga nad ei tohi puudutada pühi asju, et nad ei sureks! Need on Kehati poegade kandamiks kogudusetelgist. </p>
<p id="v16"><sup><small>16</small></sup>  Ja preester Aaroni poja Eleasari hooldada olgu valgustusõli, healõhnalised suitsutusrohud, alaline roaohver ja võideõli, hooldus kogu elamu üle ja kõige üle, mis selles on, pühamus ja selle riistades.” </p>
<p id="v17"><sup><small>17</small></sup>  Ja Issand rääkis Moosese ja Aaroniga, öeldes: </p>
<p id="v18"><sup><small>18</small></sup>  „Ärge laske hävida kehatlaste suguvõsade tüve leviitide seast! </p>
<p id="v19"><sup><small>19</small></sup>  Seepärast toimige nendega nõnda, et nad jääksid elama ega sureks, kui nad liginevad kõige pühamatele asjadele: Aaron ja ta pojad mingu ja pangu neist igaüks oma teenistusse ja oma kandami juurde, </p>
<p id="v20"><sup><small>20</small></sup>  aga nemad ise ei tohi minna vaatama pühi asju mitte silmapilgukski, et nad ei sureks!” </p>
<p id="v21"><sup><small>21</small></sup>  Ja Issand rääkis Moosesega, öeldes: </p>
<p id="v22"><sup><small>22</small></sup>  „Loe ära ka Geersoni pojad nende perekondade, nende suguvõsade kaupa, </p>
<p id="v23"><sup><small>23</small></sup>  kolmekümneaastased ja üle selle kuni viiekümneaastasteni! Loe ära kõik teenistuskõlvulised teenistuse toimetamiseks kogudusetelgis! </p>
<p id="v24"><sup><small>24</small></sup>  See olgu geersonlaste suguvõsade töö, mida nad peavad tegema ja mida kandma: </p>
<p id="v25"><sup><small>25</small></sup>  nemad kandku elamu vaipu ja kogudusetelki, selle katet ja merilehmanahast katet, mis kui pealis on selle peal, ja kogudusetelgi ukse katet, </p>
<p id="v26"><sup><small>26</small></sup>  ja õue vaipu ja elamu ja altari ümber oleva õue väravaavause katet ja nende nööre ja kõiki nende juurde kuuluvaid tööriistu; nad tehku kõike, mis neil seejuures tuleb teha! </p>
<p id="v27"><sup><small>27</small></sup>  Aaroni ja tema poegade käsu järgi sündigu kogu geersonlaste poegade teenistus kõiges, mis neil on kanda, ja kõiges, mis neil on toimetada; andke nende hooleks kogu nende kandam! </p>
<p id="v28"><sup><small>28</small></sup>  See on geersonlaste poegade suguvõsade teenistus kogudusetelgis; mis neil tuleb teha, sündigu Iitamari, preester Aaroni poja käe all. </p>
<p id="v29"><sup><small>29</small></sup>  Merari pojad - loe nad ära nende suguvõsade, nende perekondade kaupa, </p>
<p id="v30"><sup><small>30</small></sup>  kolmekümneaastased ja üle selle kuni viiekümneaastasteni; neist loe ära kõik teenistuskõlvulised kogudusetelgi teenistuse toimetamiseks! </p>
<p id="v31"><sup><small>31</small></sup>  Ja kogu nende teenistuseks kogudusetelgis on nende kohustus kanda elamu laudu, latte, sambaid ja jalgu, </p>
<p id="v32"><sup><small>32</small></sup>  ja ümberringi oleva õue sambaid, nende jalgu, vaiu ja nööre koos kõigi nende riistadega ja kogu selleks vajaliku tööga; nimetage nimeliselt riistad, mida nad on kohustatud kandma. </p>
<p id="v33"><sup><small>33</small></sup>  See on Merari poegade suguvõsade teenistus, kogu nende teenistus kogudusetelgis Iitamari, preester Aaroni poja käe all.” </p>
<p id="v34"><sup><small>34</small></sup>  Ja Mooses ja Aaron ja koguduse vürstid lugesid ära kehatlaste pojad nende suguvõsade ja nende perekondade kaupa, </p>
<p id="v35"><sup><small>35</small></sup>  kolmekümneaastased ja üle selle kuni viiekümneaastasteni, kõik teenistuskõlvulised kogudusetelgi teenistuseks. </p>
<p id="v36"><sup><small>36</small></sup>  Ja neid, nende suguvõsade kaupa loetuid, oli kaks tuhat seitsesada viiskümmend. </p>
<p id="v37"><sup><small>37</small></sup>  Need olid need, kes ära loeti kehatlaste suguvõsadest, kõik kogudusetelgi teenistuses olijad, keda Mooses ja Aaron lugesid Moosese läbi antud Issanda käsul. </p>
<p id="v38"><sup><small>38</small></sup>  Ja loetud Geersoni poegi nende suguvõsade ja perekondade kaupa, </p>
<p id="v39"><sup><small>39</small></sup>  kolmekümneaastasi ja üle selle kuni viiekümneaastasteni, kõiki teenistuskõlvulisi kogudusetelgi teenistuseks, </p>
<p id="v40"><sup><small>40</small></sup>  neid nende suguvõsade ja perekondade kaupa loetuid oli kaks tuhat kuussada kolmkümmend. </p>
<p id="v41"><sup><small>41</small></sup>  Need olid need, kes ära loeti Geersoni poegade suguvõsadest, kõik kogudusetelgi teenistuses olijad, keda Mooses ja Aaron lugesid Issanda käsul. </p>
<p id="v42"><sup><small>42</small></sup>  Ja loetuid Merari poegade suguvõsadest, nende suguvõsade ja perekondade kaupa, </p>
<p id="v43"><sup><small>43</small></sup>  kolmekümneaastasi ja üle selle kuni viiekümneaastasteni, kõiki teenistuskõlvulisi kogudusetelgi teenistuseks, </p>
<p id="v44"><sup><small>44</small></sup>  neid nende suguvõsade kaupa loetuid oli kolm tuhat kakssada. </p>
<p id="v45"><sup><small>45</small></sup>  Need olid need, kes ära loeti Merari poegade suguvõsadest, keda Mooses ja Aaron lugesid Moosese läbi antud Issanda käsul. </p>
<p id="v46"><sup><small>46</small></sup>  Kõiki loetuid, keda Mooses ja Aaron ja Iisraeli vürstid lugesid leviitidest nende suguvõsade ja perekondade kaupa, </p>
<p id="v47"><sup><small>47</small></sup>  kolmekümneaastasi ja üle selle kuni viiekümneaastasteni, kõiki töökõlvulisi teenistuse toimetamiseks ja kandetööks kogudusetelgis, </p>
<p id="v48"><sup><small>48</small></sup>  neid loetuid oli kaheksa tuhat viissada kaheksakümmend. </p>
<p id="v49"><sup><small>49</small></sup>  Moosese läbi antud Issanda käsul loeti nad ära mees-mehelt, igaüks oma teenistuse või kandami jaoks. Nad loeti ära, nagu Issand oli Moosest käskinud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/3">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 3</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/5">
          <span class="pr-2">Neljas Moosese raamat - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
