<!--
title: Neljas Moosese raamat - Peatükk 9
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Numbers/8">Neljas Moosese raamat - Peatükk 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Numbers/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Numbers/10">Neljas Moosese raamat - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega Siinai kõrbes teisel aastal, esimeses kuus pärast Egiptusemaalt lahkumist, öeldes: </p>
<p id="v2"><sup><small>2</small></sup>  „Iisraeli lapsed pidagu paasapüha selle seatud ajal: </p>
<p id="v3"><sup><small>3</small></sup>  selle kuu neljateistkümnenda päeva õhtul pidage seda seatud ajal; te peate seda pidama kõigi selle eeskirjade ja seaduste järgi!” </p>
<p id="v4"><sup><small>4</small></sup>  Ja Mooses ütles Iisraeli lastele, et nad peaksid paasapüha. </p>
<p id="v5"><sup><small>5</small></sup>  Siis nad pidasid paasapüha esimese kuu neljateistkümnenda päeva õhtul Siinai kõrbes. Iisraeli lapsed tegid kõigiti nõnda, nagu Issand oli Moosest käskinud. </p>
<p id="v6"><sup><small>6</small></sup>  Aga seal oli mehi, kes olid roojased inimese laiba pärast, ja need ei tohtinud pidada paasapüha sel päeval. Ometi astusid nad sel päeval Moosese ja Aaroni ette, </p>
<p id="v7"><sup><small>7</small></sup>  ja need mehed ütlesid temale: „Me oleme roojased ühe inimese laiba pärast. Miks keelatakse meid toomast ohvriandi Issandale tema seatud ajal Iisraeli laste hulgas?” </p>
<p id="v8"><sup><small>8</small></sup>  Ja Mooses vastas neile: „Seiske siin, kuni ma kuulen, mida Issand teie kohta käsib!” </p>
<p id="v9"><sup><small>9</small></sup>  Ja Issand rääkis Moosesega, öeldes: </p>
<p id="v10"><sup><small>10</small></sup>  „Räägi Iisraeli lastega ja ütle: Kui keegi teist või teie tulevastest põlvedest on roojane laiba pärast või viibib pikal teekonnal, võib ta ometi pidada paasapüha Issanda auks. </p>
<p id="v11"><sup><small>11</small></sup>  Seda peetagu teise kuu neljateistkümnenda päeva õhtul; paasatalle söödagu koos hapnemata leiva ja kibedate rohttaimedega! </p>
<p id="v12"><sup><small>12</small></sup>  Midagi ärgu jäetagu sellest üle hommikuks ja selle luid ärgu murtagu; seda peetagu kõigi paasapüha seaduste järgi! </p>
<p id="v13"><sup><small>13</small></sup>  Aga see mees, kes on puhas ega ole teekonnal ja ometi jätab paasapüha pidamata, tuleb hävitada oma rahva hulgast, sest ta ei ole toonud Issandale ohvriandi selleks seatud ajal. See mees peab kandma oma pattu! </p>
<p id="v14"><sup><small>14</small></sup>  Ja kui teie juures viibib mõni võõras, kes tahab pidada paasapüha Issanda auks, siis pidagu ta seda nõndasamuti paasapüha eeskirja ja seaduse järgi! Teil olgu üks seadus niihästi võõra kui maa päriselaniku jaoks!” </p>
<p id="v15"><sup><small>15</small></sup>  Päeval, kui elamu oli püstitatud, kattis elamut tunnistustelgi kohal pilv, aga õhtust hommikuni oli elamu kohal otsekui tulepaistus. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Nõnda oli see alaliselt: seda kattis pilv ja öine tulepaistus. </p>
<p id="v17"><sup><small>17</small></sup>  Ja iga kord, kui pilv tõusis üles telgi pealt, läksid Iisraeli lapsed teele; ja paika, kuhu pilv jäi seisma, lõid Iisraeli lapsed leeri üles. </p>
<p id="v18"><sup><small>18</small></sup>  Issanda käsul läksid Iisraeli lapsed teele ja Issanda käsul lõid nad leeri üles; nad jäid leeri nii kauaks, kuni pilv seisis elamu peal. </p>
<p id="v19"><sup><small>19</small></sup>  Ja kui pilv jäi elamu peale seisma kauemaks ajaks, siis Iisraeli lapsed panid tähele Issanda korraldusi ega läinud teele. </p>
<p id="v20"><sup><small>20</small></sup>  Kui juhtus, et pilv oli elamu peal ainult mõne päeva, siis nad jäid leeri Issanda käsul ja läksid teele Issanda käsul. </p>
<p id="v21"><sup><small>21</small></sup>  Kui juhtus, et pilv püsis õhtust hommikuni ja hommikul tõusis üles, siis nad läksid teele; või kui see jäi päevaks ja ööks, siis nad läksid teele pilve tõustes. </p>
<p id="v22"><sup><small>22</small></sup>  Või kui pilv jäi elamu peale kaheks päevaks või kuuks või veel kauemaks ajaks, seisatades selle peal, siis Iisraeli lapsed jäid leeri ega läinud teele; alles pilve tõustes nad läksid teele. </p>
<p id="v23"><sup><small>23</small></sup>  Issanda käsul jäid nad leeri ja Issanda käsul läksid nad teele; nad panid tähele Issanda korraldust, Moosese läbi antud Issanda käsul. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 9:15-16 <i>Tuliinglid</i>: <a href="/et/The_Urantia_Book/85#p4_2">Ur 85:4.2</a>. </li>
</ol>
</div>
