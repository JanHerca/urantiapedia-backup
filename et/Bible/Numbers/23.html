<!--
title: Neljas Moosese raamat - Peatükk 23
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Numbers/22">Neljas Moosese raamat - Peatükk 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Numbers/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Numbers/24">Neljas Moosese raamat - Peatükk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Bileam ütles Baalakile: „Ehita mulle siia seitse altarit ja muretse mulle siia seitse härjavärssi ja seitse jäära!” </p>
<p id="v2"><sup><small>2</small></sup>  Ja Baalak tegi, nagu Bileam ütles; ja Baalak ja Bileam ohverdasid igal altaril härjavärsi ja jäära. </p>
<p id="v3"><sup><small>3</small></sup>  Ja Bileam ütles Baalakile: „Jää oma põletusohvri juurde, mina aga lähen sinna! Vahest Issand tuleb mulle vastu. Ja mida tema mulle ilmutab, seda ma ütlen sinule.” Ja ta läks lagedale künkale. </p>
<p id="v4"><sup><small>4</small></sup>  Ja Jumal tuli vastu Bileamile, kes ütles temale: „Ma püstitasin need seitse altarit ning ohverdasin igal altaril härjavärsi ja jäära.” </p>
<p id="v5"><sup><small>5</small></sup>  Ja Issand pani Bileamile sõnad suhu ning ütles: „Mine tagasi Baalaki juurde ja räägi nõnda!” </p>
<p id="v6"><sup><small>6</small></sup>  Siis ta läks tagasi tema juurde, ja vaata, ta seisis oma põletusohvri juures, tema ja kõik Moabi vürstid. </p>
<p id="v7"><sup><small>7</small></sup>  Siis ta hakkas lausuma ja ütles: „Aramist tõi mind Baalak, ida mägedelt Moabi kuningas: „Tule, nea mulle Jaakob, tule sajata Iisraeli!” </p>
<p id="v8"><sup><small>8</small></sup>  Kuidas ma võiksin needa, keda Jumal ei nea? Ja kuidas ma võiksin sajatada, keda Issand ei sajata? </p>
<p id="v9"><sup><small>9</small></sup>  Sest ma näen teda kaljude tipust ja vaatan küngastelt: ennäe rahvast, kes elab eraldi ega arva ennast paganate hulka. </p>
<p id="v10"><sup><small>10</small></sup>  Kes loendab Jaakobi põrmu ja kes arvab kokku Iisraeli tolmukübemed? Mu hing surgu õiglaste surma ja mu lõpp olgu nagu temal!” </p>
<p id="v11"><sup><small>11</small></sup>  Siis Baalak ütles Bileamile: „Mis sa mulle tegid? Ma tõin sind oma vaenlasi needma, ja vaata, sa oled neid hoopis õnnistanud!” </p>
<p id="v12"><sup><small>12</small></sup>  Aga tema vastas ja ütles: „Kas ma ei peaks ustavalt rääkima seda, mis Issand mu suhu paneb?” </p>
<p id="v13"><sup><small>13</small></sup>  Siis Baalak ütles temale: „Tule nüüd koos minuga teise paika, kust sa näed seda rahvast. Sa näed küll ainult ta äärt, sa ei näe teda kogu ulatuses, aga nea ta mulle sealt!” </p>
<p id="v14"><sup><small>14</small></sup>  Ja ta võttis tema kaasa valvurite väljakule, Pisgaa mäetippu, ehitas seitse altarit ning ohverdas igal altaril härjavärsi ja jäära. </p>
<p id="v15"><sup><small>15</small></sup>  Siis Bileam ütles Baalakile: „Jää siia oma põletusohvri juurde, mina lähen sinna kohtamisele!” </p>
<p id="v16"><sup><small>16</small></sup>  Ja Issand tuli Bileamile vastu, pani temale sõnad suhu ja ütles: „Mine tagasi Baalaki juurde ja räägi nõnda!” </p>
<p id="v17"><sup><small>17</small></sup>  Siis ta tuli tema juurde, ja vaata, ta seisis oma põletusohvri juures ja koos temaga Moabi vürstid. Ja Baalak küsis temalt: „Mis Issand rääkis?” </p>
<p id="v18"><sup><small>18</small></sup>  Siis ta hakkas rääkima ja ütles: „Tõuse, Baalak, ja kuule, pane mind tähele, Sippori poeg! </p>
<p id="v19"><sup><small>19</small></sup>  Jumal ei ole inimene, et ta valetaks, inimlaps, et ta kahetseks. Kas tema ütleb, aga ei tee, või räägib, aga ei vii täide? <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Vaata, mind on kästud õnnistada. Tema on õnnistanud, mina ei saa seda tagasi võtta. </p>
<p id="v21"><sup><small>21</small></sup>  Ei märgata häda Jaakobis ega nähta õnnetust Iisraelis. Issand, ta Jumal, on temaga ja rõõmuhääl kuningast tema keskel. </p>
<p id="v22"><sup><small>22</small></sup>  Jumal, kes tõi nad Egiptusest, on neile otsekui sarved metshärjale. </p>
<p id="v23"><sup><small>23</small></sup>  Sellepärast ei ole lausumist Jaakobi vastu ega loitsimist Iisraeli vastu. Küll öeldakse Jaakobist ja Iisraelist: Vaata, mis Jumal on teinud! </p>
<p id="v24"><sup><small>24</small></sup>  Vaata, rahvas tõuseb nagu emalõvi, ajab ennast püsti nagu lõvi. Ei ta heida maha enne, kui saak on söödud ja tapetute veri on joodud.” </p>
<p id="v25"><sup><small>25</small></sup>  Aga Baalak ütles Bileamile: „Kui sa teda ei nea, siis ära teda ometi õnnista!” </p>
<p id="v26"><sup><small>26</small></sup>  Bileam aga vastas ja ütles Baalakile: „Eks ma ole sulle rääkinud ja öelnud: Ma pean tegema kõike, mida Issand käsib.” </p>
<p id="v27"><sup><small>27</small></sup>  Siis Baalak ütles Bileamile: „Tule nüüd, ma võtan sind kaasa teise paika. Vahest on see õige Jumala silmis, et sa nead rahva mulle sealt!” </p>
<p id="v28"><sup><small>28</small></sup>  Ja Baalak võttis Bileami enesega kaasa mäetippu, mis kerkib üle kõrbepinna. </p>
<p id="v29"><sup><small>29</small></sup>  Siis Bileam ütles Baalakile: „Ehita mulle siia seitse altarit ja muretse mulle siia seitse härjavärssi ja seitse jäära!” </p>
<p id="v30"><sup><small>30</small></sup>  Ja Baalak tegi, nagu Bileam ütles, ja ta ohverdas igal altaril härjavärsi ja jäära. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 23:19 <i>Jumal ei ole inimlik</i>: <a href="/et/The_Urantia_Book/4#p3_1">Ur 4:3.1</a>.  <i>Jumal, mitte inimene</i>: <a href="/et/The_Urantia_Book/3#p1_12">Ur 3:1.12</a>.  <i>Jumal ei kahetse (loomu poolest)</i>: <a href="/et/The_Urantia_Book/2#p2_2">Ur 2:2.2</a>.  <i>Jumal ei kahetse (loomu poolest)</i>: <a href="/et/The_Urantia_Book/4#p3_4">Ur 4:3.4</a>.  <i>Jumal ei ole inimene</i>: <a href="/et/The_Urantia_Book/1#p2_1">Ur 1:2.1</a>. </li>
</ol>
</div>
