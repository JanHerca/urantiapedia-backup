<!--
title: Neljas Moosese raamat - Peatükk 28
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/27">Neljas Moosese raamat - Peatükk 27</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/29">Neljas Moosese raamat - Peatükk 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Käsi Iisraeli lapsi ja ütle neile: Pidage meeles, et te peate tooma selleks seatud ajal mu ohvrianni, mu leiva, mulle healõhnaliseks tuleohvriks! </p>
<p id="v3"><sup><small>3</small></sup>  Ja ütle neile: See tuleohver, mille te peate tooma Issandale, on niisugune: iga päev kaks aastast veatut oinastalle alaliseks põletusohvriks; </p>
<p id="v4"><sup><small>4</small></sup>  üks tall ohverda hommikul ja teine tall ohverda õhtul; </p>
<p id="v5"><sup><small>5</small></sup>  ja roaohvriks olgu kaks toopi peent jahu, segatud kolme kortli tambitud õliga! </p>
<p id="v6"><sup><small>6</small></sup>  See on alaline põletusohver, mis Siinai mäe juures seati healõhnaliseks tuleohvriks Issandale. </p>
<p id="v7"><sup><small>7</small></sup>  Ja selle juurde olgu joogiohvriks kolm kortlit ühe talle kohta; joogiohver vägijoogist valatagu Issandale pühamus! </p>
<p id="v8"><sup><small>8</small></sup>  Ja teine tall ohverda õhtul, samuti nagu hommikune koos roaohvri ja selle joogiohvriga; ohverda see healõhnaliseks tuleohvriks Issandale! </p>
<p id="v9"><sup><small>9</small></sup>  Aga hingamispäeval olgu kaks aastast veatut oinastalle ja roaohvriks kaks kannu õliga segatud peent jahu koos selle juurde kuuluva joogiohvriga! </p>
<p id="v10"><sup><small>10</small></sup>  See on hingamispäeva põletusohver igal hingamispäeval, peale alalise põletusohvri ja selle juurde kuuluva joogiohvri. </p>
<p id="v11"><sup><small>11</small></sup>  Ja iga kuu esimesel päeval tooge Issandale põletusohvriks kaks noort härjavärssi, üks jäär ja seitse aastast veatut oinastalle, </p>
<p id="v12"><sup><small>12</small></sup>  ja pool külimittu õliga segatud peent jahu roaohvriks ühe härjavärsi kohta ja kaks kannu õliga segatud peent jahu roaohvriks jäära kohta, </p>
<p id="v13"><sup><small>13</small></sup>  ja üks kann õliga segatud peent jahu roaohvriks ühe talle kohta; see on põletusohver, healõhnaline tuleohver Issandale. </p>
<p id="v14"><sup><small>14</small></sup>  Ja nende juurde kuuluvaks joogiohvriks olgu poolteist toopi veini härjavärsi, toop jäära ja kolm kortlit talle kohta; see on noorkuu põletusohver igas aasta kuus. </p>
<p id="v15"><sup><small>15</small></sup>  Ja peale alalise põletusohvri ning selle juurde kuuluva joogiohvri tuleb ohverdada Issandale patuohvriks üks noor sikk. </p>
<p id="v16"><sup><small>16</small></sup>  Ja esimese kuu neljateistkümnendal päeval on paasapüha Issanda auks. </p>
<p id="v17"><sup><small>17</small></sup>  Ja sama kuu viieteistkümnendal päeval on püha; seitse päeva söödagu hapnemata leiba! </p>
<p id="v18"><sup><small>18</small></sup>  Esimesel päeval on pühalik kokkutulek; ühtegi argipäevatööd ärgu tehtagu! <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Ja tooge tuleohvriks, põletusohvriks Issandale kaks noort härjavärssi, üks jäär ja seitse aastast oinastalle; need olgu teil veatud! </p>
<p id="v20"><sup><small>20</small></sup>  Ja nende juurde kuuluvaks roaohvriks ohverdage õliga segatud peent jahu, pool külimittu härjavärsi ja kaks kannu jäära kohta! </p>
<p id="v21"><sup><small>21</small></sup>  Aga iga talle kohta neist seitsmest tallest ohverda üks kann! </p>
<p id="v22"><sup><small>22</small></sup>  Ja teie eest lepituse toimetamiseks olgu patuohvriks üks sikk! </p>
<p id="v23"><sup><small>23</small></sup>  Need ohverdage peale hommikuse põletusohvri, mis on alaliseks põletusohvriks! </p>
<p id="v24"><sup><small>24</small></sup>  Sel viisil ohverdage seitse päeva iga päev leiba, healõhnalist tuleohvrit Issandale; ohverdage seda koos selle juurde kuuluva joogiohvriga lisaks alalisele põletusohvrile! </p>
<p id="v25"><sup><small>25</small></sup>  Ja seitsmendal päeval olgu teil pühalik kokkutulek; ühtegi argipäevatööd ärgu tehtagu! </p>
<p id="v26"><sup><small>26</small></sup>  Ja uudsevilja päeval, kui te toote uudse roaohvri Issandale oma nädalatepühal, olgu teil pühalik kokkutulek; ühtegi argipäevatööd ärgu tehtagu! </p>
<p id="v27"><sup><small>27</small></sup>  Siis tooge healõhnaliseks põletusohvriks Issandale kaks noort härjavärssi, üks jäär ja seitse aastast oinastalle </p>
<p id="v28"><sup><small>28</small></sup>  ning nende juurde kuuluvaks roaohvriks õliga segatud peent jahu, pool külimittu härjavärsi, kaks kannu jäära </p>
<p id="v29"><sup><small>29</small></sup>  ja kann iga talle kohta neist seitsmest tallest; </p>
<p id="v30"><sup><small>30</small></sup>  ja üks noor sikk teie eest lepituse toimetamiseks! </p>
<p id="v31"><sup><small>31</small></sup>  Ohverdage need lisaks alalisele põletusohvrile ja selle juurde kuuluvale roaohvrile - need olgu teil veatud - ja nende juurde kuulugu joogiohvrid! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Numbers/27">Neljas Moosese raamat - Peatükk 27</a></td>
        <td><a href="/et/Bible/Numbers/Index">Indeks</a></td>
        <td><a href="/et/Bible/Numbers/29">Neljas Moosese raamat - Peatükk 29</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 28:18,25-26 <i>Püha kutse</i>: <a href="/et/The_Urantia_Book/128#p6_6">Ur 128:6.6</a>. </li>
</ol>
</div>
