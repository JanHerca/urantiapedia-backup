<!--
title: Neljas Moosese raamat - Peatükk 13
description: 
published: true
date: 2023-11-8T20:21:1Z
tags: bible, bible—numbers
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/12">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 12</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/14">
          <span class="pr-2">Neljas Moosese raamat - Peatükk 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Läkita mehi uurima Kaananimaad, mille ma annan Iisraeli lastele; igast nende vanemate suguharust läkitage üks mees, igaüks neist olgu vürst!” </p>
<p id="v3"><sup><small>3</small></sup>  Siis läkitas Mooses Issanda käsul nad Paarani kõrbest; kõik need mehed olid Iisraeli laste peamehed. </p>
<p id="v4"><sup><small>4</small></sup>  Ja need on nende nimed: Ruubeni suguharust Sammua, Sakkuri poeg; </p>
<p id="v5"><sup><small>5</small></sup>  Siimeoni suguharust Saafat, Hoori poeg; </p>
<p id="v6"><sup><small>6</small></sup>  Juuda suguharust Kaaleb, Jefunne poeg; </p>
<p id="v7"><sup><small>7</small></sup>  Issaskari suguharust Jigal, Joosepi poeg; </p>
<p id="v8"><sup><small>8</small></sup>  Efraimi suguharust Hoosea, Nuuni poeg; </p>
<p id="v9"><sup><small>9</small></sup>  Benjamini suguharust Palti, Raafu poeg; </p>
<p id="v10"><sup><small>10</small></sup>  Sebuloni suguharust Gaddiel, Soodi poeg; </p>
<p id="v11"><sup><small>11</small></sup>  Joosepi suguharust, nimelt Manasse suguharust, Gaddi, Suusi poeg; </p>
<p id="v12"><sup><small>12</small></sup>  Daani suguharust Ammiel, Gemalli poeg; </p>
<p id="v13"><sup><small>13</small></sup>  Aaseri suguharust Setuur, Miikaeli poeg; </p>
<p id="v14"><sup><small>14</small></sup>  Naftali suguharust Nahbi, Vofsi poeg; </p>
<p id="v15"><sup><small>15</small></sup>  Gaadi suguharust Geuel, Maaki poeg. </p>
<p id="v16"><sup><small>16</small></sup>  Need olid nende meeste nimed, keda Mooses läkitas maad kuulama. Ja Mooses nimetas Hoosea, Nuuni poja, Joosuaks. </p>
<p id="v17"><sup><small>17</small></sup>  Ja läkitades neid Kaananimaad uurima, ütles Mooses neile: „Minge sinna Lõunamaale ja minge üles mäestikku, </p>
<p id="v18"><sup><small>18</small></sup>  vaadake maad, missugune see on, ja rahvast, kes seal elab: on ta vägev või väeti, on teda pisut või palju? </p>
<p id="v19"><sup><small>19</small></sup>  Kas maa, kus ta elab, on hea või halb? Missugused on linnad, kus ta elab: kas leerid või kindlused? </p>
<p id="v20"><sup><small>20</small></sup>  Ja missugune on maa: kas rammus või lahja, kas seal on puid või ei ole? Olge vaprad ja võtke kaasa maa vilju!” Oli parajasti esimeste viinamarjade aeg. </p>
<p id="v21"><sup><small>21</small></sup>  Ja nad läksid ning uurisid maad Siini kõrbest kuni Rehobini, Hamati teelahkmeni. </p>
<p id="v22"><sup><small>22</small></sup>  Ja nad läksid lõuna poole ning tulid kuni Hebronini; seal olid Ahiman, Seesai ja Talmai, Anaki järeltulijad. Hebron oli ehitatud seitse aastat enne Egiptuse Soani. </p>
<p id="v23"><sup><small>23</small></sup>  Siis nad tulid Kobaraorgu ja lõikasid sealt viinapuuväädi üheainsa kobaraga ning kandsid seda kahe mehega põikpuus; nad võtsid ka granaatõunu ja viigimarju. </p>
<p id="v24"><sup><small>24</small></sup>  See paik nimetati Kobaraoruks viinamarjakobara pärast, mille Iisraeli lapsed sealt lõikasid. </p>
<p id="v25"><sup><small>25</small></sup>  Ja neljakümne päeva pärast tulid nad tagasi maad kuulamast. </p>
<p id="v26"><sup><small>26</small></sup>  Nad tulid ning läksid Moosese ja Aaroni ja kogu Iisraeli laste koguduse juurde Paarani kõrbe Kaadesisse ning tõid sõnumeid neile ja kogu kogudusele ja näitasid neile maa vilju. </p>
<p id="v27"><sup><small>27</small></sup>  Ja nad jutustasid temale ning ütlesid: „Me jõudsime sellele maale, kuhu sa meid läkitasid. See voolab tõesti piima ja mett, ja siin on selle viljad. </p>
<p id="v28"><sup><small>28</small></sup>  Kuid rahvas, kes elab maal, on tugev, ja linnad on kindlustatud ja väga suured. Me nägime seal ka Anaki järeltulijaid. </p>
<p id="v29"><sup><small>29</small></sup>  Lõunamaal elavad amalekid, mäestikus elavad hetid, jebuuslased ja emorlased, mererannas ja Jordani ääres elavad kaananlased.” </p>
<p id="v30"><sup><small>30</small></sup>  Siis Kaaleb vaigistas rahvast Moosese ees ja ütles: „Mingem siiski sinna ja vallutagem see, sest me suudame selle alistada!” </p>
<p id="v31"><sup><small>31</small></sup>  Aga mehed, kes olid käinud koos temaga, ütlesid: „Me ei või minna selle rahva vastu, sest ta on meist vägevam.” </p>
<p id="v32"><sup><small>32</small></sup>  Ja nad levitasid Iisraeli laste ees laimu maa kohta, mida nad olid uurinud, öeldes: „maa, mille me uurides läbi käisime, on maa, mis neelab oma elanikud, ja kogu see rahvas, keda me seal nägime, on pikakasvulised inimesed. </p>
<p id="v33"><sup><small>33</small></sup>  Me nägime seal hiiglasi, Anaki poegi hiiglaste soost: me olime iseendi silmis nagu rohutirtsud ja samasugused olime meie ka nende silmis.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Numbers/12">
          <span class="mdi mdi-arrow-left-drop-circle"></span><span class="pl-2">Neljas Moosese raamat - Peatükk 12</span>
        </a>
        </td>
        <td>
        <a href="/et/Bible/Numbers/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Numbers/14">
          <span class="pr-2">Neljas Moosese raamat - Peatükk 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
