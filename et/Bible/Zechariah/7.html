<!--
title: Sakarja - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Zechariah/6">Sakarja - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Zechariah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Zechariah/8">Sakarja - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kuningas Daarjavese neljandal aastal tuli Jehoova sõna Sakarjale üheksanda kuu, kislevikuu neljandal päeval. </p>
<p id="v2"><sup><small>2</small></sup>  Siis läkitasid Beetel-Sareser, Regem-Melek ja tema mehed leevendama Jehoova palet </p>
<p id="v3"><sup><small>3</small></sup>  ja küsima preestreilt, kes olid vägede Jehoova kojas, ja prohveteilt nõnda: „Kas pean nutma ja paastuma viiendas kuus, nagu ma nii palju aastaid olen teinud?” </p>
<p id="v4"><sup><small>4</small></sup>  Ja mulle tuli vägede Jehoova sõna; ta ütles: </p>
<p id="v5"><sup><small>5</small></sup>  „Räägi kogu maa rahvale ja preestreile ning ütle: kui te olete paastunud ja kurtnud viiendas ja seitsmendas kuus need seitsekümmend aastat, kas te siis mulle olete paastunud? </p>
<p id="v6"><sup><small>6</small></sup>  Ja kui te olete söönud ja joonud, eks te ole siis söönud ja joonud iseendile? </p>
<p id="v7"><sup><small>7</small></sup>  Kas pole need samad sõnad, mis Jehoova kuulutas endiste prohvetite läbi, kui Jeruusalemm ja selle ümberkaudsed linnad elasid alles rahus ja Lõunamaa ja Madalmaa olid asustatud?” </p>
<p id="v8"><sup><small>8</small></sup>  Ja Jehoova sõna tuli Sakarjale; ta ütles: </p>
<p id="v9"><sup><small>9</small></sup>  „Nõnda räägib vägede Jehoova ja ütleb: mõistke tõsist kohut, osutage heldust ja halastust igaüks oma vennale! </p>
<p id="v10"><sup><small>10</small></sup>  Ärge tehke liiga lesknaisele ja vaeselelapsele, võõrale ja viletsale, ja ärge kavatsege südames üksteisele kurja! </p>
<p id="v11"><sup><small>11</small></sup>  Aga nad tõrkusid tähele panemast ja tegid oma kaela kangeks ja kõrvad kurdiks kuulma! <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Ja nad tegid oma südame teemandi sarnaseks, et mitte kuulda õpetust ja sõnu, mis vägede Jehoova oli läkitanud oma Vaimuga endiste prohvetite läbi; seepärast tuli see vägede Jehoova suur viha! </p>
<p id="v13"><sup><small>13</small></sup>  Ja samuti, kui mina hüüdsin ja nemad ei kuulnud, hüüavad nemad, aga mina ei kuule, ütleb vägede Jehoova? </p>
<p id="v14"><sup><small>14</small></sup>  Ma puhusin nad laiali kõigi paganate juurde, keda nad ei tundnud, ja maa nende taga jäi tühjaks minejaist ja tulijaist. Nõnda hävitati kallis maa!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 7:11-13 <i>Karastatud südamed</i>: <a href="/et/The_Urantia_Book/146#p2_3">Ur 146:2.3</a>. </li>
</ol>
</div>
