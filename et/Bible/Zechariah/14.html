<!--
title: Sakarja - Peatükk 14
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Zechariah/13">Sakarja - Peatükk 13</a></td>
        <td><a href="/et/Bible/Zechariah/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaata, Jehoova päev tuleb ja sinult võetud saak jagatakse su keskel! </p>
<p id="v2"><sup><small>2</small></sup>  Sest ma kogun kõik paganad sõdima Jeruusalemma vastu; linn vallutatakse, kojad rüüstatakse, naised vägistatakse ja pool linna läheb vangi; aga ülejäänud rahvast ei hävitata linnast. </p>
<p id="v3"><sup><small>3</small></sup>  Siis läheb Jehoova välja ja sõdib nende paganate vastu, nagu oma võitluspäeval, lahingupäeval! </p>
<p id="v4"><sup><small>4</small></sup>  Sel päeval seisavad ta jalad Õlimäel, mis on Jeruusalemma ees ida pool; ja Õlimägi lõhkeb keskelt pooleks, idast läände väga suureks oruks, sest pool mäge vajub põhja poole ja teine pool lõuna poole! </p>
<p id="v5"><sup><small>5</small></sup>  Ja mägede vaheline org suletakse, sest mägede vaheline org ulatub Jaasolist saadik; see suletakse, nagu see suleti maavärisemise tõttu Juuda kuninga Ussija päevil. Ja Jehoova, minu Jumal tuleb, kõik pühad ühes temaga! </p>
<p id="v6"><sup><small>6</small></sup>  Ja sel päeval ei ole valgust: on külm ja pakane! </p>
<p id="v7"><sup><small>7</small></sup>  Aga üks päev on, see on Jehoova teada, mil pole päeva ega ööd, vaid valgus on ka õhtuajal! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ja sel päeval voolavad Jeruusalemmast välja elavad veed: neist pooled Idamere poole ja pooled Läänemere poole; see sünnib suvel ja talvel! <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Ja Jehoova on kuningaks kogu maale! Sel päeval on Jehoova ainus ja tema nimi on ainus! </p>
<p id="v10"><sup><small>10</small></sup>  Kogu maa muutub lagendikuks Gebast kuni Rimmonini lõuna poole Jeruusalemma; see aga tõuseb kõrgele ja jääb oma kohale Benjamini väravast endise värava asupaigani, Nurgaväravani, ja Hananeli tornist kuninga surutõrteni. </p>
<p id="v11"><sup><small>11</small></sup>  Seal elatakse, seda ei panda enam vande alla ja Jeruusalemm elab julgesti! </p>
<p id="v12"><sup><small>12</small></sup>  Ja see on nuhtlus, millega Jehoova lööb kõiki rahvaid, kes sõdivad Jeruusalemma vastu: ta määndab nende liha, kui nad alles jalgel seisavad, nende silmad mädanevad oma koobastes ja neil mädaneb keel suus! </p>
<p id="v13"><sup><small>13</small></sup>  Ja sel päeval on nende hulgas suur Jehoova kartus, nõnda et nad haaravad kinni üksteise käest ja ühe käsi tõuseb teise käe vastu! </p>
<p id="v14"><sup><small>14</small></sup>  Juudagi sõdib Jeruusalemmas ja kõigi ümberkaudsete paganate varandused kogutakse kokku: kuld ja hõbe ja üpris palju riideid! </p>
<p id="v15"><sup><small>15</small></sup>  Ja samasugune nuhtlus tabab hobuseid, hobueesleid, kaameleid, eesleid ja kõiki lojuseid, kes nende leerides on - just samasugune nuhtlus! </p>
<p id="v16"><sup><small>16</small></sup>  Ja kõik järelejääjad kõigist paganaist, kes on tulnud Jeruusalemma kallale, peavad aasta-aastalt minema sinna üles, kummardama kuningat, vägede Jehoovat ja pidama lehtmajade püha! </p>
<p id="v17"><sup><small>17</small></sup>  Aga neile maa suguvõsadest, kes ei lähe üles Jeruusalemma kuningat, vägede Jehoovat kummardama, ei saja vihma! </p>
<p id="v18"><sup><small>18</small></sup>  Ja kui egiptlaste suguvõsa sinna üles ei lähe ega ilmu, siis ei saja neilegi, vaid ka neile saab osaks nuhtlus, millega Jehoova lööb neid paganaid, kes ei lähe sinna üles pidama lehtmajade püha! </p>
<p id="v19"><sup><small>19</small></sup>  Seesugune on egiptlaste patukaristus ja kõigi paganate patukaristus, kes ei lähe pidama lehtmajade püha. </p>
<p id="v20"><sup><small>20</small></sup>  Sel päeval on hobuste kuljuste peal: „Jehoovale pühitsetud!” Ja potid Jehoova kojas on nagu piserdusnõud altari ees! </p>
<p id="v21"><sup><small>21</small></sup>  Iga pott Jeruusalemmas ja Juudas on pühitsetud vägede Jehoovale! Ja kõik ohverdajad tulevad ja võtavad need ning keedavad nende sees! Ja sel päeval ei ole enam ühtki kaubitsejat vägede Jehoova kojas!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Zechariah/13">Sakarja - Peatükk 13</a></td>
        <td><a href="/et/Bible/Zechariah/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 14:7 <i>Juudid nägid Jumalat kui kuningat kõigi üle</i>: <a href="/et/The_Urantia_Book/141#p4_1">Ur 141:4.1</a>.  <i>Juutide vaated: üleloomulik päritolu</i>: <a href="/et/The_Urantia_Book/170#p1_5">Ur 170:1.5</a>. </li>
  <li id="fn2"><a href="#cite2">↑</a> 14:8 <i>Elava vee jõed</i>: <a href="/et/The_Urantia_Book/162#p6_1">Ur 162:6.1</a>. </li>
</ol>
</div>
