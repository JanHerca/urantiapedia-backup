<!--
title: Sakarja - Peatükk 1
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Zechariah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Zechariah/2">Sakarja - Peatükk 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daarjavese teisel aastal, kaheksandas kuus, tuli Jehoova sõna prohvet Sakarjale, Iddo poja Berekja pojale; ta ütles: </p>
<p id="v2"><sup><small>2</small></sup>  „Jehoova oli üpris väga vihane teie vanemaile! </p>
<p id="v3"><sup><small>3</small></sup>  Seepärast ütle neile: nõnda ütleb vägede Jehoova: pöörduge minu juurde, ütleb vägede Jehoova, siis ma pöördun teie juurde, ütleb vägede Jehoova! </p>
<p id="v4"><sup><small>4</small></sup>  Ärge olge oma vanemate sarnased, kellele endised prohvetid hüüdsid, öeldes: nõnda ütleb vägede Jehoova: pöörduge ometi oma kurjadelt teedelt ja oma kurjadest tegudest! Aga nad ei kuulanud ega pannud mind tähele, ütleb Jehoova! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Teie vanemad - kus nad on? Ja prohvetid - kas nad elavad igavesti? </p>
<p id="v6"><sup><small>6</small></sup>  Aga minu sõnad ja seadused, mis ma andsin oma sulastele prohvetitele, eks need tabanud teie vanemaid, nõnda et nad pöördusid ja ütlesid: nõnda nagu vägede Jehoova nõuks võttis meiega talitada meie eluviiside ja tegude järgi, nõnda ta meiega talitas!” </p>
<p id="v7"><sup><small>7</small></sup>  Kahekümne neljandal päeval, üheteistkümnendas kuus, see on sebatikuus, Daarjavese teisel aastal, tuli Jehoova sõna prohvet Sakarjale, Iddo poja Berekja pojale; ta ütles: </p>
<p id="v8"><sup><small>8</small></sup>  „Mul oli öösel nägemus, ja vaata, üks mees ratsutas punase hobuse seljas! Siis ta seisatas sügavikus olevate mürdipuude keskel ja tema järel tulid punased, võigud ja valged hobused. </p>
<p id="v9"><sup><small>9</small></sup>  Siis ma küsisin: „Kes need on, Issand?” Ja ingel, kes minuga rääkis, vastas mulle: „Ma näitan sulle, kes need on!” </p>
<p id="v10"><sup><small>10</small></sup>  Ja mees, kes seisis mürdipuude keskel, kostis ning ütles: „Nemad on need, keda Jehoova on läkitanud maad läbi käima!” </p>
<p id="v11"><sup><small>11</small></sup>  Ja nad vastasid Jehoova inglile, kes seisis mürdipuude keskel, ning ütlesid: „Me oleme maa läbi käinud, ja vaata, kogu maa elab rahus!” </p>
<p id="v12"><sup><small>12</small></sup>  Siis kostis Jehoova ingel ja ütles: „Vägede Jehoova! Kui kaua sa keelad halastust Jeruusalemmale ja Juuda linnadele, kelle pärast sa oled olnud pahane need seitsekümmend aastat!” </p>
<p id="v13"><sup><small>13</small></sup>  Aga Jehoova vastas inglile, kes minuga rääkis, heade, trööstivate sõnadega. </p>
<p id="v14"><sup><small>14</small></sup>  Ja ingel, kes minuga rääkis, ütles mulle: „Hüüa ja ütle: nõnda ütleb vägede Jehoova: mu püha viha Jeruusalemma ja Siioni pärast on suur! <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ma olen üpris väga vihastunud muretuile paganaile, kes, kui ma olin vähem vihane, aitasid õnnetusele kaasa! </p>
<p id="v16"><sup><small>16</small></sup>  Seepärast ütleb Jehoova nõnda: ma pöördun halastusega tagasi Jeruusalemma juurde! Minu koda tuleb seal üles ehitada, ütleb vägede Jehoova, ja mõõdunöör veetagu pinguli Jeruusalemma üle! </p>
<p id="v17"><sup><small>17</small></sup>  Hüüa veel ja ütle: nõnda ütleb vägede Jehoova: minu linnad voolavad taas jõukusest üle ja Jehoova trööstib taas Siionit ning valib taas Jeruusalemma!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 1:4 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
  <li id="fn2"><a href="#cite2">↑</a> 1:14 <i>Armukade pärast</i>: <a href="/et/The_Urantia_Book/96#p4_6">Ur 96:4.6</a>.  <i>Jumal ütles, et on armukade</i>: <a href="/et/The_Urantia_Book/4#p3_1">Ur 4:3.1</a>. </li>
</ol>
</div>
