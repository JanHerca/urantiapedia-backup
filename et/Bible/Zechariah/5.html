<!--
title: Sakarja - Peatükk 5
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Zechariah/4">Sakarja - Peatükk 4</a></td>
        <td><a href="/et/Bible/Zechariah/Index">Indeks</a></td>
        <td><a href="/et/Bible/Zechariah/6">Sakarja - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja ma tõstsin jälle oma silmad üles ja vaatasin, ja ennäe, seal oli lendav rullraamat! </p>
<p id="v2"><sup><small>2</small></sup>  Ja ta küsis minult: „Mida sa näed?” Ja mina vastasin: „Ma näen lendavat rullraamatut, kakskümmend küünart pikk ja kümme küünart lai!” </p>
<p id="v3"><sup><small>3</small></sup>  Siis ta ütles mulle: „See on sajatus, mis käib üle kogu maa! Sest ühelt poolt - kuidas võiksid kõik, kes on varastanud, jääda sellele vastavalt karistamata, ja teiselt poolt - kõik, kes on valet vandunud, jääda sellele vastavalt karistamata? </p>
<p id="v4"><sup><small>4</small></sup>  Mina olen lasknud selle väljuda, ütleb vägede Jehoova, ja see tungib varga kotta ja selle kotta, kes valet vannub minu nimel; ja see jääb tema kotta ja hävitab selle, niihästi puud kui kivid!” </p>
<p id="v5"><sup><small>5</small></sup>  Siis ingel, kes minuga rääkis, astus ette ja ütles mulle: „Tõsta ometi oma silmad üles ja vaata, mis see on, mis väljub?” </p>
<p id="v6"><sup><small>6</small></sup>  Aga minagi küsisin: „Mis see on?” Ja tema vastas: „See mis väljub, on vakk!” Ja ta ütles: „See on nende süü kogu maal!” </p>
<p id="v7"><sup><small>7</small></sup>  Ja vaata, tinakaas tõusis üles, ja vakas istus üks naine! </p>
<p id="v8"><sup><small>8</small></sup>  Ja tema ütles: „See on õelus!” Ja ta viskas selle vakka ning virutas tinakaane vaka suu peale! </p>
<p id="v9"><sup><small>9</small></sup>  Ja ma tõstsin oma silmad üles ja vaatasin, ja ennäe, kaks naist tuli esile! Ja neil oli tuul tiibades, neil olid tiivad nagu haigru tiivad ja nad kandsid vaka üles maa ja taeva vahele. </p>
<p id="v10"><sup><small>10</small></sup>  Siis ma küsisin inglilt, kes minuga rääkis: „Kuhu nad viivad selle vaka?” </p>
<p id="v11"><sup><small>11</small></sup>  Ja ta vastas mulle: „Sinearimaale, et ehitada temale koda. Ja kui see on valmis, siis asetatakse ta sinna, temale parajasse paika!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Zechariah/4">Sakarja - Peatükk 4</a></td>
        <td><a href="/et/Bible/Zechariah/Index">Indeks</a></td>
        <td><a href="/et/Bible/Zechariah/6">Sakarja - Peatükk 6</a></td>
      </tr>
    </tbody>
  </table>
</figure>
