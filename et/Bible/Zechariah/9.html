<!--
title: Sakarja - Peatükk 9
description: 
published: true
date: 2023-11-8T20:21:2Z
tags: bible, bible—zechariah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Zechariah/8">
          <span class="mdi mdi-arrow-left-drop-circle"></span><span class="pl-2">Sakarja - Peatükk 8</span>
        </a>
        </td>
        <td>
        <a href="/et/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Zechariah/10">
          <span class="pr-2">Sakarja - Peatükk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ennustus: „Jehoova sõna on Hadrakimaal ja tema hingamispaik on Damaskus, sest Süüria linnad kuuluvad Jehoovale, nagu kõik Iisraeli suguharudki, </p>
<p id="v2"><sup><small>2</small></sup>  ka Hamat, mis on selle piiril, Tüüros ja Siidon, kuigi need on väga targad! </p>
<p id="v3"><sup><small>3</small></sup>  Tüüros on enesele ehitanud kaitsevalli, ta on kuhjanud kokku hõbedat nagu põrmu ja kulda nagu tänavapori! </p>
<p id="v4"><sup><small>4</small></sup>  Vaata, Issand teeb ta vaeseks, paiskab ta müüri merre ja ta ise hävib tules! </p>
<p id="v5"><sup><small>5</small></sup>  Askelon näeb seda ja kardab, ka Assa, ja väriseb väga; samuti Ekron, sest ta lootus muutub häbiks! Assast hukkub kuningas ja Askelonis ei elata enam! </p>
<p id="v6"><sup><small>6</small></sup>  Asdodis hakkavad elama värdjad ja ma kaotan vilistide kõrkuse! </p>
<p id="v7"><sup><small>7</small></sup>  Ma kõrvaldan ta suust vere ja ta hammaste vahelt jäledused: temastki jääb jääk meie Jumalale, temastki saab nagu üks Juuda tuhatkond ja Ekron on võrreldav jebuuslastega! </p>
<p id="v8"><sup><small>8</small></sup>  Ma löön leeri üles oma koja kaitseks, minejate ja tulijate pärast, et rõhuja ei tuleks enam neile kallale, sest nüüd ma olen seda näinud oma silmaga! </p>
<p id="v9"><sup><small>9</small></sup>  Ole üpris väga rõõmus, Siioni tütar, hõiska, Jeruusalemma tütar! Vaata, sinu kuningas tuleb sulle, õiglane ja aitaja! Tema on alandlik ja sõidab eesli seljas, emaeesli sälu seljas! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Mina hävitan Efraimist sõjavankrid ja Jeruusalemmast hobused, sõjaammudki hävitatakse! Ja tema kuulutab rahvaile rahu ning valitseb merest mereni, Frati jõest ilmamaa ääreni! </p>
<p id="v11"><sup><small>11</small></sup>  Ja sulle: Sinu lepinguvere pärast ma vabastan su vangid august, kus pole vett! </p>
<p id="v12"><sup><small>12</small></sup>  Pöörduge tagasi hulganisti, lootusrikkad vangid, ma kuulutan ka täna: ma tasun sulle kahekordselt! </p>
<p id="v13"><sup><small>13</small></sup>  Sest ma vinnastan enesele Juuda nagu ammu, panen Efraimi nooleks peale! Ja ma õhutan su pojad, Siion, sinu poegade kallale, Jaavan! Ma teen sind kangelase mõõga sarnaseks! </p>
<p id="v14"><sup><small>14</small></sup>  Siis ilmub Jehoova nende kohale ja tema nool väljub nagu välk; ja Issand Jehoova puhub sarve ning tuleb lõunatormides! </p>
<p id="v15"><sup><small>15</small></sup>  Vägede Jehoova kaitseb neid, tema lingukivid purevad liha, joovad verd nagu viina ja täituvad otsekui piserdusnõu, otsekui altari nurgad! </p>
<p id="v16"><sup><small>16</small></sup>  Ja Jehoova, nende Jumal, päästab nad sel päeval nagu oma rahva karja; sest otsekui laubaehte kivid peavad nad sätendama tema maal! </p>
<p id="v17"><sup><small>17</small></sup>  Tõesti, kui hea ja ilus see on! Vili kosutab noori mehi ja viinamarjamahl neitseid! <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Zechariah/8">
          <span class="mdi mdi-arrow-left-drop-circle"></span><span class="pl-2">Sakarja - Peatükk 8</span>
        </a>
        </td>
        <td>
        <a href="/et/Bible/Zechariah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Zechariah/10">
          <span class="pr-2">Sakarja - Peatükk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:9 <i>Sakarja ettekuulutuse täitumine</i>: <a href="/et/The_Urantia_Book/172#p5_8">Ur 172:5.8</a>.  <i>Sissepääs varsa seljas</i>: <a href="/et/The_Urantia_Book/172#p3_4">Ur 172:3.4</a>.  <i>Sakarja ettekuulutus</i>: <a href="/et/The_Urantia_Book/172#p5_5">Ur 172:5.5</a>. </li>
  <li id="fn2"><a href="#cite2">↑</a> 9:17 <i>Kui rohkem teaks Jumala headust</i>: <a href="/et/The_Urantia_Book/131#p10_4">Ur 131:10.4</a>. </li>
</ol>
</div>
