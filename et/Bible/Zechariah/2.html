<!--
title: Sakarja - Peatükk 2
description: 
published: true
date: 2022-10-6T9:46:8Z
tags: bible, bible—zechariah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Zechariah/1">Sakarja - Peatükk 1</a></td>
        <td><a href="/et/Bible/Zechariah/Index">Indeks</a></td>
        <td><a href="/et/Bible/Zechariah/3">Sakarja - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja ma tõstsin oma silmad üles ja vaatasin, ja ennäe, seal oli neli sarve! </p>
<p id="v2"><sup><small>2</small></sup>  Ja ma küsisin inglilt, kes minuga rääkis: „Mis need on?” Ja tema ütles mulle: „Need on sarved, mis puistasid laiali Juuda, Iisraeli ja Jeruusalemma!” </p>
<p id="v3"><sup><small>3</small></sup>  Siis näitas Jehoova mulle nelja seppa. </p>
<p id="v4"><sup><small>4</small></sup>  Ja mina küsisin: „Mida need on tulnud tegema?” Ja tema vastas ning ütles: „Need sarved on need, mis on pillutanud Juudat, nõnda et ükski ei saa tõsta oma pead; ja need on tulnud teritama kirveid, et paisata maha paganate sarvi, kes on tõstnud sarve Juudamaa vastu, et seda pillutada!” </p>
<p id="v5"><sup><small>5</small></sup>  Siis ma tõstsin oma silmad üles ja vaatasin, ja ennäe, seal oli mees, kel oli mõõdunöör käes! </p>
<p id="v6"><sup><small>6</small></sup>  Ja ma küsisin: „Kuhu sa lähed?” Ja tema vastas mulle: „Jeruusalemma mõõtma, et näha, kui lai ja kui pikk ta peaks olema!” </p>
<p id="v7"><sup><small>7</small></sup>  Ja vaata, ingel, kes minuga rääkis, läks välja, ja üks teine ingel tuli temale vastu </p>
<p id="v8"><sup><small>8</small></sup>  ning ütles talle: „Jookse, räägi selle noore mehega seal ja ütle: Jeruusalemm jääb lahtiseks linnaks paljude inimeste ja lojuste pärast tema sees. </p>
<p id="v9"><sup><small>9</small></sup>  Aga mina olen temale tuliseks müüriks ümberringi, ütleb Jehoova, ja auhiilguseks keset teda!” </p>
<p id="v10"><sup><small>10</small></sup>  Üles, üles! Põgenege põhjamaalt, ütleb Jehoova, kuigi ma olen teid pillutanud nelja taeva tuule poole, ütleb Jehoova! </p>
<p id="v11"><sup><small>11</small></sup>  Üles, Siionisse päästke endid, kes elate Paabeli tütre juures! </p>
<p id="v12"><sup><small>12</small></sup>  Sest nõnda ütleb vägede Jehoova pärast seda, kui ta au mind läkitas paganate juurde, kes teid riisusid, sest kes puudutab teid, see puudutab tema silmatera: </p>
<p id="v13"><sup><small>13</small></sup>  tõesti, vaata, ma viibutan oma kätt nende kohal ja nad saavad saagiks oma orjadele! Siis te mõistate, et vägede Jehoova on mind läkitanud! </p>
<p id="v14"><sup><small>14</small></sup>  Hõiska ja rõõmutse, Siioni tütar, sest vaata, ma tulen ja asun su keskele, ütleb Jehoova! </p>
<p id="v15"><sup><small>15</small></sup>  Sel päeval hoiab Jehoova poole palju paganaid ja nad saavad tema rahvaks! Ja mina asun sinu keskele ja sa hakkad mõistma, et vägede Jehoova on mind läkitanud sinu juurde! </p>
<p id="v16"><sup><small>16</small></sup>  Ja Jehoova võiab Juuda enesele pärisosaks pühal pinnal ning valib taas Jeruusalemma! </p>
<p id="v17"><sup><small>17</small></sup>  Vaiki Jehoova ees, kõik liha, sest tema tõuseb oma pühast asupaigast! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Zechariah/1">Sakarja - Peatükk 1</a></td>
        <td><a href="/et/Bible/Zechariah/Index">Indeks</a></td>
        <td><a href="/et/Bible/Zechariah/3">Sakarja - Peatükk 3</a></td>
      </tr>
    </tbody>
  </table>
</figure>
