<!--
title: Teine Ajaraamat - Peatükk 20
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/2_Chronicles/19">Teine Ajaraamat - Peatükk 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/2_Chronicles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/2_Chronicles/21">Teine Ajaraamat - Peatükk 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga pärast seda tulid moabid ja ammonlased, ja nendega koos oli meunlasi, Joosafati vastu sõdima. </p>
<p id="v2"><sup><small>2</small></sup>  Siis tuldi ja teatati Joosafatile: „Sinu vastu tuleb suur jõuk teiselt poolt merd Aramist. Vaata, nad on Haseson-Taamaris, see on Een-Gedis!” </p>
<p id="v3"><sup><small>3</small></sup>  Siis Joosafat hakkas kartma ja pööras oma palge Issandat otsima; ta kuulutas välja paastu kogu Juudas. </p>
<p id="v4"><sup><small>4</small></sup>  Ja Juuda kogunes Issandalt abi otsima, ka kõigist Juuda linnadest tuldi Issandat otsima. </p>
<p id="v5"><sup><small>5</small></sup>  Ja Joosafat seisis Juuda ja Jeruusalemma koguduses Issanda kojas uue õue ees </p>
<p id="v6"><sup><small>6</small></sup>  ning ütles: „Issand, meie vanemate Jumal, kas pole mitte sina Jumal taevas ja kõigi paganate kuningriikide valitseja? Sinu käes on ju jõud ja vägi, ja ükski ei suuda sulle vastu panna. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Eks ole sina, meie Jumal, ära ajanud selle maa elanikud oma Iisraeli rahva eest ja andnud maa igaveseks ajaks oma sõbra Aabrahami soole? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Nemad on seal elanud ja on seal ehitanud sinule, su nimele pühamu, öeldes: </p>
<p id="v9"><sup><small>9</small></sup>  Kui meid tabab õnnetus, mõõk, kohus, katk või nälg, siis me astume selle koja ette ja sinu ette, sest selles kojas on sinu nimi. Ja me hüüame sinu poole oma kitsikuses, et sa meid kuuleksid ja aitaksid. </p>
<p id="v10"><sup><small>10</small></sup>  Ja nüüd, vaata, Ammoni, Moabi ja Seiri mäestiku pojad, kelle maast sa ei lubanud Iisraeli läbi minna, kui nad Egiptusemaalt tulid, vaid pidid neist mööda minema ega saanud neid hävitada, </p>
<p id="v11"><sup><small>11</small></sup>  vaata, need maksavad nüüd meile kätte, tulles meid välja ajama sinu omandist, mille sa meile oled andnud pärida. </p>
<p id="v12"><sup><small>12</small></sup>  Meie Jumal, kas sa ei tahaks nende üle kohut mõista? Sest meil pole jõudu selle suure jõugu ees, kes tuleb meile kallale, ja me ise ei tea, mida peaksime tegema, vaid meie silmad vaatavad sinu poole!” </p>
<p id="v13"><sup><small>13</small></sup>  Ja kogu Juuda seisis Issanda ees, isegi nende väetid, nende naised ja lapsed. </p>
<p id="v14"><sup><small>14</small></sup>  Ja Issanda Vaim tuli Jahasieli, Sakarja poja peale, kes oli Aasafi järeltulijaist pärit oleva leviit Mattanja poja Jeieli poja Benaja poja Sakarja poeg, </p>
<p id="v15"><sup><small>15</small></sup>  ja ta ütles: „Pange tähele, kogu Juuda, Jeruusalemma elanikud ja kuningas Joosafat: Nõnda ütleb teile Issand: Ärge kartke ja ärge tundke hirmu selle suure jõugu ees, sest see pole teie, vaid Jumala sõda! <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Minge homme alla nende vastu! Vaata, nad tulevad üles mööda Siisi tõusuteed ja te kohtate neid oru lõpus ida pool Jerueli kõrbe. </p>
<p id="v17"><sup><small>17</small></sup>  Seejuures ei ole teil vaja sõdida. Astuge ette, seiske ja vaadake, kuidas Issand teid päästab, Juuda ja Jeruusalemm! Ärge kartke ja ärge tundke hirmu! Minge homme nende vastu ja Issand on teiega!” </p>
<p id="v18"><sup><small>18</small></sup>  Siis Joosafat kummardas silmili maha ja kõik Juuda ja Jeruusalemma elanikud heitsid Issanda ette ning kummardasid Issandat. </p>
<p id="v19"><sup><small>19</small></sup>  Ja need leviidid, kes olid kehatlastest ja korahlastest, tõusid üles, et Issandat, Iisraeli Jumalat, ülivalju häälega kiita. </p>
<p id="v20"><sup><small>20</small></sup>  Ja järgmisel hommikul tõusid nad vara ning läksid Tekoa kõrbe. Nende välja minnes astus Joosafat ette ja ütles: „Kuulge mind, Juuda ja Jeruusalemma elanikud! Uskuge Issandasse, oma Jumalasse, siis te jääte püsima! Uskuge tema prohveteid, siis õnnestub teil kõik!” </p>
<p id="v21"><sup><small>21</small></sup>  Ja ta pidas rahvaga nõu, seadis Issandale lauljad ja kiitjad, kes pühas ehtes pidid minema relvastatute ees ja ütlema: „Tänage Issandat, sest tema heldus kestab igavesti!” </p>
<p id="v22"><sup><small>22</small></sup>  Sel ajal, kui nad hakkasid hõiskama ja kiitma, pani Issand varitsejad Ammoni, Moabi ja Seiri mäestiku poegadele, kes olid tulnud Juuda vastu; ja nad löödi maha. </p>
<p id="v23"><sup><small>23</small></sup>  Sest ammonlased ja moabid tõusid Seiri mäestiku elanike vastu, et need hävitada ja kaotada; ja kui nad Seiri elanikele olid lõpu teinud, siis aitasid nad üksteist hävitada. </p>
<p id="v24"><sup><small>24</small></sup>  Kui siis Juuda jõudis vaatluspaika kõrbes ja nad vaatasid jõugu poole, ennäe, siis lamasid laibad maas ja ükski polnud pääsenud. </p>
<p id="v25"><sup><small>25</small></sup>  Ja Joosafat ja tema rahvas tulid neilt saaki riisuma ja leidsid nende juurest palju varandust, riideid ja kalleid riistu, ja nad võtsid endile rohkem, kui nad suutsid kanda; nad olid kolm päeva saaki riisumas, sest seda oli palju. </p>
<p id="v26"><sup><small>26</small></sup>  Ja neljandal päeval kogunesid nad Kiituseorgu, sest seal kiitsid nad Issandat; seepärast nimetatakse seda paika Kiituseoruks tänapäevani. </p>
<p id="v27"><sup><small>27</small></sup>  Siis pöördusid kõik Juuda ja Jeruusalemma mehed, ja Joosafat nende eesotsas, rõõmuga tagasi Jeruusalemma, sest Issand oli neid lasknud nende vaenlastest rõõmu tunda. </p>
<p id="v28"><sup><small>28</small></sup>  Ja nad tulid naablite, kannelde ja pasunatega Jeruusalemma Issanda kotta. </p>
<p id="v29"><sup><small>29</small></sup>  Aga hirm Jumala ees valdas kõigi maade kuningriike, kui nad kuulsid, et Issand oli sõdinud Iisraeli vaenlaste vastu. </p>
<p id="v30"><sup><small>30</small></sup>  Siis oli Joosafati kuningriigil vaikne aeg; tema Jumal andis talle ümberkaudu rahu. </p>
<p id="v31"><sup><small>31</small></sup>  Ja Joosafat valitses Juuda üle; ta oli kuningaks saades kolmkümmend viis aastat vana ja ta valitses Jeruusalemmas kakskümmend viis aastat; ta ema nimi oli Asuuba, Silhi tütar. </p>
<p id="v32"><sup><small>32</small></sup>  Ta käis oma isa Aasa teed ega lahkunud sellelt, tehes, mis õige oli Issanda silmis. </p>
<p id="v33"><sup><small>33</small></sup>  Aga ohvrikünkad ei kadunud ja rahvas ei olnud veel valmistanud oma südant oma vanemate Jumalale. </p>
<p id="v34"><sup><small>34</small></sup>  Ja muud Joosafati lood, varasemad ja hilisemad, vaata, need on kirja pandud Jehu, Hanani poja lugudes, mis on võetud Iisraeli Kuningate raamatusse. </p>
<p id="v35"><sup><small>35</small></sup>  Ja pärast seda astus Juuda kuningas Joosafat ühendusse Iisraeli kuninga Ahasjaga, kes tegi õelat tööd. </p>
<p id="v36"><sup><small>36</small></sup>  Ta ühines temaga laevu ehitama, mis pidid minema Tarsisesse; nad ehitasid laevu Esjon-Geberis. </p>
<p id="v37"><sup><small>37</small></sup>  Aga Elieser, Dodavahu poeg Maaresast, kuulutas prohvetlikult Joosafati vastu, öeldes: „Sellepärast, et sa oled liitunud Ahasjaga, purustab Issand su töö!” Ja laevad hukkusid ega saanudki minna Tarsisesse. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 20:6 <i>Üks Jumal taevas</i>: <a href="/et/The_Urantia_Book/79#p1_9">Ur 79:1.9</a>. </li>
  <li id="fn2"><a href="#cite2">↑</a> 20:15 <i>Lahingute jumal</i>: <a href="/et/The_Urantia_Book/70#p1_15">Ur 70:1.15</a>.  <i>Lahingute jumal</i>: <a href="/et/The_Urantia_Book/89#p6_3">Ur 89:6.3</a>. </li>
  <li id="fn3"><a href="#cite3">↑</a> 20:7 <i>Sõprus Jumalaga</i>: <a href="/et/The_Urantia_Book/1#p5_8">Ur 1:5.8</a>. </li>
</ol>
</div>
