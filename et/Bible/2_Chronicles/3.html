<!--
title: Teine Ajaraamat - Peatükk 3
description: 
published: true
date: 2022-10-6T9:46:8Z
tags: bible, bible—2 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/2">Teine Ajaraamat - Peatükk 2</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/4">Teine Ajaraamat - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Saalomon hakkas Issanda koda ehitama Jeruusalemma Morija mäele, kus Taavetil, tema isal, oli olnud ilmutus, paika, mille Taavet oli kindlaks määranud jebuuslase Ornani rehealuse kohale. </p>
<p id="v2"><sup><small>2</small></sup>  Ta hakkas ehitama teise kuu teisel päeval, oma valitsemise neljandal aastal. </p>
<p id="v3"><sup><small>3</small></sup>  Ja need on mõõdud, mis Saalomon Jumala koja ehituseks määras: pikkus, vana küünramõõdu järgi, kuuskümmend küünart ja laius kakskümmend küünart. </p>
<p id="v4"><sup><small>4</small></sup>  Eeskoda selle ees oli, vastavalt koja laiusele, kakskümmend küünart pikk ja selle kõrgus oli sada kakskümmend küünart; ja ta kattis selle seestpoolt puhta kullaga. </p>
<p id="v5"><sup><small>5</small></sup>  Ta vooderdas suure koja küpressipuuga ja kattis selle parima kullaga; ta tegi selle peale palmid ja pärjad. </p>
<p id="v6"><sup><small>6</small></sup>  Ta kattis koja ilustuseks kalliskividega; ja kuld oli Parvaimi kuld. </p>
<p id="v7"><sup><small>7</small></sup>  Ta kattis koja - palgid, läved, seinad ja uksed - kullaga ja nikerdas seinte peale keerubid. </p>
<p id="v8"><sup><small>8</small></sup>  Ja ta tegi kõige pühama paiga; selle pikkus oli, vastavalt koja laiusele, kakskümmend küünart ja laius kakskümmend küünart; ta kattis selle parima kullaga, mida oli kuussada talenti. </p>
<p id="v9"><sup><small>9</small></sup>  Ja kuldnaelad vaagisid viiskümmend seeklit; ka ülakambrid kattis ta kullaga. </p>
<p id="v10"><sup><small>10</small></sup>  Ja kõige pühamasse paika valmistas ta valatud tööna kaks keerubit, need kaeti kullaga. </p>
<p id="v11"><sup><small>11</small></sup>  Ja keerubite tiibade pikkus oli kokku kakskümmend küünart: üks tiib, viieküünrane, puudutas koja seina, ja teine tiib, viieküünrane, puudutas teise keerubi tiiba. </p>
<p id="v12"><sup><small>12</small></sup>  Ja teise keerubi viieküünrane tiib puudutas koja seina ja teine viieküünrane tiib puutus kokku teise keerubi tiivaga. </p>
<p id="v13"><sup><small>13</small></sup>  Nende keerubite tiivad olid laialilaotatult kakskümmend küünart; need seisid oma jalgade peal ja nende näod olid koja poole. </p>
<p id="v14"><sup><small>14</small></sup>  Ja ta valmistas eesriide sinisest, purpurpunasest ja karmiinpunasest lõngast ja valgest linasest ning tegi selle peale keerubid. </p>
<p id="v15"><sup><small>15</small></sup>  Ja ta valmistas koja ette kaks sammast, kolmkümmend viis küünart kõrged; ja nupp, mis oli nende otsas, oli viieküünrane. </p>
<p id="v16"><sup><small>16</small></sup>  Ja ta valmistas ketid nagu tagaruumis ning pani need sammaste otsa; ta valmistas sada granaatõuna ja pani need kettide külge. </p>
<p id="v17"><sup><small>17</small></sup>  Ja ta püstitas templi ette sambad: ühe paremale poole ja teise vasakule poole; ta pani parempoolsele nimeks Jaakin ja vasakpoolsele nimeks Boas. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/2">Teine Ajaraamat - Peatükk 2</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/4">Teine Ajaraamat - Peatükk 4</a></td>
      </tr>
    </tbody>
  </table>
</figure>
