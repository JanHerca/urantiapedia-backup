<!--
title: Teine Ajaraamat - Peatükk 22
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/21">Teine Ajaraamat - Peatükk 21</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/23">Teine Ajaraamat - Peatükk 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis Jeruusalemma elanikud tõstsid tema noorima poja Ahasja tema asemele kuningaks, sest kõik vanemad pojad oli tapnud see röövjõuk, kes koos araablastega oli tunginud leeri. Ja nõnda sai Ahasja, Juuda kuninga Joorami poeg, kuningaks. </p>
<p id="v2"><sup><small>2</small></sup>  Ahasja oli kuningaks saades kakskümmend kaks aastat vana ja ta valitses Jeruusalemmas ühe aasta; ta ema nimi oli Atalja, Omri tütar. </p>
<p id="v3"><sup><small>3</small></sup>  Temagi käis Ahabi soo teedel, sest ta ema oli temale nõuandjaks süütegude kordasaatmisel. </p>
<p id="v4"><sup><small>4</small></sup>  Ta tegi kurja Issanda silmis, nõnda nagu Ahabi sugu, sest nemad olid tema nõuandjad pärast ta isa surma, hukatuseks temale. </p>
<p id="v5"><sup><small>5</small></sup>  Tema käis ka nende nõuande järgi ja läks koos Jooramiga, Iisraeli kuninga Ahabi pojaga, sõtta Süüria kuninga Hasaeli vastu Gileadi Raamotisse; aga süürlased haavasid Jooramit. </p>
<p id="v6"><sup><small>6</small></sup>  Siis ta tuli tagasi, et Jisreelis ennast ravida, sest tal olid haavad, mis temale Raamas olid löödud, kui ta sõdis Süüria kuninga Hasaeli vastu. Ja Juuda kuningas Asarja, Joorami poeg, tuli alla Jisreeli vaatama Jooramit, Ahabi poega, kui see oli haige. </p>
<p id="v7"><sup><small>7</small></sup>  Aga Jumalalt oli see Ahasjale hukatuseks, et ta tuli Joorami juurde; sest sinna jõudnult läks ta koos Jooramiga Nimsi poja Jehu juurde, keda Issand oli võidnud Ahabi sugu hävitama. </p>
<p id="v8"><sup><small>8</small></sup>  Ja kui Jehu mõistis kohut Ahabi soo üle, siis ta kohtas Juuda vürste ja Ahasja vendade poegi, kes Ahasjat teenisid, ja tappis need. </p>
<p id="v9"><sup><small>9</small></sup>  Siis ta otsis Ahasjat; too võeti kinni Samaarias, kus ta ennast varjas. Ta viidi Jehu juurde ja surmati. Ja ta maeti maha, sest nad ütlesid: „Tema on selle Joosafati pojapoeg, kes otsis Issandat kõigest oma südamest.” Ja Ahasja sool ei olnud kedagi, kes oleks suutnud valitseda. </p>
<p id="v10"><sup><small>10</small></sup>  Kui Ahasja ema Atalja nägi, et ta poeg oli surnud, siis ta võttis kätte ja hävitas kogu Juuda koja kuningliku soo. </p>
<p id="v11"><sup><small>11</small></sup>  Aga Joosabat, kuninga tütar, võttis surmale määratud kuningapoegade hulgast salaja Ahasja poja Joase ja pani tema ja ta imetaja ühte magamiskambrisse; nõnda peitis teda Joosabat, kuningas Joorami tütar, preester Joojada naine - sest ta oli Ahasja õde -, Atalja eest, ja nõnda ei saanud see teda surmata. </p>
<p id="v12"><sup><small>12</small></sup>  Ja Joas oli nende juures Jumala kojas peidus kuus aastat, kuna Atalja valitses maad. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/21">Teine Ajaraamat - Peatükk 21</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/23">Teine Ajaraamat - Peatükk 23</a></td>
      </tr>
    </tbody>
  </table>
</figure>
