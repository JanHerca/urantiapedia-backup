<!--
title: Teine Ajaraamat - Peatükk 4
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/3">Teine Ajaraamat - Peatükk 3</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/5">Teine Ajaraamat - Peatükk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja ta valmistas vaskaltari, kakskümmend küünart pika, kakskümmend küünart laia ja kümme küünart kõrge. </p>
<p id="v2"><sup><small>2</small></sup>  Ja ta valmistas valatud vaskmere, kümme küünart äärest ääreni, täiesti ümmarguse, viis küünart kõrge; kolmekümneküünrane mõõdunöör ulatus selle ümber. </p>
<p id="v3"><sup><small>3</small></sup>  Ja selle all olid härjakujud ümberringi; need ümbritsesid seda, kümme igal küünral, ringi ümber vaskmere; härjad olid kahes reas, selle valuga koos valatud. </p>
<p id="v4"><sup><small>4</small></sup>  See seisis kaheteistkümnel härjal: kolm vaatasid põhja poole, kolm vaatasid lääne poole, kolm vaatasid lõuna poole ja kolm vaatasid ida poole; vaskmeri oli ülal nende peal ja neil kõigil olid tagumikud sissepoole. </p>
<p id="v5"><sup><small>5</small></sup>  See oli kämblapaksune ja selle äär oli tehtud karika ääre sarnaselt liilia õiena; see mahutas kolm tuhat batti. </p>
<p id="v6"><sup><small>6</small></sup>  Ja ta valmistas kümme pesunõu ning pani viis paremale ja viis vasakule poole pesemise jaoks; neis pidi loputatama seda, mis kuulus põletusohvri juurde, kuna vaskmeri oli preestritele pesemise jaoks. </p>
<p id="v7"><sup><small>7</small></sup>  Ja ta valmistas kümme kuldlambijalga, nagu need pidid olema, ja pani need templisse, viis paremale ja viis vasakule poole. </p>
<p id="v8"><sup><small>8</small></sup>  Ja ta valmistas kümme lauda ning asetas need templisse, viis paremale ja viis vasakule poole; ja ta valmistas sada kuldpiserdusnõu. </p>
<p id="v9"><sup><small>9</small></sup>  Ja ta tegi preestrite õue ja suure õue ning õue uksed; ta kattis uksed vasega. </p>
<p id="v10"><sup><small>10</small></sup>  Ja ta asetas vaskmere paremasse tiiba, kagusse. </p>
<p id="v11"><sup><small>11</small></sup>  Ja Huuram valmistas tuhanõud, -labidad ja piserdusnõud. Ja Huuram sai valmis töö, mis ta pidi tegema kuningas Saalomonile Jumala koja jaoks: </p>
<p id="v12"><sup><small>12</small></sup>  kaks sammast ja kaks kausikujulist nuppu, mis olid sammaste otsas; ja kaks võrestikku mõlema kausikujulise nupu katteks, mis olid sammaste otsas; </p>
<p id="v13"><sup><small>13</small></sup>  ja nelisada granaatõuna mõlema võrestiku jaoks, kaks rida granaatõunu kummalegi võrestikule, katteks mõlemale kausikujulisele nupule, mis olid sammaste otsas. </p>
<p id="v14"><sup><small>14</small></sup>  Ja ta valmistas alused ning valmistas pesunõud aluste peale; </p>
<p id="v15"><sup><small>15</small></sup>  ühe vaskmere ja kaksteist härga selle all. </p>
<p id="v16"><sup><small>16</small></sup>  Ja tuhanõud, -labidad ja hargid ja kõik nende juurde kuuluvad riistad valmistas Huuram-Abi kuningas Saalomonile Issanda koja tarvis hiilgavast vasest. </p>
<p id="v17"><sup><small>17</small></sup>  Kuningas laskis need valada Jordani uhtmaal savimaa sees Sukkoti ja Seredata vahel. </p>
<p id="v18"><sup><small>18</small></sup>  Ja Saalomon valmistas kõiki neid riistu väga palju, sest vase kaalu ei arvestatudki. </p>
<p id="v19"><sup><small>19</small></sup>  Saalomon valmistas ka kõik need riistad, mis pidid olema Jumala kojas: kuldaltari ja lauad, mille peal olid ohvrileivad; </p>
<p id="v20"><sup><small>20</small></sup>  lambijalad ja nende lambid, vastavas korras süütamiseks kõige pühama paiga ees, puhtast kullast; </p>
<p id="v21"><sup><small>21</small></sup>  kuldsed õied, lambid ja tahikäärid puhtast kullast; </p>
<p id="v22"><sup><small>22</small></sup>  noad, piserdusnõud, peekrid ja sütepannid puhtast kullast; ja kullast ka koja uste esiküljed kõige pühama paiga sisemistel ja templilöövi ustel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/3">Teine Ajaraamat - Peatükk 3</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/5">Teine Ajaraamat - Peatükk 5</a></td>
      </tr>
    </tbody>
  </table>
</figure>
