<!--
title: Teine Ajaraamat - Peatükk 29
description: 
published: true
date: 2022-10-6T9:46:8Z
tags: bible, bible—2 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/28">Teine Ajaraamat - Peatükk 28</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/30">Teine Ajaraamat - Peatükk 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hiskija oli kuningaks saades kakskümmend viis aastat vana ja ta valitses Jeruusalemmas kakskümmend üheksa aastat; ta ema nimi oli Abija, Sakarja tütar. </p>
<p id="v2"><sup><small>2</small></sup>  Tema tegi, mis õige oli Issanda silmis, kõigiti nõnda, nagu ta isa Taavet oli teinud. </p>
<p id="v3"><sup><small>3</small></sup>  Oma valitsemise esimese aasta esimeses kuus avas ta Issanda koja uksed ja parandas need. </p>
<p id="v4"><sup><small>4</small></sup>  Ja ta laskis tulla preestrid ja leviidid ning kogus need idapoolsele väljakule. </p>
<p id="v5"><sup><small>5</small></sup>  Ta ütles neile: „Kuulge mind, leviidid! Pühitsege nüüd iseendid ja pühitsege Issanda, oma vanemate Jumala koda ja viige saast pühamust välja! </p>
<p id="v6"><sup><small>6</small></sup>  Sest meie vanemad on üle astunud ja kurja teinud Issanda, meie Jumala silmis ja on tema maha jätnud. Nad pöörasid ära oma palge Issanda elamu poolt ja pöörasid selja. </p>
<p id="v7"><sup><small>7</small></sup>  Nad sulgesid ka eeskoja uksed ja kustutasid lambid; nad ei toonud suitsutusohvreid ega ohverdanud pühamus põletusohvreid Iisraeli Jumalale. </p>
<p id="v8"><sup><small>8</small></sup>  Seepärast tabas Issanda viha Juudat ja Jeruusalemma ja ta tegi need ehmatuse, hirmu ja vilistamise põhjuseks, nagu te oma silmaga näete. </p>
<p id="v9"><sup><small>9</small></sup>  Jah, vaata, meie isad on langenud mõõga läbi ja meie pojad, meie tütred ja meie naised on sellepärast vangi viidud. </p>
<p id="v10"><sup><small>10</small></sup>  Nüüd on mul südame peal teha leping Issandaga, Iisraeli Jumalaga, et ta tuline viha meilt pöörduks. </p>
<p id="v11"><sup><small>11</small></sup>  Mu pojad, ärge nüüd puhake, sest Issand on teid valinud seisma tema ees, teda teenima ja olema temale teenreiks ning suitsutajaiks!” </p>
<p id="v12"><sup><small>12</small></sup>  Siis leviidid Mahat, Amaasai poeg, ja Joel, Asarja poeg, Kehati poegadest; ja Merari poegadest Kiis, Abdi poeg, ja Asarja, Jehalleleeli poeg; ja geersonlastest Joah, Simma poeg, ja Eeden, Joahi poeg; </p>
<p id="v13"><sup><small>13</small></sup>  ja Elisafani poegadest Simri ja Jeiel; ja Aasafi poegadest Sakarja ja Mattanja; </p>
<p id="v14"><sup><small>14</small></sup>  ja Heemani poegadest Jehiel ja Simei; ja Jedutuuni poegadest Semaja ja Ussiel, </p>
<p id="v15"><sup><small>15</small></sup>  võtsid kätte, kogusid oma vennad, pühitsesid endid ja läksid, nagu kuningas Issanda sõna kohaselt oli käskinud, Issanda koda puhastama. </p>
<p id="v16"><sup><small>16</small></sup>  Aga preestrid läksid Issanda koja siseruumi puhastama ja tõid kõik saasta, mis nad Issanda templist leidsid, Issanda koja õue; ja leviidid võtsid selle ning viisid välja Kidroni jõkke. </p>
<p id="v17"><sup><small>17</small></sup>  Nad hakkasid pühitsema esimese kuu esimesel päeval ja jõudsid kuu kaheksandal päeval Issanda koja eeskotta; nad pühitsesid Issanda koda kaheksa päeva ja lõpetasid esimese kuu kuueteistkümnendal päeval. </p>
<p id="v18"><sup><small>18</small></sup>  Siis nad läksid kuningas Hiskija juurde sisse ja ütlesid: „Me oleme puhastanud kogu Issanda koja, põletusohvrialtari ja kõik selle riistad. </p>
<p id="v19"><sup><small>19</small></sup>  Nõndasamuti oleme korda seadnud ja pühitsenud kõik riistad, mis kuningas Aahas oma valitsemisajal oli ära visanud, kui ta truudust murdis, ja vaata, need on Issanda altari ees.” </p>
<p id="v20"><sup><small>20</small></sup>  Siis kuningas Hiskija tõusis järgmisel hommikul vara ja kogus linna ülemad ning läks üles Issanda kotta. </p>
<p id="v21"><sup><small>21</small></sup>  Ja nad tõid seitse härjavärssi, seitse jäära, seitse oinastalle ja seitse sikku patuohvriks kuningakoja, pühamu ja Juuda eest. Ja ta käskis Aaroni poegi, preestreid, et nad ohverdaksid need Issanda altaril. </p>
<p id="v22"><sup><small>22</small></sup>  Siis nad tapsid veised ja preestrid võtsid vere ning piserdasid altarile; ja nad tapsid jäärad ning piserdasid vere altarile; siis nad tapsid oinastalled ning piserdasid vere altarile. </p>
<p id="v23"><sup><small>23</small></sup>  Seejärel toodi patuohvri sikud kuninga ja koguduse ette, ja nad panid oma käed nende peale. </p>
<p id="v24"><sup><small>24</small></sup>  Ja preestrid tapsid need ning ohverdasid nende vere patuohvriks altaril lepituse tegemiseks kogu Iisraeli eest, sest kuningas oli käskinud ohverdada põletus- ja patuohvri kogu Iisraeli eest. </p>
<p id="v25"><sup><small>25</small></sup>  Ja ta asetas leviidid Issanda kotta simblite, naablite ja kanneldega Taaveti ja kuninga nägija Gaadi ja prohvet Naatani käsu kohaselt; sest see oli Issanda käsk tema prohvetite läbi. </p>
<p id="v26"><sup><small>26</small></sup>  Ja leviidid astusid ette Taaveti mänguriistadega ning preestrid pasunatega. </p>
<p id="v27"><sup><small>27</small></sup>  Ja Hiskija käskis ohverdada põletusohvreid altaril; ja kui ohverdamine algas, siis algas Issanda-laul ja pasunate puhumine Iisraeli kuninga Taaveti mänguriistade saatel. </p>
<p id="v28"><sup><small>28</small></sup>  Ja terve kogudus kummardas, laul kõlas ja pasunad puhusid - see kõik kestis, kuni põletusohver oli ohverdatud. </p>
<p id="v29"><sup><small>29</small></sup>  Ja kui ohverdamine oli lõpetatud, siis põlvitasid kuningas ja kõik, kes tema juures olid, ja kummardasid. </p>
<p id="v30"><sup><small>30</small></sup>  Ja kuningas Hiskija ning ülemad käskisid leviite Issandat kiita Taaveti ja nägija Aasafi sõnadega; ja nad kiitsid rõõmsasti, põlvitasid ja kummardasid. </p>
<p id="v31"><sup><small>31</small></sup>  Siis Hiskija võttis sõna ja ütles: „Nüüd olete teie oma käe täitnud Issandale. Astuge ette ja tooge tapa- ja tänuohvreid Issanda kojale!” Ja kogudus tõi tapa- ja tänuohvreid, ja igaüks, kes tahtis, põletusohvreid. </p>
<p id="v32"><sup><small>32</small></sup>  Koguduse toodud põletusohvrite arv oli seitsekümmend veist, sada jäära, kakssada oinastalle - need kõik olid põletusohvriks Issandale. </p>
<p id="v33"><sup><small>33</small></sup>  Ja pühitsetud ande oli kuussada veist ning kolm tuhat lammast ja kitse. </p>
<p id="v34"><sup><small>34</small></sup>  Aga preestreid oli vähe ja nad ei suutnud nülgida kõiki põletusohvreid; siis aitasid neid nende vennad leviidid, kuni töö oli tehtud ja kuni preestrid olid endid pühitsenud, sest leviidid olid agaramad olnud endid pühitsema kui preestrid. </p>
<p id="v35"><sup><small>35</small></sup>  Ka põletusohvreid oli palju koos tänuohvri rasvadega ja põletusohvri joogiohvritega. Nõnda taastati Issanda koja teenistus. </p>
<p id="v36"><sup><small>36</small></sup>  Ja Hiskija ning kogu rahvas olid rõõmsad selle pärast, mis Jumal oli rahvale valmistanud, sest see asi oli sündinud hõlpsasti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/28">Teine Ajaraamat - Peatükk 28</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/30">Teine Ajaraamat - Peatükk 30</a></td>
      </tr>
    </tbody>
  </table>
</figure>
