<!--
title: Teine Ajaraamat - Peatükk 33
description: 
published: true
date: 2022-10-6T9:46:8Z
tags: bible, bible—2 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/32">Teine Ajaraamat - Peatükk 32</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/34">Teine Ajaraamat - Peatükk 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Manasse oli kuningaks saades kaksteist aastat vana ja ta valitses Jeruusalemmas viiskümmend viis aastat. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Tema tegi kurja Issanda silmis nende rahvaste jõleduste eeskujul, kelle Issand oli ära ajanud Iisraeli laste eest. </p>
<p id="v3"><sup><small>3</small></sup>  Tema ehitas jälle üles ohvrikünkad, mis ta isa Hiskija oli maha kiskunud, ja ta püstitas altareid baalidele, valmistas Aðera kujusid ja kummardas kõiki taevavägesid ning teenis neid. </p>
<p id="v4"><sup><small>4</small></sup>  Tema ehitas altareid Issanda kotta, kuigi Issand oli öelnud: „Jeruusalemmas peab minu nimi olema igavesti!” </p>
<p id="v5"><sup><small>5</small></sup>  Tema ehitas altareid kõigile taevavägedele Issanda koja kumbagi õue. </p>
<p id="v6"><sup><small>6</small></sup>  Tema laskis oma pojad tulest läbi käia Ben-Hinnomi orus, toimetas lausumist ja kuulutas märkidest, nõidus ning seadis vaimudemanajaid ja ennustajaid; ta tegi palju kurja Issanda silmis ja vihastas teda. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Tema paigutas Jumala kotta nikerdatud ebajumalakuju, mille ta oli valmistanud, kuigi Jumal oli öelnud Taavetile ja ta pojale Saalomonile: „Siia kotta ja Jeruusalemma, mille ma olen valinud kõigist Iisraeli suguharudest, panen ma oma nime igaveseks ajaks. </p>
<p id="v8"><sup><small>8</small></sup>  Ma ei vii enam Iisraeli jalga ära sellelt maalt, mille ma olen määranud teie vanemaile, kui nad ainult panevad tähele ja teevad kõike, mida ma Moosese läbi neid olen käskinud, mis puutub kogu Seadusesse, määrustesse ja seadlustesse.” </p>
<p id="v9"><sup><small>9</small></sup>  Aga Manasse ahvatles Juuda ja Jeruusalemma elanikke tegema rohkem kurja, kui tegid need paganad, kelle Issand oli hävitanud Iisraeli laste eest. </p>
<p id="v10"><sup><small>10</small></sup>  Ja Issand rääkis Manassele ja tema rahvale, aga nemad ei pannud tähele. </p>
<p id="v11"><sup><small>11</small></sup>  Siis tõi Issand nende kallale Assuri kuninga sõjaväepealikud ja need võtsid Manasse kinni peiduurkas, sidusid ta vaskahelatega ja viisid Paabelisse. </p>
<p id="v12"><sup><small>12</small></sup>  Aga kui tal kitsas käes oli, siis ta püüdis leevendada Issanda, oma Jumala palet ja alandas ennast väga oma vanemate Jumala ees. </p>
<p id="v13"><sup><small>13</small></sup>  Ja kui ta palvetas tema poole, siis andis Jumal temale järele, kuulis ta anumist ja tõi tema tagasi Jeruusalemma, ta oma kuningriiki. Siis mõistis Manasse, et Issand on Jumal. </p>
<p id="v14"><sup><small>14</small></sup>  Ja seejärel ehitas ta Taaveti linna välimise müüri orgu Giihonist lääne pool, Kalavärava suunas ja ümber templikünka, tehes selle väga kõrgeks; ja ta paigutas väepealikud kõigisse Juuda kindlustatud linnadesse. </p>
<p id="v15"><sup><small>15</small></sup>  Ta kõrvaldas võõrad jumalad ja kuju Issanda kojast, samuti kõik altarid, mis ta oli ehitanud Issanda koja mäele ja Jeruusalemma, ja viskas need linnast välja. </p>
<p id="v16"><sup><small>16</small></sup>  Ja ta seadis korda Issanda altari ning ohverdas selle peal tänu- ja kiituseohvreid, ja andis Juudale käsu teenida Issandat, Iisraeli Jumalat. </p>
<p id="v17"><sup><small>17</small></sup>  Ometi ohverdas rahvas veelgi ohvriküngastel, kuigi Issandale, oma Jumalale. </p>
<p id="v18"><sup><small>18</small></sup>  Ja muud Manasse lood ja tema palve oma Jumala poole ning nende nägijate sõnad, kes temale rääkisid Issanda, Iisraeli Jumala nimel, vaata, need on Iisraeli Kuningate raamatus. </p>
<p id="v19"><sup><small>19</small></sup>  Ja tema palve ning kuidas seda kuulda võeti, ja kõik tema patud ja üleastumised, ja paigad, kuhu ta ehitas ohvrikünkad, püstitas viljakustulbad ja nikerdatud kujud, enne kui ta ennast alandas, vaata, need on kirja pandud Hoosai lugudes. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Siis Manasse läks magama oma vanemate juurde ja ta maeti oma kotta. Ja tema poeg Aamon sai tema asemel kuningaks. </p>
<p id="v21"><sup><small>21</small></sup>  Aamon oli kuningaks saades kakskümmend kaks aastat vana ja ta valitses Jeruusalemmas kaks aastat. </p>
<p id="v22"><sup><small>22</small></sup>  Tema tegi kurja Issanda silmis, nõnda nagu tema isa Manasse oli teinud. Aamon ohverdas kõigile nikerdatud kujudele, mis ta isa Manasse oli teinud, ja teenis neid. </p>
<p id="v23"><sup><small>23</small></sup>  Aga ta ei alandanud ennast Issanda ees, nõnda nagu tema isa Manasse oli ennast alandanud, vaid tema, Aamon, suurendas süüd. </p>
<p id="v24"><sup><small>24</small></sup>  Siis pidasid ta sulased vandenõu tema vastu ja nad surmasid ta tema oma kojas. </p>
<p id="v25"><sup><small>25</small></sup>  Aga maa rahvas lõi maha kõik need, kes olid pidanud vandenõu kuningas Aamoni vastu, ja maa rahvas tõstis tema poja Joosija tema asemele kuningaks. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/32">Teine Ajaraamat - Peatükk 32</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/34">Teine Ajaraamat - Peatükk 34</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 33:6 <i>Tule austamine</i>: <a href="/et/The_Urantia_Book/85#p4_4">Ur 85:4.4</a>. </li>
  <li id="fn2"><a href="#cite2">↑</a> 33:19 <i>Pühad puisniidud</i>: <a href="/et/The_Urantia_Book/85#p2_4">Ur 85:2.4</a>. </li>
  <li id="fn3"><a href="#cite3">↑</a> 33:1-3 <i>Poisskuningas Manasse</i>: <a href="/et/The_Urantia_Book/97#p9_23">Ur 97:9.23</a>. </li>
</ol>
</div>
