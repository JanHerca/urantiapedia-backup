<!--
title: Teine Ajaraamat - Peatükk 25
description: 
published: true
date: 2022-10-6T9:46:8Z
tags: bible, bible—2 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/24">Teine Ajaraamat - Peatükk 24</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/26">Teine Ajaraamat - Peatükk 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Amasja oli kuningaks saades kakskümmend viis aastat vana ja ta valitses Jeruusalemmas kakskümmend üheksa aastat; ta ema nimi oli Jooaddan, Jeruusalemmast. </p>
<p id="v2"><sup><small>2</small></sup>  Tema tegi, mis õige oli Issanda silmis, aga mitte siirast südamest. </p>
<p id="v3"><sup><small>3</small></sup>  Kui tal oli kuningriik kindlalt käes, siis ta tappis ära oma sulased, kes olid maha löönud kuninga, tema isa. </p>
<p id="v4"><sup><small>4</small></sup>  Aga nende lapsi ta ei surmanud, sest nõnda on kirjutatud Seaduses, Moosese raamatus, milles Issand on käskinud ja öelnud: „Isad ei pea surema laste pärast ja lapsed ei pea surema isade pärast, vaid igaüks surgu oma patu pärast!” </p>
<p id="v5"><sup><small>5</small></sup>  Ja Amasja kogus kokku Juuda mehed ning seadis nad perekondade kaupa tuhande- ja sajapealikute juhatuse alla, kogu Juuda ja Benjamini; ja ta luges nad ära, kahekümneaastased ja üle selle, ja leidis neid olevat kolmsada tuhat valitud sõjakõlvulist meest, piigi- ja kilbikandjat. </p>
<p id="v6"><sup><small>6</small></sup>  Ja ta palkas Iisraelist sada tuhat vahvat võitlejat saja hõbetalendi eest. </p>
<p id="v7"><sup><small>7</small></sup>  Aga üks jumalamees tuli tema juurde ja ütles: „Kuningas! Iisraeli sõjavägi ei tohi minna koos sinuga, sest Issand ei ole Iisraeliga ega ühegi Efraimi lapsega. </p>
<p id="v8"><sup><small>8</small></sup>  Sest kui sa nõnda tugevdatult sõtta lähed, paneb Jumal sind komistama vaenlase ees; Jumalal on ju võimus aidata või panna komistama.” </p>
<p id="v9"><sup><small>9</small></sup>  Siis küsis Amasja jumalamehelt: „Aga kuidas jääb selle saja talendiga, mis ma olen andnud Iisraeli väehulgale?„ Ja jumalamees vastas: ”Issand võib sulle anda rohkem, kui see on!” </p>
<p id="v10"><sup><small>10</small></sup>  Seepeale eraldas Amasja selle väehulga, kes Efraimist oli tulnud tema juurde, et see läheks koju. Siis süttis nende viha väga põlema Juuda vastu ja nad läksid tulise vihaga koju tagasi. </p>
<p id="v11"><sup><small>11</small></sup>  Aga Amasja võttis julguse ja viis oma rahva välja, läks Soolaorgu ja lõi seirlastest maha kümme tuhat. </p>
<p id="v12"><sup><small>12</small></sup>  Ja Juuda lapsed võtsid kümme tuhat elusalt vangi, viisid nad ühe kalju tippu ja paiskasid kaljutipust alla, nõnda et nad kõik kukkusid puruks. </p>
<p id="v13"><sup><small>13</small></sup>  Aga väehulga mehed, keda Amasja oli tagasi saatnud, et nad ei tuleks sõtta koos temaga, tungisid Juuda linnadesse Samaariast kuni Beet-Hooronini ja lõid neist maha kolm tuhat ning riisusid palju saaki. </p>
<p id="v14"><sup><small>14</small></sup>  Ja seejärel, kui Amasja oli edomlasi löömast tagasi tulnud, tõi ta seirlaste jumalad ja pani need enesele jumalaiks, kummardas nende ees ja suitsutas neile. </p>
<p id="v15"><sup><small>15</small></sup>  Siis Issanda viha süttis põlema Amasja vastu ja ta läkitas tema juurde prohveti, kes temale ütles: „Mispärast sa otsid teise rahva jumalaid, kes ei suutnud päästa oma rahvast sinu käest?” </p>
<p id="v16"><sup><small>16</small></sup>  Ja kui prohvet temale nõnda ütles, vastas Amasja temale: „Kas me oleme pannud sinu kuningale nõuandjaks? Jäta järele! Miks peaks sind maha löödama?„ prohvet peatus ja ütles: ”Ma tean, et Jumal on võtnud nõuks sind hävitada, sellepärast et sa teed nõnda ega võta kuulda minu nõu.” </p>
<p id="v17"><sup><small>17</small></sup>  Ja Juuda kuningas Amasja pidas nõu ning läkitas ütlema Iisraeli kuningale Joasele, Jehu poja Jooahase pojale: „Tule, vaadakem teineteisele näkku!” </p>
<p id="v18"><sup><small>18</small></sup>  Aga Iisraeli kuningas Joas läkitas Juuda kuningale Amasjale vastuse: „Liibanoni orjavits läkitas ütlema Liibanoni seedrile: Anna oma tütar naiseks mu pojale! Aga Liibanoni metsloomad läksid mööda ja tallasid orjavitsa ära. </p>
<p id="v19"><sup><small>19</small></sup>  Sa mõtled, vaata, et sa oled edomlased maha löönud ja seepärast ajab su süda sind püüdma au. Aga jää nüüd koju! Mispärast sa tikud õnnetusse, kus sa langed ise ja koos sinuga Juuda?” </p>
<p id="v20"><sup><small>20</small></sup>  Aga Amasja ei võtnud kuulda, sest see tuli Jumalalt, et neid anda Joase kätte, sellepärast et nad olid otsinud Edomi jumalaid. </p>
<p id="v21"><sup><small>21</small></sup>  Ja Iisraeli kuningas Joas tuli üles ja nad vaatasid teineteisele näkku, tema ja Juuda kuningas Amasja, Juudale kuuluvas Beet-Semesis. </p>
<p id="v22"><sup><small>22</small></sup>  Aga Juuda löödi maha Iisraeli ees ja igamees põgenes oma telki. </p>
<p id="v23"><sup><small>23</small></sup>  Ja Iisraeli kuningas Joas võttis kinni Juuda kuninga Amasja, Jooahase poja Joase poja, Beet-Semesis ja viis ta Jeruusalemma. Ta kiskus ka maha nelisada küünart Jeruusalemma müüri Efraimi väravast kuni Nurgaväravani. </p>
<p id="v24"><sup><small>24</small></sup>  Ja ta võttis ära kõik kulla ja hõbeda, samuti kõik riistad, mis leidusid Jumala kojas Oobed-Edomi juures, ja kuningakoja varanduse, võttis pantvange ja läks tagasi Samaariasse. </p>
<p id="v25"><sup><small>25</small></sup>  Aga Juuda kuningas Amasja, Joase poeg, elas pärast Iisraeli kuninga Joase, Jooahase poja surma viisteist aastat. </p>
<p id="v26"><sup><small>26</small></sup>  Ja muud Amasja lood, varasemad ja hilisemad, vaata, eks need ole kirja pandud Juuda ja Iisraeli Kuningate raamatus? </p>
<p id="v27"><sup><small>27</small></sup>  Ja alates sellest ajast, kui Amasja taganes Issanda järelt, peeti Jeruusalemmas tema vastu vandenõu. Ta põgenes Laakisesse, aga nad läkitasid mehed Laakisesse temale järele ja surmasid ta seal. <sup id="cite1"><a href="#fn1">[1]</a></sup></p>
<p id="v28"><sup><small>28</small></sup>  Ta tõsteti hobuse selga ja maeti oma vanemate juurde Juuda linna. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Chronicles/24">Teine Ajaraamat - Peatükk 24</a></td>
        <td><a href="/et/Bible/2_Chronicles/Index">Indeks</a></td>
        <td><a href="/et/Bible/2_Chronicles/26">Teine Ajaraamat - Peatükk 26</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 25:27 <i>Amasja tapetud</i>: <a href="/et/The_Urantia_Book/97#p9_22">Ur 97:9.22</a>. </li>
</ol>
</div>
