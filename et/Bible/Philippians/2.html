<!--
title: Pauluse kiri filiplastele - Peatükk 2
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Philippians/1">Pauluse kiri filiplastele - Peatükk 1</a></td>
        <td><a href="/et/Bible/Philippians/Index">Indeks</a></td>
        <td><a href="/et/Bible/Philippians/3">Pauluse kiri filiplastele - Peatükk 3</a></td>
      </tr>
    </tbody>
  </table>
</figure>
<h2> Üleskutse üksmeeleks ja alandlikkuseks </h2>
<p id="v1"><sup><small>1</small></sup>  Kui nüüd mingisugune manitsus Kristuses, kui mingisugune armastuse troost, kui mingisugune Vaimu osadus, kui mingisugune südamlikkus ja kaastundmus kehtib, </p>
<p id="v2"><sup><small>2</small></sup>  siis tehke mu rõõm täielikuks sellega, et mõtlete sama ja peate ühesugust armastust, olles üksmeelsed ja ühemõttelised <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  ega tee midagi riiu ega tühja au pärast, vaid arvate alanduses üksteist ülemaks kui iseennast, </p>
<p id="v4"><sup><small>4</small></sup>  ja et ükski ei vaata selle peale, mis on tulus temale, vaid ka selle peale, mis on tulus teistele. </p>
<h2> Jeesus alandlikkuse eeskujuks </h2>
<p id="v5"><sup><small>5</small></sup>  Olgu teil samasugune meel, mis oli ka Kristusel Jeesusel, <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  kes, kuigi ta oli Jumala nägu, ei arvanud saagiks olla Jumalaga ühesugune, </p>
<p id="v7"><sup><small>7</small></sup>  vaid loobus iseenese olust ning võttis orja näo, saades inimeste sarnaseks; ja ta leiti välimuselt inimesena; </p>
<p id="v8"><sup><small>8</small></sup>  ta alandas iseennast, saades sõnakuulelikuks surmani, pealegi ristisurmani. </p>
<p id="v9"><sup><small>9</small></sup>  Sellepärast ongi Jumal tema ülendanud kõrgele ja andnud temale nime üle kõigi nimede, <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  et Jeesuse nimes nõtkuksid kõik põlved, niihästi taevaliste kui maapealsete kui ka maa-aluste omad, </p>
<p id="v11"><sup><small>11</small></sup>  ja iga keel tunnistaks, et Jeesus Kristus on Issand, Jumala Isa auks. </p>
<h2> Lunastus sõltub laitmatust elust </h2>
<p id="v12"><sup><small>12</small></sup>  Nõnda siis, mu armsad, otsekui te ikka olete olnud sõnakuulelikud, mitte üksnes nagu siis, kui ma olin teie juures, vaid ka nüüd veel rohkem minu ära olles, nõudke oma päästet kartuse ja värinaga! </p>
<p id="v13"><sup><small>13</small></sup>  Sest Jumal on see, kes teis on tegev, et te tahate ja tegutsete tema hea meele järgi. </p>
<p id="v14"><sup><small>14</small></sup>  Tehke kõik nurisemata ja kaksipidi mõtlemata, </p>
<p id="v15"><sup><small>15</small></sup>  et te oleksite laitmatud ja puhtad, veatud Jumala lapsed keset tigedat ja pöörast sugupõlve, kelle seas teie paistate otsekui taevatähed maailmas, <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  hoides elu sõna, minule kiitluseks Kristuse päeval, et ma ei ole tühja jooksnud ega teinud tühja tööd. </p>
<p id="v17"><sup><small>17</small></sup>  Ja kuigi minu veri peaks kahjana valatama teie usu ohvri ja jumalateenistuse üle, siiski ma rõõmutsen ja olen rõõmus ühes teie kõikidega. </p>
<p id="v18"><sup><small>18</small></sup>  Sellesama pärast olge ka teie rõõmsad ja rõõmutsege ühes minuga. </p>
<h2> Timoteos </h2>
<p id="v19"><sup><small>19</small></sup>  Ma loodan Issandas Jeesuses Timoteose varsti läkitada teie juurde, et ka minul oleks hea meel teada saades, kuidas teie käsi käib. </p>
<p id="v20"><sup><small>20</small></sup>  Sest mul pole kedagi muud nii üksmeelset minuga, kes nõnda tõsiselt hoolitseks teie eest. </p>
<p id="v21"><sup><small>21</small></sup>  Sest nad kõik otsivad eneste oma, aga mitte seda, mis on Kristuse Jeesuse oma. </p>
<p id="v22"><sup><small>22</small></sup>  Aga tema ustavust te teate, sest nagu laps oma isaga, nõnda on ta minuga ühes töötanud evangeeliumi kasuks. </p>
<p id="v23"><sup><small>23</small></sup>  Teda ma loodan nüüd läkitada, niipea kui näen, kuidas minu asi areneb. </p>
<p id="v24"><sup><small>24</small></sup>  Ent mul on kindel lootus Issandas, et ma ka ise varsti tulen. </p>
<h2> Epafroditos </h2>
<p id="v25"><sup><small>25</small></sup>  Aga ma olen arvanud tarviliseks läkitada teie juurde vend Epafroditose, oma kaastöölise ja kaasvõitleja, teie apostli ja minu vajaduste eest hoolitseja, <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  sellepärast et ta teid kõiki igatses ja suurt tuska tundis sellest, et olite kuulnud tema haigestumisest. </p>
<p id="v27"><sup><small>27</small></sup>  Sest tema oli ka tõesti suremas haige; ent Jumal andis temale armu, aga mitte üksi temale, vaid ka minule, et mulle ei tuleks kurbust kurbuse peale. </p>
<p id="v28"><sup><small>28</small></sup>  Sellepärast ma läkitasin tema seda nobedamini, et te teda nähes jälle rõõmustuksite ja mul oleks vähem kurbust. </p>
<p id="v29"><sup><small>29</small></sup>  Siis võtke ta vastu Issandas kõige rõõmuga ja pidage niisuguseid mehi kalliks. </p>
<p id="v30"><sup><small>30</small></sup>  Sest Kristuse töö pärast oli ta surma suus ega hoolinud oma elust, et täita seda, mis teil jäi tegemata hoolitsemises minu eest. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Philippians/1">Pauluse kiri filiplastele - Peatükk 1</a></td>
        <td><a href="/et/Bible/Philippians/Index">Indeks</a></td>
        <td><a href="/et/Bible/Philippians/3">Pauluse kiri filiplastele - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:15 <i>Jumala lapsed</i>: <a href="/et/The_Urantia_Book/170#p2_20">Ur 170:2.20</a>.  <i>Kõik inimesed on Jumala lapsed</i>: <a href="/et/The_Urantia_Book/193#p1_2">Ur 193:1.2</a>.  <i>Usk Jumala pojad</i>: <a href="/et/The_Urantia_Book/40#p6_1">Ur 40:6.1</a>.  <i>Elava Jumala pojad</i>: <a href="/et/The_Urantia_Book/149#p2_10">Ur 149:2.10</a>.  <i>Iga laps on Jumala poeg</i>: <a href="/et/The_Urantia_Book/196#p0_2">Ur 196:0.2</a>.  <i>Jumala järeltulija</i>: <a href="/et/The_Urantia_Book/1#p3_1">Ur 1:3.1</a>.  <i>Me oleme Jumala lapsed</i>: <a href="/et/The_Urantia_Book/2#p5_4">Ur 2:5.4</a>.  <i>Me oleme Jumala lapsed</i>: <a href="/et/The_Urantia_Book/5#p4_8">Ur 5:4.8</a>.  <i>Me oleme Jumala lapsed</i>: <a href="/et/The_Urantia_Book/141#p4_2">Ur 141:4.2</a>.  <i>Kõik inimesed on Jumala lapsed</i>: <a href="/et/The_Urantia_Book/190#p5_4">Ur 190:5.4</a>.  <i>Jumala poegade vennaskond</i>: <a href="/et/The_Urantia_Book/153#p2_4">Ur 153:2.4</a>.  <i>Usklikud, Jumala pojad</i>: <a href="/et/The_Urantia_Book/181#p2_12">Ur 181:2.12</a>.  <i>Elava Jumala lapsed</i>: <a href="/et/The_Urantia_Book/140#p1_6">Ur 140:1.6</a>.  <i>Elava Jumala pojad</i>: <a href="/et/The_Urantia_Book/140#p3_16">Ur 140:3.16</a>.  <i>Me oleme Jumala pojad maa peal</i>: <a href="/et/The_Urantia_Book/193#p0_5">Ur 193:0.5</a>.  <i>Jumala usupojad</i>: <a href="/et/The_Urantia_Book/141#p2_2">Ur 141:2.2</a>.  <i>Elava Jumala usulapsed</i>: <a href="/et/The_Urantia_Book/142#p1_1">Ur 142:1.1</a>.  <i>Elava Jumala lapsed</i>: <a href="/et/The_Urantia_Book/142#p5_2">Ur 142:5.2</a>.  <i>Te olete Jumala pojad maa peal</i>: <a href="/et/The_Urantia_Book/193#p0_3">Ur 193:0.3</a>.  <i>Me oleme Tema pojad</i>: <a href="/et/The_Urantia_Book/149#p6_8">Ur 149:6.8</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>.  <i>Jumala päästetud pojad</i>: <a href="/et/The_Urantia_Book/170#p2_8">Ur 170:2.8</a>.  <i>Poegluse evangeelium</i>: <a href="/et/The_Urantia_Book/190#p3_1">Ur 190:3.1</a>.  <i>Me oleme Jumala lapsed</i>: <a href="/et/The_Urantia_Book/131#p10_2">Ur 131:10.2</a>.  <i>Jumala vabastatud pojad</i>: <a href="/et/The_Urantia_Book/170#p2_20">Ur 170:2.20</a>.  <i>Jumala pojad</i>: <a href="/et/The_Urantia_Book/34#p6_10">Ur 34:6.10</a>.  <i>Jumala vabastatud pojad</i>: <a href="/et/The_Urantia_Book/143#p2_7">Ur 143:2.7</a>.  <i>Usklikud on Jumala lapsed</i>: <a href="/et/The_Urantia_Book/180#p1_6">Ur 180:1.6</a>.  <i>Usklikud on Jumala lapsed</i>: <a href="/et/The_Urantia_Book/181#p2_14">Ur 181:2.14</a>.  <i>Jumala pojad</i>: <a href="/et/The_Urantia_Book/8#p6_4">Ur 8:6.4</a>.  <i>Kõik on Jumala lapsed</i>: <a href="/et/The_Urantia_Book/99#p5_5">Ur 99:5.5</a>. </li>
  <li id="fn2"><a href="#cite2">↑</a> 2:2 <i>Sugulasvaimud</i>: <a href="/et/The_Urantia_Book/16#p6_3">Ur 16:6.3</a>. </li>
  <li id="fn3"><a href="#cite3">↑</a> 2:5 <i>Jeesuse mõistus</i>: <a href="/et/The_Urantia_Book/48#p6_15">Ur 48:6.15</a>.  <i>Vaimu mõistus</i>: <a href="/et/The_Urantia_Book/9#p5_4">Ur 9:5.4</a>.  <i>Kristuse mõistus olgu sinus</i>: <a href="/et/The_Urantia_Book/102#p4_1">Ur 102:4.1</a>.  <i>Vaimu mõistus</i>: <a href="/et/The_Urantia_Book/107#p5_3">Ur 107:5.3</a>.  <i>Mõistuse domineerimine</i>: <a href="/et/The_Urantia_Book/42#p12_8">Ur 42:12.8</a>.  <i>Algne meel</i>: <a href="/et/The_Urantia_Book/2#p1_2">Ur 2:1.2</a>.  <i>Meeled saavad üheks</i>: <a href="/et/The_Urantia_Book/110#p2_5">Ur 110:2.5</a>.  <i>Vaimu mõistus</i>: <a href="/et/The_Urantia_Book/6#p6_4">Ur 6:6.4</a>. </li>
  <li id="fn4"><a href="#cite4">↑</a> 2:5-7 <i>Jumala paradiisipojad</i>: <a href="/et/The_Urantia_Book/20#p1_1">Ur 20:1.1</a>. </li>
  <li id="fn5"><a href="#cite5">↑</a> 2:5-8 <i>Las mõistus olla sinus nagu Jeesuses</i>: <a href="/et/The_Urantia_Book/128#p1_6">Ur 128:1.6</a>. </li>
  <li id="fn6"><a href="#cite6">↑</a> 2:9 <i>Nimi üle kõigi nimede</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn7"><a href="#cite7">↑</a> 2:25 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
</ol>
</div>
