<!--
title: Pauluse kiri filiplastele - Peatükk 1
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Philippians/Index">Indeks</a></td>
        <td><a href="/et/Bible/Philippians/2">Pauluse kiri filiplastele - Peatükk 2</a></td>
      </tr>
    </tbody>
  </table>
</figure>
<h2> Tervitus </h2>
<p id="v1"><sup><small>1</small></sup>  Paulus ja Timoteos, Kristuse Jeesuse sulased, kõigile pühadele Kristuses Jeesuses, kes elavad Filipis, ja ühtlasi koguduse juhatajaile ja abilistele. </p>
<p id="v2"><sup><small>2</small></sup>  Armu teile ja rahu Jumalalt, meie Isalt, ja Issandalt Jeesuselt Kristuselt! <sup id="cite1"><a href="#fn1">[1]</a></sup></p>
<h2> Apostli tänulikkus ja rõõm </h2>
<p id="v3"><sup><small>3</small></sup>  Ma tänan oma Jumalat iga kord, kui ma teid meelde tuletan, </p>
<p id="v4"><sup><small>4</small></sup>  alati igas oma palves teie kõikide eest rõõmuga palvetades; </p>
<p id="v5"><sup><small>5</small></sup>  ma tänan teie osaduse pärast evangeeliumiga esimesest päevast siiani; </p>
<p id="v6"><sup><small>6</small></sup>  ja olen kindel selles, et see, kes teis on alustanud hea töö, viib selle lõpule Kristuse Jeesuse päevani. </p>
<p id="v7"><sup><small>7</small></sup>  Nõnda ongi mulle õige seda teist kõigist mõtelda, sest ma kannan teid oma südames, kes te kõik siis, kui ma olen ahelais, ja ka siis, kui kaitsen evangeeliumi ja seda kinnitan, ühes minuga olete armu osalised. </p>
<p id="v8"><sup><small>8</small></sup>  Sest Jumal on mu tunnistaja, kuidas ma teid kõiki igatsen Kristuse Jeesuse südamlikkusega. </p>
<h2> Palve kirja lugejate eest </h2>
<p id="v9"><sup><small>9</small></sup>  Ja seda ma palun Jumalalt, et teie armastus veel rohkem ja rohkem kasvaks selges tunnetamises ja kõiges tajumises, </p>
<p id="v10"><sup><small>10</small></sup>  et te võiksite kindlaks teha, mis on peaasi, ja oleksite puhtad ning laitmatud Kristuse päevaks, </p>
<p id="v11"><sup><small>11</small></sup>  täis õiguse vilja, mis tuleb Jeesuse Kristuse läbi, Jumala austuseks ja kiituseks. </p>
<h2> Apostli vangistuse tagajärg </h2>
<p id="v12"><sup><small>12</small></sup>  Aga ma tahan teada anda teile, vennad, et see, mis minuga on juhtunud, on andnud evangeeliumile veel rohkem hoogu, </p>
<p id="v13"><sup><small>13</small></sup>  nõnda et kogu kohtukojas ja kõigile muile on saanud avalikuks, et ma olen ahelais Kristuse pärast </p>
<p id="v14"><sup><small>14</small></sup>  ja et suurem osa vendi mu ahelate tõttu on saanud vahvaks Issandas ja palju rohkem julgevad kartmatult rääkida Jumala sõna. </p>
<p id="v15"><sup><small>15</small></sup>  Mõned küll kuulutavad Kristust kadeduse ja riiu pärast, kuid mõned ka hea meelega. </p>
<p id="v16"><sup><small>16</small></sup>  Teised kuulutavad armastusest, teades, et ma viibin siin evangeeliumi kaitsmiseks, </p>
<p id="v17"><sup><small>17</small></sup>  teised aga kuulutavad Kristust kiusu pärast, mitte puhtast meelest; nad ju mõtlevad suurendada minu vangipõlve viletsust. </p>
<p id="v18"><sup><small>18</small></sup>  Aga mis sellest? Kui aga Kristust kuulutatakse igal kombel, olgu silmakirjaks, olgu tõemeelega, ja sellest ma rõõmutsen ja tahan ka edaspidi rõõmutseda; </p>
<p id="v19"><sup><small>19</small></sup>  sest ma tean, et see tuleb mulle päästeks teie palve kaudu ja Jeesuse Kristuse Vaimu abil <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  minu kindlat ootust ja lootust mööda, et ma milleski ei jää häbisse, vaid et Kristus nüüdki, nagu ikka, täie julgusega saab auliseks minu ihus, olgu elu või surma läbi. </p>
<h2> Kumb on kasulikum: elu või surm? </h2>
<p id="v21"><sup><small>21</small></sup>  Sest minule on elamine Kristus ja suremine kasu. </p>
<p id="v22"><sup><small>22</small></sup>  Aga kui lihas elamine on tulusam mu tööle, siis ma ei tea, kumba valida. </p>
<p id="v23"><sup><small>23</small></sup>  Mind tõmbab nii see kui teine: ma himustan siit lahkuda ja olla Kristuse juures, sest see on hoopis palju parem; </p>
<p id="v24"><sup><small>24</small></sup>  aga lihasse jäämine on vajalikum teie pärast. </p>
<p id="v25"><sup><small>25</small></sup>  Ja selles veendumuses ma tean, et ma jään lihasse ja jään teie kõikide juurde teie usu eduks ja rõõmuks, </p>
<p id="v26"><sup><small>26</small></sup>  et teie kiitlemine oleks rohke Kristuses Jeesuses minu läbi selle tõttu, et ma jälle tulen teie juurde. </p>
<h2> Julgustussõnad kristlastele </h2>
<p id="v27"><sup><small>27</small></sup>  Ainult käituge Kristuse evangeeliumi vääriliselt, et ma, olgu tulles ja teid nähes või tulemata jäädes, kuuleksin teist, et te püsite ühes vaimus ja ühel meelel minuga võitlete evangeeliumi usu eest <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  ega lase endid heidutada mitte millestki vastaste poolt. See on neile hukatuse, teile aga pääste tähiseks, ja nimelt Jumalalt. </p>
<p id="v29"><sup><small>29</small></sup>  Sest teile on armust antud Kristuse pärast mitte ainult uskuda temasse, vaid ka kannatada tema pärast </p>
<p id="v30"><sup><small>30</small></sup>  ja võidelda sama võitlust, mida te olete näinud minust ja nüüd minust kuulete. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Philippians/Index">Indeks</a></td>
        <td><a href="/et/Bible/Philippians/2">Pauluse kiri filiplastele - Peatükk 2</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:2 <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>.  <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>.  <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>.  <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>.  <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>. </li>
  <li id="fn2"><a href="#cite2">↑</a> 1:19 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
  <li id="fn3"><a href="#cite3">↑</a> 1:19,28 <i>Jumala päästmise evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Päästmise evangeelium</i>: <a href="/et/The_Urantia_Book/190#p4_1">Ur 190:4.1</a>. </li>
  <li id="fn4"><a href="#cite4">↑</a> 1:27 <i>Sugulasvaimud</i>: <a href="/et/The_Urantia_Book/16#p6_3">Ur 16:6.3</a>. </li>
</ol>
</div>
