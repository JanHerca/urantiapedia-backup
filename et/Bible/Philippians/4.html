<!--
title: Pauluse kiri filiplastele - Peatükk 4
description: 
published: true
date: 2022-10-6T9:46:8Z
tags: bible, bible—philippians
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Philippians/3">Pauluse kiri filiplastele - Peatükk 3</a></td>
        <td><a href="/et/Bible/Philippians/Index">Indeks</a></td>
        <td> </td>
      </tr>
    </tbody>
  </table>
</figure>
<h2> Manitsusi </h2>
<p id="v1"><sup><small>1</small></sup>  Nõnda, mu armsad ja igatsetud vennad, minu rõõm ja pärg, seiske siis Issandas kindlatena, armsad! </p>
<p id="v2"><sup><small>2</small></sup>  Euodiat ma manitsen ja ma manitsen Süntühhet olema ühemõttelised Issandas. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja ma palun ka sind, tõsine kaastööline, aita neid naisi, kes on võidelnud evangeeliumi eest ühes minuga ja Kleemensiga ja mu teiste abimeestega, kelle nimed on eluraamatus. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Olge ikka rõõmsad Issandas! Ja taas ma ütlen: olge rõõmsad! </p>
<p id="v5"><sup><small>5</small></sup>  Teie leebus saagu teatavaks kõigile inimestele. Issand on lähedal! </p>
<p id="v6"><sup><small>6</small></sup>  Ärge muretsege ühtigi, vaid laske kõiges oma palumised palve ja anumisega ühes tänuga saada Jumalale teatavaks. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Ja Jumala rahu, mis on ülem kõigest mõistusest, hoiab teie südamed ja mõtted Kristuses Jeesuses. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Viimaks, vennad, kõik, mis on tõsine, mis aus, mis õige, mis kasin, mis armas, mis on hea kuulda kui vooruslik komme ja kiituse väärt, sellele mõelge! </p>
<p id="v9"><sup><small>9</small></sup>  Mis te ka olete õppinud ja saanud ja kuulnud ja näinud minult, seda tehke; ja rahu Jumal on siis teiega. </p>
<h2> Apostli rõõm filiplaste lahkest abist </h2>
<p id="v10"><sup><small>10</small></sup>  Väga suureks rõõmuks Issandas aga oli mulle see, et te juba uuesti virgusite mõtlema minule: sellele te mõtlesite ennegi, aga teil ei olnud juhust selleks. </p>
<p id="v11"><sup><small>11</small></sup>  Ma ei ütle seda puuduse pärast; sest ma olen õppinud olema rahul sellega, mis mul on. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Oskan elada vähesega ja oskan elada külluses, olen kõigega ja kõigi oludega harjunud: nii olema söönud kui ka nägema nälga, elama nii külluses kui ka puuduses. </p>
<p id="v13"><sup><small>13</small></sup>  Ma suudan kõik temas, kes mind teeb vägevaks. </p>
<p id="v14"><sup><small>14</small></sup>  Siiski te tegite hästi, et mind toetasite minu viletsuses. </p>
<p id="v15"><sup><small>15</small></sup>  Ent teiegi, filiplased, teate, et armuõpetuse algusaegadest, kui ma läksin teele Makedooniast, ükski kogudus ei olnud osaduses minuga andmise ja võtmise arvepidamises kui ainult teie, </p>
<p id="v16"><sup><small>16</small></sup>  sest Tessaloonikassegi te saatsite minu tarviduseks ühe ja teise korra. </p>
<p id="v17"><sup><small>17</small></sup>  Mitte, et ma andi püüan, vaid ma otsin vilja, mis kasuks oleks teie arvele. </p>
<p id="v18"><sup><small>18</small></sup>  Mul on nüüd kõike ja mul on rohkesti; ma sain küllalt, kui ma Epafroditoselt võtsin vastu, mis teie olite lähetanud magusa lõhnana ja armsa ohvrina, mis on Jumalale meelepärast. </p>
<p id="v19"><sup><small>19</small></sup>  Aga küll minu Jumal täidab kõik teie vajaduse oma rikkust mööda auga Kristuses Jeesuses. </p>
<p id="v20"><sup><small>20</small></sup>  Aga Jumalale ja meie Isale olgu austus ajastute ajastuteni! Aamen. </p>
<h2> Jumalagajätt </h2>
<p id="v21"><sup><small>21</small></sup>  Tervitage kõiki pühasid Kristuses Jeesuses! Teid tervitavad minu juures olevad vennad. </p>
<p id="v22"><sup><small>22</small></sup>  Kõik pühad saadavad teile tervitusi, aga iseäranis need, kes on keisri perest. </p>
<p id="v23"><sup><small>23</small></sup>  Meie Issanda Jeesuse Kristuse arm olgu teie vaimuga! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Philippians/3">Pauluse kiri filiplastele - Peatükk 3</a></td>
        <td><a href="/et/Bible/Philippians/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 4:2 <i>Sugulasvaimud</i>: <a href="/et/The_Urantia_Book/16#p6_3">Ur 16:6.3</a>. </li>
  <li id="fn2"><a href="#cite2">↑</a> 4:3 <i>Elu raamat</i>: <a href="/et/The_Urantia_Book/27#p5_1">Ur 27:5.1</a>. </li>
  <li id="fn3"><a href="#cite3">↑</a> 4:6 <i>Ära muretse</i>: <a href="/et/The_Urantia_Book/146#p2_16">Ur 146:2.16</a>. </li>
  <li id="fn4"><a href="#cite4">↑</a> 4:7 <i>Peace passing understanding</i>: <a href="/et/The_Urantia_Book/148#p6_3">Ur 148:6.3</a>.  <i>Täielik rahu</i>: <a href="/et/The_Urantia_Book/100#p6_6">Ur 100:6.6</a>.  <i>Jumala rahu ületab mõistuse</i>: <a href="/et/The_Urantia_Book/144#p8_8">Ur 144:8.8</a>.  <i>Rahu ületab mõistmise</i>: <a href="/et/The_Urantia_Book/181#p1_10">Ur 181:1.10</a>.  <i>Kestev rahu</i>: <a href="/et/The_Urantia_Book/5#p4_2">Ur 5:4.2</a>. </li>
  <li id="fn5"><a href="#cite5">↑</a> 4:11 <i>Õpi olema rahul</i>: <a href="/et/The_Urantia_Book/121#p4_3">Ur 121:4.3</a>. </li>
</ol>
</div>
