<!--
title: Pauluse kiri filiplastele - Peatükk 3
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Philippians/2">Pauluse kiri filiplastele - Peatükk 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Philippians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Philippians/4">Pauluse kiri filiplastele - Peatükk 4</a></td>
      </tr>
    </tbody>
  </table>
</figure>
<h2> Väliste eesõiguste väike väärtus </h2>
<p id="v1"><sup><small>1</small></sup>  Peale kõige, mu vennad, rõõmutsege Issandas! Üht ja sama kirjutades ei tüüta see mind, aga teid see kinnitab. </p>
<p id="v2"><sup><small>2</small></sup>  Pidage silmas koeri, pidage silmas kurje töötegijaid, hoiduge katkilõikamise eest! </p>
<p id="v3"><sup><small>3</small></sup>  Sest ümberlõigatud, need oleme meie, kes Jumalat teenime vaimus, ja kiitleme Kristusest Jeesusest ega looda liha peale, </p>
<p id="v4"><sup><small>4</small></sup>  ehkki mul oleks lootust liha peale. Kui keegi muu arvab, et tema võib liha peale loota, siis mina veel rohkem! </p>
<p id="v5"><sup><small>5</small></sup>  Ma olen ümber lõigatud kaheksandal päeval, ma olen Iisraeli soost, Benjamini suguharust, ma olen heebrealane, sündinud heebrealasist, käsuõpetuselt variser, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  innukas koguduse tagakiusaja, laitmatu käsuõiguse poolest. </p>
<h2> Apostli igatsus ühineda Kristusega </h2>
<p id="v7"><sup><small>7</small></sup>  Aga mis mulle oli kasuks, olen ma arvanud kahjuks Kristuse pärast. </p>
<p id="v8"><sup><small>8</small></sup>  Jah tõesti, mina arvan kõik kahjuks oma Issanda Kristuse Jeesuse ülivõimsa tunnetuse vastu, kelle pärast ma olen minetanud kõik selle ja pean kõike pühkmeiks, et kasuks saada Kristust <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  ja et mind leitaks tema seest ega oleks mul oma õigust, mis on käsust, vaid see õigus, mis tuleb Kristuse usu kaudu, see, mis tuleb Jumalalt usu varal, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  et ma tunneksin ära tema ja ta ülestõusmise väe ja tema kannatamise osaduse ning muutuksin tema surma sarnaseks, </p>
<p id="v11"><sup><small>11</small></sup>  kui ma kuidagi pääsen ülestõusmisele surnute seast. </p>
<p id="v12"><sup><small>12</small></sup>  Ei mitte, et ma selle juba oleksin kätte saanud või oleksin juba täiuslik, vaid ma püüan kätte saada seda, mille pärast Kristus Jeesus mind on kätte saanud. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Vennad, mina ei arva seda juba kätte saanud olevat; ent üht ma ütlen: ma unustan ära, mis on taga, ja sirutun sinnapoole, mis on ees, <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  ma pürin seatud eesmärgi poole, taevase kutsumise võiduhinna poole Kristuses Jeesuses. </p>
<p id="v15"><sup><small>15</small></sup>  Nii mitu nüüd, kui meid on täiuslikku, mõelgem sama! Ja kui te midagi mõtlete teisiti, siis Jumal ilmutab teile ka selle. </p>
<p id="v16"><sup><small>16</small></sup>  Ometi, kuhu oleme jõudnud, sealt käigem sama teed! </p>
<h2> Järgitagu apostli eeskuju </h2>
<p id="v17"><sup><small>17</small></sup>  Järgige minu eeskuju, vennad, ja vaadelge neid, kes elavad nõnda nagu meie teile eeskujuks oleme. </p>
<h2> Kristuse risti vaenlased </h2>
<p id="v18"><sup><small>18</small></sup>  Sest paljud, kellest ma teile olen sagedasti öelnud ja nüüd ütlen ka nuttes, elavad Kristuse risti vaenlastena. </p>
<p id="v19"><sup><small>19</small></sup>  Nende ots on hukatus, nende jumal on nende kõht ja nende au on nende häbis; nad taotlevad maapealseid asju. </p>
<p id="v20"><sup><small>20</small></sup>  Sest meie ühiskond on taevas, kust me ka ootame Issandat Jeesust Kristust kui Õnnistegijat, </p>
<p id="v21"><sup><small>21</small></sup>  kes meie alanduse ihu muudab oma äraseletatud ihu sarnaseks väge mööda, millega ta võib ka kõik teha oma alamaks. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 3:5 <i>Paulus, heebrealane heebrealasest</i>: <a href="/et/The_Urantia_Book/121#p1_2">Ur 121:1.2</a>. </li>
  <li id="fn2"><a href="#cite2">↑</a> 3:8 <i>Tunne Issandat Jeesust Kristust</i>: <a href="/et/The_Urantia_Book/5#p4_8">Ur 5:4.8</a>. </li>
  <li id="fn3"><a href="#cite3">↑</a> 3:9-10 <i>Tunne Jumalat ja ennast kui poega</i>: <a href="/et/The_Urantia_Book/5#p4_8">Ur 5:4.8</a>. </li>
  <li id="fn4"><a href="#cite4">↑</a> 3:12 <i>Järgige Meistri järele</i>: <a href="/et/The_Urantia_Book/196#p1_2">Ur 196:1.2</a>. </li>
  <li id="fn5"><a href="#cite5">↑</a> 3:13b-14 <i>Unusta minevik, liigu edasi</i>: <a href="/et/The_Urantia_Book/156#p2_6">Ur 156:2.6</a>. </li>
</ol>
</div>
