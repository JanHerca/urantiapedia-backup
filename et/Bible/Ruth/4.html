<!--
title: Ruti raamat - Peatükk 4
description: 
published: true
date: 2023-11-8T20:21:1Z
tags: bible, bible—ruth
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ruth/3">
          <span class="mdi mdi-arrow-left-drop-circle"></span><span class="pl-2">Ruti raamat - Peatükk 3</span>
        </a>
        </td>
        <td>
        <a href="/et/Bible/Ruth/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Boas läks väravasse ning istus seal; ja vaata, see lunastaja läks mööda, kellest Boas oli rääkinud, ja Boas ütles: „Tule istu siia, sina, mis su nimi nüüd ongi!” Ja see pöördus ning istus. </p>
<p id="v2"><sup><small>2</small></sup>  Ja Boas võttis kümme meest linna vanemaist ning ütles: „Istuge siia!” Ja need istusid. </p>
<p id="v3"><sup><small>3</small></sup>  Siis ta ütles lunastajale: „Noomi, kes tuli tagasi Moabi väljadelt, tahab ära müüa põlluosa, mis kuulus meie vennale Elimelekile. </p>
<p id="v4"><sup><small>4</small></sup>  Siis ma mõtlesin, et ma teatan sulle ja ütlen: Osta see nende ees, kes siin istuvad, ja mu rahva vanemate ees! Kui sa tahad lunastada, siis lunasta, aga kui sa ei taha lunastada, siis avalda mulle, et ma teaksin, sest peale sinu pole kedagi, kes võiks lunastada, ja sinu järel olen mina!„ Ja ta ütles: „Mina lunastan!” </p>
<p id="v5"><sup><small>5</small></sup>  Siis ütles Boas: „Sel päeval, kui sa ostad Noomilt põllu, ostad sa selle ka moabi naiselt Rutilt, surnu naiselt, surnu nime taastamiseks tema pärisosal.” </p>
<p id="v6"><sup><small>6</small></sup>  Aga lunastaja ütles: „Ma ei saa siis seda enesele lunastada, et mitte rikkuda oma pärisosa. Lunasta sina enesele see, mida mina pidin lunastama, sest mina ei saa lunastada!” </p>
<p id="v7"><sup><small>7</small></sup>  Vanasti oli Iisraelis vabaksostu ja vahetuse puhul kogu asja kinnituseks seesugune viis: üks tõmbas sandaali jalast ja andis teisele; see oli Iisraelis tõendiks. </p>
<p id="v8"><sup><small>8</small></sup>  Ja lunastaja ütles Boasele: „Osta enesele!” ning tõmbas sandaali jalast. </p>
<p id="v9"><sup><small>9</small></sup>  Siis Boas ütles vanemaile ja kogu rahvale: „Te olete täna tunnistajad, et ma olen ostnud Noomilt kõik, mis kuulus Elimelekile, ja kõik, mis kuulus Kiljonile ja Mahlonile. </p>
<p id="v10"><sup><small>10</small></sup>  Ka olen ma moabi naise Ruti, Mahloni naise, ostnud enesele naiseks, et taastada surnu nimi ta pärisosal, et ei kaoks surnu nimi ta vendade hulgast ega ta kodukoha väravast; te olete täna selle tunnistajad.” <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ja kogu rahvas, kes oli väravas, samuti vanemad, ütlesid: „Meie oleme tunnistajad. Issand tehku naine, kes tuleb su kotta, Raaheli ja Lea sarnaseks, kes mõlemad ehitasid Iisraeli koja! Tee vägevaid tegusid Efratas, tee oma nimi kuulsaks Petlemmas! </p>
<p id="v12"><sup><small>12</small></sup>  Ja saagu su sugu Peretsi soo sarnaseks, kelle Taamar sünnitas Juudale, seemnest, mille Issand sulle annab sellest noorikust!” </p>
<p id="v13"><sup><small>13</small></sup>  Ja Boas võttis Ruti ning see sai tema naiseks; Boas heitis ta juurde ja Issand andis, et Rutt jäi lapseootele ja tõi poja ilmale. </p>
<p id="v14"><sup><small>14</small></sup>  Siis ütlesid naised Noomile: „Kiidetud olgu Issand, kes täna ei jätnud sind lunastajata! Saagu ta nimi kuulsaks Iisraelis! </p>
<p id="v15"><sup><small>15</small></sup>  Saagu ta sulle hingejahutajaks ja toitjaks su vanas eas, sest su minia, kes sind armastab, on ta sünnitanud, tema, kes sulle on parem kui seitse poega!” </p>
<p id="v16"><sup><small>16</small></sup>  Siis Noomi võttis lapse, pani oma sülle ja sai tema hoidjaks. </p>
<p id="v17"><sup><small>17</small></sup>  Ja naabrinaised panid temale nime, öeldes: „Noomile sündinud poeg!” Ja nad panid temale nimeks Oobed; temast sai Taaveti isa Iisai isa. </p>
<p id="v18"><sup><small>18</small></sup>  Ja need on Peretsi järeltulijad: Peretsile sündis Hesron; </p>
<p id="v19"><sup><small>19</small></sup>  Hesronile sündis Raam ja Raamile sündis Amminadab; </p>
<p id="v20"><sup><small>20</small></sup>  Amminadabile sündis Nahson ja Nahsonile sündis Salma; </p>
<p id="v21"><sup><small>21</small></sup>  Salmale sündis Boas ja Boasele sündis Oobed; </p>
<p id="v22"><sup><small>22</small></sup>  Oobedile sündis Iisai ja Iisaile sündis Taavet. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ruth/3">
          <span class="mdi mdi-arrow-left-drop-circle"></span><span class="pl-2">Ruti raamat - Peatükk 3</span>
        </a>
        </td>
        <td>
        <a href="/et/Bible/Ruth/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 4:10 <i>Naised kui vara</i>: <a href="/et/The_Urantia_Book/82#p3_4">Ur 82:3.4</a>. </li>
</ol>
</div>
