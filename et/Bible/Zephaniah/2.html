<!--
title: Sefanja - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Zephaniah/1">Sefanja - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Zephaniah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Zephaniah/3">Sefanja - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kogunege ja olge koos, häbitu rahvas, </p>
<p id="v2"><sup><small>2</small></sup>  enne kui te ühel päeval tunglete lendlevate aganatena, enne kui teie peale tuleb Jehoova tuline viha, enne kui teie peale tuleb Jehoova vihapäev! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Otsige Jehoovat, kõik alandlikud maal, kes teostate tema õigust! Otsige õiglust, otsige alandlikkust, vahest leiate varju Jehoova vihapäeval! </p>
<p id="v4"><sup><small>4</small></sup>  Sest Assa jäetakse maha ja Askelon jääb tühjaks, Asdod aetakse ära keskpäeval ja Ekron juuritakse välja! </p>
<p id="v5"><sup><small>5</small></sup>  Häda teile, ranniku elanikud, kreedi rahvas! Jehoova sõna on teie vastu, Kaanan, vilistide maa! Ma hävitan sind asustamatuks! </p>
<p id="v6"><sup><small>6</small></sup>  Sest kreetide mererand jääb karjastele karjamaaks ja pudulojustele taradeks! </p>
<p id="v7"><sup><small>7</small></sup>  See rannik saab Juuda soo jäägile - seal nad hoiavad karja, lebavad õhtuti Askeloni kodades! Sest Jehoova, nende Jumal, tunneb muret nende pärast ja pöörab nende saatuse! </p>
<p id="v8"><sup><small>8</small></sup>  Ma olen kuulnud Moabi teotust ja ammonlaste sõimusõnu, millega nad on teotanud mu rahvast ja on suurustanud tema raja ees! </p>
<p id="v9"><sup><small>9</small></sup>  Seepärast, nii tõesti kui ma elan, ütleb vägede Jehoova, Iisraeli Jumal, saavad Moab Soodoma ja ammonlased Gomorra sarnaseks, kureherne kasvukohaks, soolalaukaks, ja igavesti laastatuks; mu rahva jääk riisub neid, mu rahva riismed vallutavad need! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  See saab neile osaks nende kõrkuse eest, sest nad on teotanud vägede Jehoova rahvast ja on suurustanud selle ees! </p>
<p id="v11"><sup><small>11</small></sup>  Jehoova saab neile kardetavaks, sest ta laseb kaduda kõik maa jumalad; ja nad peavad kummardama teda, igaüks oma paigas, kõik paganate saared! </p>
<p id="v12"><sup><small>12</small></sup>  Ka teid, etiooplased, lüüakse maha mu mõõgaga! </p>
<p id="v13"><sup><small>13</small></sup>  Ta sirutab oma käe põhja poole ja hävitab Assuri; ta teeb Niinive lagedaks, kuivaks nagu kõrbe! </p>
<p id="v14"><sup><small>14</small></sup>  Selle keskel lebavad karjad, kõiksugu metselajate hulgad! Niihästi puguhaned kui öökullid ööbivad selle sambanuppudel! Kuule, kuidas nad huikavad aknaaukudes! Häving on lävede peal, jah, seedrivooderdis on ära kistud! </p>
<p id="v15"><sup><small>15</small></sup>  See on see ülemeelik linn, kes elas muretult, kes mõtles südames: „Mina, ja ei keegi muu!” Kuidas see küll on muutunud lagedaks, metselajaile lebamispaigaks! Igaüks, kes läheb sellest mööda, vilistab ja vehib käega! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 2:2 <i>Jumal ütles, et on vihane</i>: <a href="/et/The_Urantia_Book/4#p3_2">Ur 4:3.2</a>. </li>
  <li id="fn2"><a href="#cite2">↑</a> 2:9 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
</ol>
</div>
