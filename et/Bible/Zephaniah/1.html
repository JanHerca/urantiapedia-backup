<!--
title: Sefanja - Peatükk 1
description: 
published: true
date: 2023-11-8T20:21:2Z
tags: bible, bible—zephaniah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Zephaniah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Zephaniah/2">
          <span class="pr-2">Sefanja - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jehoova sõna, mis tuli Sefanjale, Kuusi pojale, kes oli Gedalja poeg, kes oli Amarja poeg, kes oli Hiskija poeg, Juuda kuninga Joosija, Aamoni poja päevil: </p>
<p id="v2"><sup><small>2</small></sup>  „Ma võtan maapinnalt kõik sootuks ära, ütleb Jehoova! </p>
<p id="v3"><sup><small>3</small></sup>  Ma võtan inimesed ja lojused, võtan taeva linnud ja mere kalad; ma panen õelad komistama ja hävitan inimesed maapinnalt, ütleb Jehoova! </p>
<p id="v4"><sup><small>4</small></sup>  Ma sirutan oma käe Juuda vastu ja kõigi Jeruusalemma elanike vastu; ma hävitan sellest paigast Baali jäänused, ebajumalapappide nimed ühes preestritega <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  ja need, kes katustel kummardavad taeva väge, ja need, kes kummardavad Jehoovat ning vannuvad tema juures, aga vannuvad ka Milkomi juures, </p>
<p id="v6"><sup><small>6</small></sup>  ja need, kes on taganenud Jehoova järelt, kes ei otsi Jehoovat ega nõua teda! </p>
<p id="v7"><sup><small>7</small></sup>  Vaiki Issanda Jehoova ees! Sest Jehoova päev on ligidal, sest Jehoova on korraldanud tapaohvri, on pühitsenud oma külalised! </p>
<p id="v8"><sup><small>8</small></sup>  Ja Jehoova tapaohvri päeval ma nuhtlen vürste ja kuningapoegi ja kõiki, kes panevad selga võõramaised riided! </p>
<p id="v9"><sup><small>9</small></sup>  Ja ma nuhtlen sel päeval kõiki, kes ronivad laudile, kes täidavad oma isanda koja vägivalla ja pettusega! </p>
<p id="v10"><sup><small>10</small></sup>  Ja sel päeval, ütleb Jehoova, kostab hädakisa Kalaväravast, ulumine Uuslinnast ja vali kärgatus küngastelt! </p>
<p id="v11"><sup><small>11</small></sup>  Uluge, Uhmri elanikud, sest kõik kaubitsejad peavad vaikima, kõik hõbedavaagijad hävitatakse! </p>
<p id="v12"><sup><small>12</small></sup>  Ja sel ajal sünnib: ma otsin lampidega Jeruusalemma läbi ja karistan neid mehi, kes on tardunud oma pärmi peale, kes ütlevad oma südames: „Jehoova ei tee head ega kurja!” <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Nende varandus riisutakse ja nende kojad jäävad tühjaks! Kuigi nad ehitavad kodasid, nemad neis ei ela ja kuigi nad istutavad viinamägesid, nemad neist viina ei joo! </p>
<p id="v14"><sup><small>14</small></sup>  Ligidal on Jehoova suur päev, see on ligidal ja ruttab väga! Kuule! Jehoova päev! Kibe - seal kisendab kangelanegi! </p>
<p id="v15"><sup><small>15</small></sup>  See päev on viha päev, häda ja ahastuse päev, õnnetuse ja hävingu päev, pime ja must päev, pilvine ja sünge päev, </p>
<p id="v16"><sup><small>16</small></sup>  sarve ja sõjahüüu päev kindlustatud linnade ja kõrgete nurgatornide vastu! </p>
<p id="v17"><sup><small>17</small></sup>  Ma viin inimesed ahastusse, et nad käiksid nagu pimedad, sest nad on teinud pattu Jehoova vastu! Nende verd puistatakse nagu põrmu ja nende sisikondi nagu sõnnikut! </p>
<p id="v18"><sup><small>18</small></sup>  Isegi mitte nende hõbe ja kuld ei suuda neid päästa Jehoova vihapäeval: tema püha viha tules hävib kogu maa, sest lõpu, jah äkilise ehmatuse ta valmistab kõigile maa elanikele! </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Zephaniah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Zephaniah/2">
          <span class="pr-2">Sefanja - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:4 <i>Võistlevad "jumalad" Baal</i>: <a href="/et/The_Urantia_Book/95#p1_3">Ur 95:1.3</a>. </li>
  <li id="fn2"><a href="#cite2">↑</a> 1:12 <i>Sõjaline ilmalikkus</i>: <a href="/et/The_Urantia_Book/195#p8_5">Ur 195:8.5</a>. </li>
</ol>
</div>
