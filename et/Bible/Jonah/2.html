<!--
title: Joona - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Jonah/1">Joona - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Jonah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Jonah/3">Joona - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga Jehoova saatis ühe suure kala, et see neelaks Joona. Ja Joona oli kala kõhus kolm päeva ja kolm ööd. </p>
<p id="v2"><sup><small>2</small></sup>  Ja Joona palus Jehoovat, oma Jumalat kala kõhus </p>
<p id="v3"><sup><small>3</small></sup>  ja ütles: „Ma hüüdsin oma kitsikuses Jehoova poole ja tema vastas mulle! Haua sisemuses ma hüüdsin appi, sina kuulsid mu häält! </p>
<p id="v4"><sup><small>4</small></sup>  Sest sina heitsid mind sügavusse, merede südamesse; voolus ümbritses mind, kõik su vood ja su lained käisid minust üle! </p>
<p id="v5"><sup><small>5</small></sup>  Siis ma mõtlesin: ma olen ära aetud su silma eest! Kas saan veel näha su püha templit? </p>
<p id="v6"><sup><small>6</small></sup>  Vesi ümbritses mind kõrist saadik, süvavesi piiras mind, kõrkjad mähkisid mu pead! </p>
<p id="v7"><sup><small>7</small></sup>  Ma vajusin alla mägede alusteni, maa riivid sulgusid mu kohal igaveseks! Aga sina tõid mu elu hauast üles, Jehoova, mu Jumal! </p>
<p id="v8"><sup><small>8</small></sup>  Kui mu hing nõrkes mu sees, mõtlesin ma Jehoovale ja mu palve tuli sinu juurde su pühasse templisse! </p>
<p id="v9"><sup><small>9</small></sup>  Need, kes austavad tühje ebajumalaid, hülgavad oma osaduse! </p>
<p id="v10"><sup><small>10</small></sup>  Aga mina tahan ohverdada sinule tänulaulu kõlades! Mida olen tõotanud, seda täidan! Jehoova käes on pääste!” </p>
<p id="v11"><sup><small>11</small></sup>  Siis Jehoova käskis kala ja see oksendas Joona kuivale maale. </p>
