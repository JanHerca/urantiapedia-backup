<!--
title: Joona - Peatükk 1
description: 
published: true
date: 2022-10-6T9:46:8Z
tags: bible, bible—jonah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Jonah/Index">Indeks</a></td>
        <td><a href="/et/Bible/Jonah/2">Joona - Peatükk 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Jehoova sõna tuli Joonale, Amittai pojale; ta ütles: </p>
<p id="v2"><sup><small>2</small></sup>  „Võta kätte, mine Niinivesse, sinna suurde linna ja jutlusta sellele, sest nende kurjus on tõusnud mu palge ette!” </p>
<p id="v3"><sup><small>3</small></sup>  Aga Joona tahtis Jehoova palge eest põgeneda Tarsisesse; ta läks alla Jafasse ja leidis laeva, mis oli Tarsisesse minemas; ta andis sõiduraha ja astus peale, et minna ühes nendega Tarsisesse, Jehoova palge eest ära. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ent Jehoova paiskas mere peale suure tuule, nõnda et merel tõusis suur torm ja näis, et laev hukkub. </p>
<p id="v5"><sup><small>5</small></sup>  Ja meremehed kartsid ning hüüdsid igaüks oma jumala poole; ja nad heitsid merre laevas olevad asjad, et seda neist kergendada. Aga Joona oli läinud alla laevaruumi ja oli heitnud magama; ja ta magas sügavasti. </p>
<p id="v6"><sup><small>6</small></sup>  Siis astus laevajuht tema juurde ja ütles temale: „Kuidas sa saad nõnda sügavasti magada? Tõuse üles, hüüa oma jumala poole, vahest jumal mõtleb meie peale ja me ei hukku!” </p>
<p id="v7"><sup><small>7</small></sup>  Aga isekeskis nad ütlesid: „Lähme ja heidame liisku, et saaksime teada, kelle pärast on see õnnetus meile tulnud!” Ja nad heitsid liisku ja liisk langes Joonale. </p>
<p id="v8"><sup><small>8</small></sup>  Siis nad ütlesid temale: „Seleta meile ometi, mispärast on see õnnetus meile tulnud? Mis on su amet ja kust sa tuled? Kus on su kodumaa ja missugusest rahvast oled sa pärit?” </p>
<p id="v9"><sup><small>9</small></sup>  Ja ta vastas neile: „Mina olen heebrealane ja ma kardan Jehoovat, taeva Jumalat, kes on teinud mere ja kuiva maa!” </p>
<p id="v10"><sup><small>10</small></sup>  Siis mehed hakkasid üpris väga kartma ja ütlesid temale: „Miks sa seda tegid?” Sest mehed teadsid, et ta oli Jehoova palge eest põgenemas, kuna ta oli neile sellest rääkinud. </p>
<p id="v11"><sup><small>11</small></sup>  Ja nad küsisid temalt: „Mida peaksime sinuga tegema, et meri meie poolest võiks rahuneda?” Sest meri hakkas üha enam mässama. </p>
<p id="v12"><sup><small>12</small></sup>  Ja ta vastas neile: „Võtke mind ja visake merre, siis rahuneb meri teie poolest! Sest ma tean, et minu pärast on see suur torm teile tulnud!” </p>
<p id="v13"><sup><small>13</small></sup>  Mehed sõudsid küll, et pääseda tagasi kuivale maale, aga nad ei suutnud, sest meri hakkas üha enam mässama nende vastu. </p>
<p id="v14"><sup><small>14</small></sup>  Siis nad hüüdsid Jehoova poole ja ütlesid: „Oh Jehoova, ära ometi lase meid hukkuda selle mehe hinge pärast, samuti ära pane meie peale süütu verd, sest sina, Jehoova, teed nõnda nagu on sinule meelepärane!” </p>
<p id="v15"><sup><small>15</small></sup>  Ja nad võtsid Joona ning viskasid ta merre; siis rauges mere raev. </p>
<p id="v16"><sup><small>16</small></sup>  Aga mehed kartsid Jehoovat üpris väga ja nad ohverdasid Jehoovale tapaohvri ning andsid tõotusi. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Jonah/Index">Indeks</a></td>
        <td><a href="/et/Bible/Jonah/2">Joona - Peatükk 2</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:3 <i>Joona läheb laevale</i>: <a href="/et/The_Urantia_Book/130#p1_2">Ur 130:1.2</a>. </li>
  <li id="fn2"><a href="#cite2">↑</a> 1:17 <i>Kas kala neelas Joona alla?</i>: <a href="/et/The_Urantia_Book/130#p1_2">Ur 130:1.2</a>. </li>
</ol>
</div>
