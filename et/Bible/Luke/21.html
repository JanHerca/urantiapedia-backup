<!--
title: Luuka evangeelium - Peatükk 21
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Luke/20">Luuka evangeelium - Peatükk 20</a></td>
        <td><a href="/et/Bible/Luke/Index">Indeks</a></td>
        <td><a href="/et/Bible/Luke/22">Luuka evangeelium - Peatükk 22</a></td>
      </tr>
    </tbody>
  </table>
</figure>
<h2> Lesknaise ohvriand </h2>
<p id="v1"><sup><small>1</small></sup>  Aga ta vaatas ja nägi rikkaid oma ande ohvrikirstu panevat. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ent ta nägi ka üht vaest lesknaist kaks leptonit sinna sisse panevat. </p>
<p id="v3"><sup><small>3</small></sup>  Ja ta ütles: „Tõesti ma ütlen teile, see vaene lesknaine pani rohkem kui kõik muud! </p>
<p id="v4"><sup><small>4</small></sup>  Sest need kõik panid oma küllusest anni, kuid tema pani oma vaesusest kõik toiduse, mis tal oli!” </p>
<h2> Jeesus kuulutab ette templi hävitamist </h2>
<p id="v5"><sup><small>5</small></sup>  Ja kui mõningad rääkisid pühakojast, et see on ilusate kividega ja annetistega ehitud, ütles ta: <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  „Päevad tulevad, et sellest kõigest, mida te näete, ei jäeta kivi kivi peale, mida maha ei kistaks!” </p>
<h2> Tulevased õnnetused ja hädad </h2>
<p id="v7"><sup><small>7</small></sup>  Siis küsiti temalt: „Õpetaja, millal see siis sünnib? Ja mis on selle tunnuseks, et see hakkab sündima?” <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Aga tema ütles: „Katsuge, et teid ei eksitataks; sest paljud tulevad minu nime all ja ütlevad: mina olen see! ja: aeg on lähenenud! Ärge minge nende järele! <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Ja kui te kuulete sõdadest ja mässudest, siis ärge kohkuge; sest see peab enne sündima; aga ots ei ole veel niipea käes!” <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  Siis ta ütles neile: „Rahvas tõuseb rahva vastu ja kuningriik kuningriigi vastu </p>
<p id="v11"><sup><small>11</small></sup>  ja suuri maavärisemisi on siis ja paiguti nälga ning katku; ja hirmsaid asju on näha ning suuri tunnustähti taeval! <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Aga enne kõike seda pistavad nad oma käed teie külge ja kiusavad teid taga, andes teid ära kogudusekodadesse ja vangi, viivad teid kuningate ja maavalitsejate ette minu nime pärast. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v13"><sup><small>13</small></sup>  Aga see annab teile juhust tunnistamiseks. <sup id="cite11"><a href="#fn11">[11]</a></sup></p>
<p id="v14"><sup><small>14</small></sup>  Seepärast võtke südamesse, et te enneaegu ei muretseks, mida vastata enda kaitseks. </p>
<p id="v15"><sup><small>15</small></sup>  Sest mina annan teile suu ja tarkuse, mille vastu ei saa panna ega rääkida ükski teie vastaseist. </p>
<p id="v16"><sup><small>16</small></sup>  Ka teie vanemad ja vennad ja sugulased ning sõbrad annavad teid ära ja surmavad mõned teie seast; <sup id="cite12"><a href="#fn12">[12]</a></sup></p>
<p id="v17"><sup><small>17</small></sup>  ja teid vihatakse kõikide poolt minu nime pärast. </p>
<p id="v18"><sup><small>18</small></sup>  Aga mitte juuksekarvgi ei saa hukka teie peast! </p>
<p id="v19"><sup><small>19</small></sup>  Oma püsivusega kannatustes te päästate oma hinged. <sup id="cite13"><a href="#fn13">[13]</a></sup></p>
<p id="v20"><sup><small>20</small></sup>  Aga kui te näete Jeruusalemma olevat sõjaväe poolt ümber piiratud, siis tundke, et ta hävitus on ligidal! <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v21"><sup><small>21</small></sup>  Siis põgenegu need, kes on Juudamaal, mägedele ja need, kes on linnas, mingu välja, ja kes on maal, ärgu mingu linna. <sup id="cite17"><a href="#fn17">[17]</a></sup></p>
<p id="v22"><sup><small>22</small></sup>  Sest need on kättemaksu päevad, et läheks täide, mis on kirjutatud. <sup id="cite18"><a href="#fn18">[18]</a></sup></p>
<p id="v23"><sup><small>23</small></sup>  Häda käima peal olijaile ja imetajaile neil päevil, sest suur häda on maa peal ja viha selle rahva vastu! </p>
<p id="v24"><sup><small>24</small></sup>  Ja nad langevad mõõgatera läbi ja nad viiakse vangi kõigi rahvaste sekka, ja Jeruusalemm jääb paganrahvaste tallata, kuni paganate ajad täis saavad. </p>
<h2> Ajastu lõpp </h2>
<p id="v25"><sup><small>25</small></sup>  Ja päikeses, kuus ja tähtedes on ennustusmärke ja maa peal on rahvastel ahastus ja nõutu olek mere kohina ja veevoogude pärast. <sup id="cite19"><a href="#fn19">[19]</a></sup></p>
<p id="v26"><sup><small>26</small></sup>  Ja inimesed lähevad rammetuks kartuse ja sündmuste ootamise pärast, mis maailma peale on tulemas; sest taeva vägesid kõigutatakse. </p>
<p id="v27"><sup><small>27</small></sup>  Ja siis nad näevad Inimese Poja tulevat pilves suure väe ja auhiilgusega! <sup id="cite20"><a href="#fn20">[20]</a></sup></p>
<p id="v28"><sup><small>28</small></sup>  Aga kui see kõik hakkab sündima, siis vaadake üles ja tõstke oma pead, sest teie lunastus läheneb!” </p>
<h2> Vajadus valvsuseks </h2>
<p id="v29"><sup><small>29</small></sup>  Ja ta ütles neile võrdumi: „Vaadake viigipuud ja kõiki puid! <sup id="cite21"><a href="#fn21">[21]</a></sup> <sup id="cite22"><a href="#fn22">[22]</a></sup></p>
<p id="v30"><sup><small>30</small></sup>  Kui nad juba pakatavad ja te näete seda, siis tunnete iseenesest, et suvi on juba ligidal. </p>
<p id="v31"><sup><small>31</small></sup>  Nõnda ka teie: kui te näete seda sündivat, siis tundke, et Jumala riik on ligidal! <sup id="cite23"><a href="#fn23">[23]</a></sup></p>
<p id="v32"><sup><small>32</small></sup>  Tõesti ma ütlen teile, see sugupõlv ei lõpe ära, enne kui see kõik sünnib! <sup id="cite24"><a href="#fn24">[24]</a></sup></p>
<p id="v33"><sup><small>33</small></sup>  Taevas ja maa hävivad, kuid minu sõnad ei hävi mitte! <sup id="cite25"><a href="#fn25">[25]</a></sup></p>
<p id="v34"><sup><small>34</small></sup>  Aga hoidke, et te oma südameid ei koormaks liigsöömise ega purjutamisega ega peatoiduse muredega ja et see päev ei tuleks teie peale äkitselt </p>
<p id="v35"><sup><small>35</small></sup>  otsekui linnupael! Sest ta tuleb kõikide peale, kes kogu maapinnal asuvad! </p>
<p id="v36"><sup><small>36</small></sup>  Siis valvake ja paluge igal ajal, et teid arvataks väärt põgenema kõige selle eest, mis tuleb, ja seisma Inimese Poja ees!” </p>
<p id="v37"><sup><small>37</small></sup>  Ja ta õpetas päeva ajal pühakojas, aga ööseks ta läks välja ning ööbis mäel, mida kutsutakse Õlimäeks. <sup id="cite26"><a href="#fn26">[26]</a></sup></p>
<p id="v38"><sup><small>38</small></sup>  Ja kõik rahvas tuli vara hommikul tema juurde pühakotta teda kuulama. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Luke/20">Luuka evangeelium - Peatükk 20</a></td>
        <td><a href="/et/Bible/Luke/Index">Indeks</a></td>
        <td><a href="/et/Bible/Luke/22">Luuka evangeelium - Peatükk 22</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 21:1-4 <i>Lesknaise leib</i>: <a href="/et/The_Urantia_Book/172#p4_2">Ur 172:4.2</a>. </li>
  <li id="fn2"><a href="#cite2">↑</a> 21:5-6 <i>Templi hävitamine on ette nähtud</i>: <a href="/et/The_Urantia_Book/178#p3_3">Ur 178:3.3</a>.  <i>Ennustab templi hävitamist</i>: <a href="/et/The_Urantia_Book/176#p0_1">Ur 176:0.1</a>.  <i>Tempel lammutamisele</i>: <a href="/et/The_Urantia_Book/128#p5_3">Ur 128:5.3</a>. </li>
  <li id="fn3"><a href="#cite3">↑</a> 21:7 <i>Jeesus ja apostlid räägivad</i>: <a href="/et/The_Urantia_Book/176#p0_2">Ur 176:0.2</a>. </li>
  <li id="fn4"><a href="#cite4">↑</a> 21:7-27 <i>Lubadus naasta</i>: <a href="/et/The_Urantia_Book/20#p4_5">Ur 20:4.5</a>. </li>
  <li id="fn5"><a href="#cite5">↑</a> 21:8 <i>Ärge laske end petta</i>: <a href="/et/The_Urantia_Book/137#p8_9">Ur 137:8.9</a>. </li>
  <li id="fn6"><a href="#cite6">↑</a> 21:8-17 <i>Jeruusalemma hävitamine</i>: <a href="/et/The_Urantia_Book/176#p1_1">Ur 176:1.1</a>. </li>
  <li id="fn7"><a href="#cite7">↑</a> 21:9-10 <i>Sõjad ja sõjahüüded</i>: <a href="/et/The_Urantia_Book/52#p6_1">Ur 52:6.1</a>.  <i>Sõjad, sõjahüüded</i>: <a href="/et/The_Urantia_Book/134#p6_3">Ur 134:6.3</a>. </li>
  <li id="fn8"><a href="#cite8">↑</a> 21:11,25-27 <i>Uskuge, et lõpp on äkiline, tähelepanuväärne</i>: <a href="/et/The_Urantia_Book/170#p2_14">Ur 170:2.14</a>. </li>
  <li id="fn9"><a href="#cite9">↑</a> 21:12 <i>Hoiatus: tooge nõukogu ette</i>: <a href="/et/The_Urantia_Book/140#p9_3">Ur 140:9.3</a>. </li>
  <li id="fn10"><a href="#cite10">↑</a> 21:12,16-17 <i>Nõuab julget teenimist</i>: <a href="/et/The_Urantia_Book/143#p1_6">Ur 143:1.6</a>. </li>
  <li id="fn11"><a href="#cite11">↑</a> 21:13-15 <i>Vaim annab vastuseid</i>: <a href="/et/The_Urantia_Book/165#p3_7">Ur 165:3.7</a>.  <i>Tunnistus vaimu sees</i>: <a href="/et/The_Urantia_Book/140#p9_3">Ur 140:9.3</a>. </li>
  <li id="fn12"><a href="#cite12">↑</a> 21:16 <i>Vaenlased oma majapidamises</i>: <a href="/et/The_Urantia_Book/180#p6_1">Ur 180:6.1</a>. </li>
  <li id="fn13"><a href="#cite13">↑</a> 21:19 <i>Variserid kardavad inimesi</i>: <a href="/et/The_Urantia_Book/173#p4_5">Ur 173:4.5</a>.  <i>Omandage oma hinged kannatlikult</i>: <a href="/et/The_Urantia_Book/181#p2_15">Ur 181:2.15</a>. </li>
  <li id="fn14"><a href="#cite14">↑</a> 21:20-21 <i>Jookske oma elu eest!</i>: <a href="/et/The_Urantia_Book/176#p1_4">Ur 176:1.4</a>. </li>
  <li id="fn15"><a href="#cite15">↑</a> 21:20-24 <i>Apostleid hoiatatakse põgenema</i>: <a href="/et/The_Urantia_Book/178#p3_3">Ur 178:3.3</a>. </li>
  <li id="fn16"><a href="#cite16">↑</a> 21:20-36 <i>Hoiatuste segadus</i>: <a href="/et/The_Urantia_Book/176#p2_8">Ur 176:2.8</a>.  <i>Selta täiendused</i>: <a href="/et/The_Urantia_Book/176#p2_8">Ur 176:2.8</a>. </li>
  <li id="fn17"><a href="#cite17">↑</a> 21:21-27 <i>Ei mingit sobimatut näitamist</i>: <a href="/et/The_Urantia_Book/140#p1_5">Ur 140:1.5</a>. </li>
  <li id="fn18"><a href="#cite18">↑</a> 21:22-24 <i>Suur viletsus</i>: <a href="/et/The_Urantia_Book/176#p1_4">Ur 176:1.4</a>. </li>
  <li id="fn19"><a href="#cite19">↑</a> 21:25-28 <i>Lõppajad</i>: <a href="/et/The_Urantia_Book/170#p4_6">Ur 170:4.6</a>. </li>
  <li id="fn20"><a href="#cite20">↑</a> 21:27 <i>Inimese poja tagasitulek</i>: <a href="/et/The_Urantia_Book/176#p3_3">Ur 176:3.3</a>.  <i>Tulge kirkuses koos inglitega</i>: <a href="/et/The_Urantia_Book/52#p5_7">Ur 52:5.7</a>.  <i>Usk maapealsesse kuningriiki</i>: <a href="/et/The_Urantia_Book/170#p2_10">Ur 170:2.10</a>.  <i>Kuningriik saabub võimu ja hiilgusega</i>: <a href="/et/The_Urantia_Book/141#p4_5">Ur 141:4.5</a>.  <i>Usk varsti tagasipöörduvasse Issandasse</i>: <a href="/et/The_Urantia_Book/196#p2_5">Ur 196:2.5</a>.  <i>Teine tulemine väega</i>: <a href="/et/The_Urantia_Book/176#p2_4">Ur 176:2.4</a>. </li>
  <li id="fn21"><a href="#cite21">↑</a> 21:29-31 <i>Olge targad kuni vanaduse küpsemiseni</i>: <a href="/et/The_Urantia_Book/176#p2_6">Ur 176:2.6</a>. </li>
  <li id="fn22"><a href="#cite22">↑</a> 21:29-32 <i>Jumala kuningriik</i>: <a href="/et/The_Urantia_Book/153#p2_4">Ur 153:2.4</a>.  <i>Jumala Kuningriik on juba siin</i>: <a href="/et/The_Urantia_Book/141#p2_1">Ur 141:2.1</a>. </li>
  <li id="fn23"><a href="#cite23">↑</a> 21:31 <i>Kuningriik on käes</i>: <a href="/et/The_Urantia_Book/140#p1_6">Ur 140:1.6</a>.  <i>Jumala Kuningriik/taevas on käeulatuses</i>: <a href="/et/The_Urantia_Book/163#p1_4">Ur 163:1.4</a>.  <i>Kuningriigi evangeelium</i>: <a href="/et/The_Urantia_Book/143#p1_5">Ur 143:1.5</a>.  <i>Jumala kuningriik</i>: <a href="/et/The_Urantia_Book/169#p4_6">Ur 169:4.6</a>.  <i>Kuningriigi evangeelium</i>: <a href="/et/The_Urantia_Book/193#p0_4">Ur 193:0.4</a>.  <i>Kuningriigi evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Kuningriik on käes</i>: <a href="/et/The_Urantia_Book/137#p8_15">Ur 137:8.15</a>.  <i>Jumala Kuningriik on käes</i>: <a href="/et/The_Urantia_Book/170#p5_19">Ur 170:5.19</a>.  <i>Jumala Kuningriik on käes</i>: <a href="/et/The_Urantia_Book/142#p1_1">Ur 142:1.1</a>.  <i>Kuulutage kuningriigi rajamist</i>: <a href="/et/The_Urantia_Book/137#p8_6">Ur 137:8.6</a>.  <i>Jumala kuningriik</i>: <a href="/et/The_Urantia_Book/34#p6_13">Ur 34:6.13</a>. </li>
  <li id="fn24"><a href="#cite24">↑</a> 21:32 <i>Jeruusalemma kannatused</i>: <a href="/et/The_Urantia_Book/176#p2_6">Ur 176:2.6</a>. </li>
  <li id="fn25"><a href="#cite25">↑</a> 21:33 <i>Kõik asjad lähevad kaduma</i>: <a href="/et/The_Urantia_Book/176#p1_6">Ur 176:1.6</a>.  <i>Tõe sõnad ei kao</i>: <a href="/et/The_Urantia_Book/156#p2_5">Ur 156:2.5</a>. </li>
  <li id="fn26"><a href="#cite26">↑</a> 21:37b <i>Jeesus Betaaniasse ööseks</i>: <a href="/et/The_Urantia_Book/173#p5_5">Ur 173:5.5</a>. </li>
</ol>
</div>
