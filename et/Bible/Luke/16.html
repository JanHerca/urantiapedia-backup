<!--
title: Luuka evangeelium - Peatükk 16
description: 
published: true
date: 2023-11-8T20:21:2Z
tags: bible, bible—luke
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Luke/15">
          <span class="mdi mdi-arrow-left-drop-circle"></span><span class="pl-2">Luuka evangeelium - Peatükk 15</span>
        </a>
        </td>
        <td>
        <a href="/et/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Luke/17">
          <span class="pr-2">Luuka evangeelium - Peatükk 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Tähendamissõna kavalast majapidajast </h2>
<p id="v1"><sup><small>1</small></sup>  Aga ta ütles ka oma jüngritele: „Oli keegi rikas mees, kellel oli majapidaja, ja seda oli tema ees süüdistatud, nagu pillaks see tema vara. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ta kutsus tema ja ütles talle: kuidas ma seda kuulen sinust? Tee aru oma majapidamisest, sest sa ei või enam maja pidada! </p>
<p id="v3"><sup><small>3</small></sup>  Aga majapidaja mõtles iseeneses: mis ma teen? Minu isand võtab mu käest majapidamise ära; kaevata ma ei jaksa, kerjata on mul häbi. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ma tean, mis ma teen, et kui ma majapidamisest lahti saan, mind vastu võetaks nende kodadesse. </p>
<p id="v5"><sup><small>5</small></sup>  Ja ta kutsus enda juurde igaühe oma isanda võlglasist ja ütles esimesele: palju sul on võlgu minu isandaga? </p>
<p id="v6"><sup><small>6</small></sup>  See ütles: sada vaati õli! Tema ütles talle: võta oma arveraamat, istu maha ning kirjuta kohe viiskümmend! </p>
<p id="v7"><sup><small>7</small></sup>  Pärast ta ütles teisele: aga palju on sinul võlgu? Tema vastas: sada vakka nisu! Ja ta ütles talle: võta oma arveraamat ning kirjuta kaheksakümmend! </p>
<p id="v8"><sup><small>8</small></sup>  Ja isand kiitis seda ülekohtust majapidajat, et ta arukalt oli teinud, sest selle maailma lapsed on oma sugupõlve suhtes arukamad kui valguse lapsed. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<h2> Varanduse õigest kasutamisest </h2>
<p id="v9"><sup><small>9</small></sup>  Ja mina ütlen teile: tehke endile sõpru ülekohtuse mammonaga, et kui see saab otsa, nemad võtaksid teid vastu igavestesse telkidesse. </p>
<p id="v10"><sup><small>10</small></sup>  Kes ustav on kõige vähemas, see on ustav ka suures; ja kes ülekohtune on kõige vähemas, see on ülekohtune ka suures. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Kui te nüüd ülekohtuses mammonas ei ole ustavad olnud, kes võib teie kätte tõelist usaldada? </p>
<p id="v12"><sup><small>12</small></sup>  Ja kui te võõra omaga ei ole ustavad olnud, kes võib teile kätte anda meie oma? </p>
<p id="v13"><sup><small>13</small></sup>  Ükski sulane ei või teenida kaht isandat; sest kas ta vihkab üht ja armastab teist, või hoiab ühe poole ja põlgab teise ära; te ei või teenida Jumalat ja mammonat!” <sup id="cite8"><a href="#fn8">[8]</a></sup></p>
<h2> Manitsus variseridele </h2>
<p id="v14"><sup><small>14</small></sup>  Aga seda kõike kuulsid ka variserid, kes olid rahaahned; ja nad irvitasid teda. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Ja ta ütles neile: „Teie olete need, kes endid teevad õigeks inimeste ees; aga Jumal tunneb teie südant. Sest mis inimeste keskel on kõrge, see on Jumala ees jäledus. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Käsuõpetus ja prohvetid ulatavad Johanneseni; sellest ajast peale kuulutatakse Jumala riiki ja igaüks tungib väevõimul sinna sisse. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Aga kergem on, et taevas ja maa hukka lähevad, kui et üks täheke käsuõpetusest hävib! <sup id="cite12"><a href="#fn12">[12]</a></sup></p>
<p id="v18"><sup><small>18</small></sup>  Igaüks, kes oma naise enesest lahutab ja võtab teise, see rikub abielu; ja igaüks, kes võtab lahutatud naise, see rikub abielu. <sup id="cite13"><a href="#fn13">[13]</a></sup></p>
<h2> Rikas mees ja vaene Laatsarus </h2>
<p id="v19"><sup><small>19</small></sup>  Oli üks rikas mees. See riietus purpuri ja kalli lõuendiga ja elas iga päev rõõmsasti ja suuresti. <sup id="cite14"><a href="#fn14">[14]</a></sup></p>
<p id="v20"><sup><small>20</small></sup>  Aga üks vaene, Laatsarus nimi, oli maas tema värava ees täis paiseid </p>
<p id="v21"><sup><small>21</small></sup>  ja püüdis oma kõhtu täita leivaraasukestega, mis rikka laualt kukkusid. Ent koeradki tulid ja lakkusid tema paiseid. </p>
<p id="v22"><sup><small>22</small></sup>  Siis sündis, et vaene suri, ja inglid kandsid ta Aabrahami sülle. Aga ka rikas suri ja maeti maha. <sup id="cite15"><a href="#fn15">[15]</a></sup></p>
<p id="v23"><sup><small>23</small></sup>  Ja kui ta põrgus suures valus oli ja oma silmad üles tõstis, nägi ta Aabrahami kaugelt ja Laatsarust tema süles. </p>
<p id="v24"><sup><small>24</small></sup>  Ja tema hüüdis ning ütles: isa Aabraham, halasta mu peale ja läkita Laatsarus, et ta oma sõrme otsa kastaks vette ja jahutaks mu keelt, sest ma tunnen suurt piina selles tuleleegis! </p>
<p id="v25"><sup><small>25</small></sup>  Aga Aabraham ütles: laps, mõtle, et sa oled hea põlve oma elus kätte saanud ja Laatsarus nõndasamuti kurja. Nüüd rõõmustatakse teda siin ja sina oled piinas. </p>
<p id="v26"><sup><small>26</small></sup>  Ja kõige selle lisaks on meie ja teie vahele seatud suur kuristik, et need, kes siit tahavad minna teie juurde, ei saa mitte, ega need, kes seal on, ei saa tulla meie juurde! <sup id="cite16"><a href="#fn16">[16]</a></sup></p>
<p id="v27"><sup><small>27</small></sup>  Aga ta ütles: ma palun siis sind, isa, et sa läkitaksid tema mu isa majasse, </p>
<p id="v28"><sup><small>28</small></sup>  sest mul on viis venda - et ta kinnitaks neile, et nemadki ei satuks siia piinapaika! </p>
<p id="v29"><sup><small>29</small></sup>  Kuid Aabraham ütles: neil on Mooses ja prohvetid; kuulaku nad neid! </p>
<p id="v30"><sup><small>30</small></sup>  Aga tema ütles: ei mitte, isa Aabraham, vaid kui keegi surnuist läheks nende juurde, siis nad parandaksid meelt! </p>
<p id="v31"><sup><small>31</small></sup>  Siis Aabraham ütles talle: kui nad ei kuula Moosest ja prohveteid, ei nad veenduks ka, kui keegi surnuist üles tõuseks!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Luke/15">
          <span class="mdi mdi-arrow-left-drop-circle"></span><span class="pl-2">Luuka evangeelium - Peatükk 15</span>
        </a>
        </td>
        <td>
        <a href="/et/Bible/Luke/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Luke/17">
          <span class="pr-2">Luuka evangeelium - Peatükk 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 16:1-2 <i>tähendamissõna ebaausast majapidajast</i>: <a href="/et/The_Urantia_Book/169#p2_3">Ur 169:2.3</a>. </li>
  <li id="fn2"><a href="#cite2">↑</a> 16:3-8a <i>Iseenda eest hoolitsemine</i>: <a href="/et/The_Urantia_Book/169#p2_4">Ur 169:2.4</a>. </li>
  <li id="fn3"><a href="#cite3">↑</a> 16:8 <i>Valguse lapsed</i>: <a href="/et/The_Urantia_Book/181#p1_2">Ur 181:1.2</a>.  <i>„Valguse lapsed“</i>: <a href="/et/The_Urantia_Book/120#p2_2">Ur 120:2.2</a>.  <i>Valguse lapsed</i>: <a href="/et/The_Urantia_Book/147#p7_2">Ur 147:7.2</a>.  <i>Valguse lapsed</i>: <a href="/et/The_Urantia_Book/193#p0_3">Ur 193:0.3</a>.  <i>Valguse lapsed</i>: <a href="/et/The_Urantia_Book/178#p3_4">Ur 178:3.4</a>.  <i>Valguse lapsed</i>: <a href="/et/The_Urantia_Book/191#p4_3">Ur 191:4.3</a>.  <i>Valguse lapsed</i>: <a href="/et/The_Urantia_Book/180#p4_5">Ur 180:4.5</a>. </li>
  <li id="fn4"><a href="#cite4">↑</a> 16:8-9 <i>Zelotide küsimus</i>: <a href="/et/The_Urantia_Book/169#p2_1">Ur 169:2.1</a>. </li>
  <li id="fn5"><a href="#cite5">↑</a> 16:8b-9 <i>Tehke sama vaimselt</i>: <a href="/et/The_Urantia_Book/169#p2_5">Ur 169:2.5</a>. </li>
  <li id="fn6"><a href="#cite6">↑</a> 16:10 <i>Ustav väheses / ustav paljus</i>: <a href="/et/The_Urantia_Book/169#p2_6">Ur 169:2.6</a>. </li>
  <li id="fn7"><a href="#cite7">↑</a> 16:10-12 <i>Olge head majapidajad</i>: <a href="/et/The_Urantia_Book/169#p2_6">Ur 169:2.6</a>. </li>
  <li id="fn8"><a href="#cite8">↑</a> 16:13 <i>Keegi ei saa teenida kahte peremeest</i>: <a href="/et/The_Urantia_Book/169#p2_7">Ur 169:2.7</a>.  <i>Keegi ei saa teenida kahte peremeest</i>: <a href="/et/The_Urantia_Book/109#p5_4">Ur 109:5.4</a>.  <i>Keegi ei tohi teenida kahte peremeest</i>: <a href="/et/The_Urantia_Book/140#p6_13">Ur 140:6.13</a>. </li>
  <li id="fn9"><a href="#cite9">↑</a> 16:14 <i>Variserid irvitavad</i>: <a href="/et/The_Urantia_Book/169#p2_8">Ur 169:2.8</a>. </li>
  <li id="fn10"><a href="#cite10">↑</a> 16:15 <i>Jumal vaatab motiive</i>: <a href="/et/The_Urantia_Book/166#p1_4">Ur 166:1.4</a>.  <i>Jumal mõistab kohut inimeste südamete üle</i>: <a href="/et/The_Urantia_Book/140#p3_19">Ur 140:3.19</a>. </li>
  <li id="fn11"><a href="#cite11">↑</a> 16:16 <i>Kuulutage kuningriigi rajamist</i>: <a href="/et/The_Urantia_Book/137#p8_6">Ur 137:8.6</a>.  <i>Jumala kuningriik</i>: <a href="/et/The_Urantia_Book/153#p2_4">Ur 153:2.4</a>.  <i>Jumala kuningriik</i>: <a href="/et/The_Urantia_Book/34#p6_13">Ur 34:6.13</a>.  <i>Kuningriigi evangeelium</i>: <a href="/et/The_Urantia_Book/143#p1_5">Ur 143:1.5</a>.  <i>Kuningriigi evangeelium</i>: <a href="/et/The_Urantia_Book/193#p0_4">Ur 193:0.4</a>.  <i>Jumala kuningriik</i>: <a href="/et/The_Urantia_Book/169#p4_6">Ur 169:4.6</a>.  <i>Kuningriigi evangeelium</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn12"><a href="#cite12">↑</a> 16:17-26 <i>Sheol</i>: <a href="/et/The_Urantia_Book/86#p4_8">Ur 86:4.8</a>. </li>
  <li id="fn13"><a href="#cite13">↑</a> 16:18 <i>Mis puutub abielulahutusse</i>: <a href="/et/The_Urantia_Book/140#p6_6">Ur 140:6.6</a>. </li>
  <li id="fn14"><a href="#cite14">↑</a> 16:19-21 <i>Parabula rikkast mehest ja kerjusest</i>: <a href="/et/The_Urantia_Book/169#p3_2">Ur 169:3.2</a>. </li>
  <li id="fn15"><a href="#cite15">↑</a> 16:22-31 <i>Inimesed ei usu</i>: <a href="/et/The_Urantia_Book/169#p3_2">Ur 169:3.2</a>. </li>
  <li id="fn16"><a href="#cite16">↑</a> 16:26 <i>Suur lõhe teie ja Jumala vahel</i>: <a href="/et/The_Urantia_Book/2#p5_6">Ur 2:5.6</a>. </li>
</ol>
</div>
