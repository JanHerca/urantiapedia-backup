<!--
title: Luuka evangeelium - Peatükk 7
description: 
published: true
date: 2022-10-6T9:46:8Z
tags: bible, bible—luke
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Luke/6">Luuka evangeelium - Peatükk 6</a></td>
        <td><a href="/et/Bible/Luke/Index">Indeks</a></td>
        <td><a href="/et/Bible/Luke/8">Luuka evangeelium - Peatükk 8</a></td>
      </tr>
    </tbody>
  </table>
</figure>
<h2> Jeesus teeb terveks sõjapealiku sulase </h2>
<p id="v1"><sup><small>1</small></sup>  Kui ta kõik oma kõned oli lõpetanud kuulavale rahvale, läks ta Kapernauma. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja ühe sõjapealiku sulane oli haige ning suremisel; ja ta oli kallis tema meelest. </p>
<p id="v3"><sup><small>3</small></sup>  Aga kui ta Jeesusest kuulis, läkitas ta juutide vanemad tema juurde ja palus teda, et ta tuleks ja teeks tema sulase terveks. </p>
<p id="v4"><sup><small>4</small></sup>  Kui need saabusid Jeesuse juurde, palusid nad teda üliväga ning ütlesid: „Ta on seda väärt, et sa temale seda teed; </p>
<p id="v5"><sup><small>5</small></sup>  sest ta armastab meie rahvast ja tema on meile ehitanud kogudusekoja.” </p>
<p id="v6"><sup><small>6</small></sup>  Jeesus läks nendega. Aga kui ta enam ei olnud majast kaugel, läkitas pealik oma sõbrad talle ütlema: „Issand, ära tee enesele vaeva, sest mina ei ole väärt, et sina mu katuse alla tuled. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Sellepärast ei ole mina ennast arvanud väärt tulema sinu juurde, vaid ütle aga sõna, siis mu sulane paraneb. </p>
<p id="v8"><sup><small>8</small></sup>  Sest minagi olen inimene, kes on pandud valitsuse alla, ja minu all on sõjamehi, ja kui ma ütlen ühele: mine! siis ta läheb, ja teisele: tule! siis ta tuleb, ja oma sulasele: tee seda! siis ta teeb.” </p>
<p id="v9"><sup><small>9</small></sup>  Kui Jeesus seda kuulis, imetles ta teda ja pöördudes rahva poole, kes järel käis, ütles ta: „Ma ütlen teile, ei ole ma Iisraelistki leidnud nii suurt usku!” <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Ja kui need, kes olid läkitatud, jälle koju said, leidsid nad sulase terve olevat. </p>
<h2> Jeesus äratab surnuist Naini noormehe </h2>
<p id="v11"><sup><small>11</small></sup>  Järgmisel päeval läks ta linna, mida hüütakse Nainiks, ja temaga ühes läksid tema jüngrid ja palju rahvast. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Kui ta linna värava ligi jõudis, vaata, siis kanti välja surnut, oma ema ainust poega; ja ema oli lesk. Ja suur hulk linna rahvast oli temaga. </p>
<p id="v13"><sup><small>13</small></sup>  Ja kui Issand teda nägi, oli tal väga hale meel temast ja ütles talle: „Ära nuta!” </p>
<p id="v14"><sup><small>14</small></sup>  Ja ta astus ligi ja puudutas puusärki; aga kandjad jäid seisma. Ja ta ütles: „Noormees, ma ütlen sulle, tõuse üles!” </p>
<p id="v15"><sup><small>15</small></sup>  Ja surnu tõusis istukile ja hakkas rääkima. Ja ta andis tema ta emale. </p>
<p id="v16"><sup><small>16</small></sup>  Aga neid kõiki valdas hirm, ja nad andsid au Jumalale ning ütlesid: „Suur prohvet on meie seas tõusnud ja Jumal on tulnud oma rahvast katsuma!” <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Ja see jutt temast levis kogu Juudamaale ja kõigisse ümberkaudseisse paikadesse. <sup id="cite7"><a href="#fn7">[7]</a></sup></p>
<h2> Ristija Johannes </h2>
<p id="v18"><sup><small>18</small></sup>  Ja seda kõike kuulutasid Johannesele tema jüngrid. Ja Johannes kutsus enese juurde kaks oma jüngritest </p>
<p id="v19"><sup><small>19</small></sup>  ja läkitas nad Issanda juurde küsima: „Kas oled sina see, kes tuleb, või peame ootama teist?” <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v20"><sup><small>20</small></sup>  Aga kui mehed tema juurde jõudsid, ütlesid nad: „Ristija Johannes läkitas meid sinu juurde küsima: kas oled sina see, kes tuleb, või peame ootama teist?” </p>
<p id="v21"><sup><small>21</small></sup>  Ent samal tunnil ta tegi paljud terveks tõbedest ja valudest ja kurjest vaimudest, ja paljudele pimedaile ta kinkis nägemise. <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  Ja ta vastas ning ütles neile: „Minge ja kuulutage Johannesele, mida te olete näinud ja kuulnud: pimedad näevad jälle, jalutud käivad, pidalitõbised saavad puhtaks, kurdid kuulevad, surnud äratatakse üles, vaestele kuulutatakse evangeeliumi; <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  ja õnnis on see, kes minust ei pahandu!” </p>
<p id="v24"><sup><small>24</small></sup>  Aga kui Johannese käskjalad olid ära läinud, hakkas ta rahvale rääkima Johannesest: „Mida te olete läinud välja kõrbe vaatama? Pilliroogu, mida tuul kõigutab? <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v25"><sup><small>25</small></sup>  Või mida te olete välja läinud vaatama? Inimest, pehmete riietega riietatud? Vaata, kes käivad toredas riietuses ja endid hellitavad, need on kuninglikes kodades! </p>
<p id="v26"><sup><small>26</small></sup>  Või mida te olete välja läinud vaatama? Kas prohvetit? Tõesti, ma ütlen teile, ta on veel rohkem kui prohvet! </p>
<p id="v27"><sup><small>27</small></sup>  Tema on see, kellest on kirjutatud: vaata, mina läkitan sinu palge eele oma ingli, kes sulle tee valmistab sinu ees! </p>
<p id="v28"><sup><small>28</small></sup>  Mina ütlen teile, ei ole kedagi suuremat naisest sündinute seas kui Johannes, aga väikseim Jumala riigis on suurem temast!” <sup id="cite14"><a href="#fn14">[14]</a></sup></p>
<p id="v29"><sup><small>29</small></sup>  Ja kõik rahvas, kes seda kuulis, ja tölnerid tunnistasid Jumala õigeks, lastes endid ristida Johannese ristimisega. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v30"><sup><small>30</small></sup>  Variserid ja käsutundjad aga tegid tühjaks Jumala tahte eneste kohta ega lasknud teda endid ristida. </p>
<p id="v31"><sup><small>31</small></sup>  „Kellega ma siis võrdlen selle sugupõlve inimesi ja kelle sarnased nad on? <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  Nad on laste sarnased, kes turul istuvad ja üksteisele hüüavad nõnda: me oleme teile vilet ajanud, ja te ei ole tantsinud; me oleme teile nutulaulu laulnud, ja te ei ole nutnud! <sup id="cite18"><a href="#fn18">[18]</a></sup></p>
<p id="v33"><sup><small>33</small></sup>  Sest Ristija Johannes on tulnud, ja ta ei söönud leiba ega joonud viina; ja te ütlete: temal on kuri vaim! </p>
<p id="v34"><sup><small>34</small></sup>  Inimese Poeg on tulnud, ja ta sööb ja joob, ja te ütlete: vaata, see inimene on söödik ja viinajoodik, tölnerite ja patuste sõber! <sup id="cite19"><a href="#fn19">[19]</a></sup></p>
<p id="v35"><sup><small>35</small></sup>  Ometi mõistetakse tarkus õigeks kõigi tema laste poolt!” </p>
<h2> Jeesuse jalgade võidmine ja tähendamissõna kahest võlgnikust </h2>
<p id="v36"><sup><small>36</small></sup>  Aga keegi variseridest palus teda enesega leiba võtma. Ja ta läks variseri kotta ja istus lauda. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup></p>
<p id="v37"><sup><small>37</small></sup>  Ja vaata, selles linnas oli naine, kes oli patune. Kui see teada sai, et ta istub lauas variseri kojas, tõi ta alabasterriistatäie kallist lõhnasalvi <sup id="cite22"><a href="#fn22">[22]</a></sup></p>
<p id="v38"><sup><small>38</small></sup>  ja astus nuttes tema taha ta jalgade juurde ja hakkas tema jalgu kastma silmaveega ja kuivatas neid oma juustega, ja suudles tema jalgu ning võidis neid salviga. </p>
<p id="v39"><sup><small>39</small></sup>  Aga kui variser, kes teda oli kutsunud, seda nägi, mõtles ta iseeneses nõnda: kui see oleks prohvet, küll ta siis ära tunneks, kes ja missugune see naine on, kes teda puudutab, et ta on patune. <sup id="cite23"><a href="#fn23">[23]</a></sup></p>
<p id="v40"><sup><small>40</small></sup>  Ja Jeesus vastas ning ütles temale: „Siimon, mul on sulle midagi öelda!” Aga tema kostis: „Õpetaja, räägi!” </p>
<p id="v41"><sup><small>41</small></sup>  „Ühel rahalaenajal oli kaks võlglast: üks oli võlgu viissada teenarit, teine viiskümmend. </p>
<p id="v42"><sup><small>42</small></sup>  Aga kui neil ei olnud maksta, kinkis ta mõlemale selle. Kumb neist nüüd teda rohkem armastab?” </p>
<p id="v43"><sup><small>43</small></sup>  Siimon vastas ning ütles: „Ma arvan see, kellele ta rohkem kinkis.” Tema ütles temale: „Sa otsustasid õieti!” </p>
<p id="v44"><sup><small>44</small></sup>  Ja pöördudes naise poole, ütles ta Siimonale: „Kas sa näed seda naist? Ma tulin sinu majasse, sa ei andnud vett mu jalgade tarvis, tema aga on pisaratega mu jalgu kastnud ja oma juustega kuivatanud. </p>
<p id="v45"><sup><small>45</small></sup>  Sa ei andnud mulle suud; tema aga ei ole sellest ajast, kui ta sisse tuli, lakanud minu jalgadele suud andmast. </p>
<p id="v46"><sup><small>46</small></sup>  Sa ei võidnud mu pead õliga, tema aga on mu jalgu võidnud salviga. </p>
<p id="v47"><sup><small>47</small></sup>  Sellepärast, ütlen ma sulle, on tema rohked patud andeks antud, sest ta on palju armastanud. Aga kellele pisut andeks antakse, see armastab pisut!” </p>
<p id="v48"><sup><small>48</small></sup>  Ja ta ütles naisele: „Sinu patud on sulle andeks antud!” </p>
<p id="v49"><sup><small>49</small></sup>  Siis need, kes temaga lauas istusid, hakkasid iseeneses mõtlema: kes see on, kes ka patud andeks annab? <sup id="cite24"><a href="#fn24">[24]</a></sup></p>
<p id="v50"><sup><small>50</small></sup>  Aga tema ütles naisele: „Sinu usk on sind aidanud; mine rahuga!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Luke/6">Luuka evangeelium - Peatükk 6</a></td>
        <td><a href="/et/Bible/Luke/Index">Indeks</a></td>
        <td><a href="/et/Bible/Luke/8">Luuka evangeelium - Peatükk 8</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-5 <i>Centuriuse sulane</i>: <a href="/et/The_Urantia_Book/147#p1_1">Ur 147:1.1</a>. </li>
  <li id="fn2"><a href="#cite2">↑</a> 7:1-10 <i>Rooma kapten „pühendunud“</i>: <a href="/et/The_Urantia_Book/129#p1_7">Ur 129:1.7</a>. </li>
  <li id="fn3"><a href="#cite3">↑</a> 7:6-8 <i>Centuriuse usk</i>: <a href="/et/The_Urantia_Book/147#p1_2">Ur 147:1.2</a>. </li>
  <li id="fn4"><a href="#cite4">↑</a> 7:9-10 <i>Jeesus imestab usu üle</i>: <a href="/et/The_Urantia_Book/147#p1_3">Ur 147:1.3</a>. </li>
  <li id="fn5"><a href="#cite5">↑</a> 7:11-15 <i>Lesknaise poeg</i>: <a href="/et/The_Urantia_Book/146#p6_2">Ur 146:6.2</a>. </li>
  <li id="fn6"><a href="#cite6">↑</a> 7:16 <i>Inimesed ehmatasid</i>: <a href="/et/The_Urantia_Book/146#p6_3">Ur 146:6.3</a>. </li>
  <li id="fn7"><a href="#cite7">↑</a> 7:17 <i>Usutav ime</i>: <a href="/et/The_Urantia_Book/146#p6_4">Ur 146:6.4</a>. </li>
  <li id="fn8"><a href="#cite8">↑</a> 7:19-20 <i>Kas sa oled vabastaja?</i>: <a href="/et/The_Urantia_Book/144#p8_2">Ur 144:8.2</a>. </li>
  <li id="fn9"><a href="#cite9">↑</a> 7:19-23 <i>Veel küsimusi Johanneselt</i>: <a href="/et/The_Urantia_Book/135#p11_4">Ur 135:11.4</a>. </li>
  <li id="fn10"><a href="#cite10">↑</a> 7:21-22 <i>Vaestele kuulutatud rõõmusõnum</i>: <a href="/et/The_Urantia_Book/144#p8_3">Ur 144:8.3</a>. </li>
  <li id="fn11"><a href="#cite11">↑</a> 7:22 <i>Evangeelium kuulutatakse vaestele</i>: <a href="/et/The_Urantia_Book/143#p1_5">Ur 143:1.5</a>.  <i>Lohutus kõigile</i>: <a href="/et/The_Urantia_Book/170#p2_3">Ur 170:2.3</a>.  <i>Algas töö vaestega</i>: <a href="/et/The_Urantia_Book/141#p7_8">Ur 141:7.8</a>. </li>
  <li id="fn12"><a href="#cite12">↑</a> 7:24-26 <i>Johannese isiklik ilmumine</i>: <a href="/et/The_Urantia_Book/143#p1_5">Ur 143:1.5</a>. </li>
  <li id="fn13"><a href="#cite13">↑</a> 7:24-27 <i>Ristija Johannese kohta</i>: <a href="/et/The_Urantia_Book/144#p8_3">Ur 144:8.3</a>. </li>
  <li id="fn14"><a href="#cite14">↑</a> 7:28 <i>Kuningriigi evangeelium</i>: <a href="/et/The_Urantia_Book/143#p1_5">Ur 143:1.5</a>.  <i>Kuningriigi evangeelium</i>: <a href="/et/The_Urantia_Book/193#p0_4">Ur 193:0.4</a>.  <i>Jumala kuningriik</i>: <a href="/et/The_Urantia_Book/169#p4_6">Ur 169:4.6</a>.  <i>Jumala kuningriik</i>: <a href="/et/The_Urantia_Book/34#p6_13">Ur 34:6.13</a>.  <i>Kuulutage kuningriigi rajamist</i>: <a href="/et/The_Urantia_Book/137#p8_6">Ur 137:8.6</a>.  <i>Kuningriigi evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Jumala kuningriik</i>: <a href="/et/The_Urantia_Book/153#p2_4">Ur 153:2.4</a>.  <i>Johannes, suurim prohvet</i>: <a href="/et/The_Urantia_Book/136#p0_1">Ur 136:0.1</a>.  <i>Johannes oli suur</i>: <a href="/et/The_Urantia_Book/144#p8_4">Ur 144:8.4</a>. </li>
  <li id="fn15"><a href="#cite15">↑</a> 7:29 <i>Paljud uskusid</i>: <a href="/et/The_Urantia_Book/144#p8_5">Ur 144:8.5</a>. </li>
  <li id="fn16"><a href="#cite16">↑</a> 7:29,34 <i>publiku, patuste sõber</i>: <a href="/et/The_Urantia_Book/121#p8_8">Ur 121:8.8</a>. </li>
  <li id="fn17"><a href="#cite17">↑</a> 7:31-35 <i>Jeesuse kommentaarid</i>: <a href="/et/The_Urantia_Book/144#p8_7">Ur 144:8.7</a>. </li>
  <li id="fn18"><a href="#cite18">↑</a> 7:32 <i>Ei ole ebainimlik nutta</i>: <a href="/et/The_Urantia_Book/140#p5_16">Ur 140:5.16</a>. </li>
  <li id="fn19"><a href="#cite19">↑</a> 7:34 <i>Kommunaalid ja patused</i>: <a href="/et/The_Urantia_Book/138#p3_4">Ur 138:3.4</a>.  <i>Tölneride ja patuste sõber</i>: <a href="/et/The_Urantia_Book/169#p1_2">Ur 169:1.2</a>.  <i>Sööb koos publiku ja patustega</i>: <a href="/et/The_Urantia_Book/169#p0_4">Ur 169:0.4</a>. </li>
  <li id="fn20"><a href="#cite20">↑</a> 7:36a <i>Siimon variser</i>: <a href="/et/The_Urantia_Book/147#p5_1">Ur 147:5.1</a>. </li>
  <li id="fn21"><a href="#cite21">↑</a> 7:36b-38 <i>Jeesuse jalad, mida endine hoor võidab</i>: <a href="/et/The_Urantia_Book/147#p5_3">Ur 147:5.3</a>. </li>
  <li id="fn22"><a href="#cite22">↑</a> 7:37-38 <i>Salvipakend</i>: <a href="/et/The_Urantia_Book/139#p12_10">Ur 139:12.10</a>. </li>
  <li id="fn23"><a href="#cite23">↑</a> 7:39-48 <i>tähendamissõna kahest võlgnikust</i>: <a href="/et/The_Urantia_Book/147#p5_4">Ur 147:5.4</a>. </li>
  <li id="fn24"><a href="#cite24">↑</a> 7:49-50 <i>Usk ja andeks antud patud</i>: <a href="/et/The_Urantia_Book/147#p5_5">Ur 147:5.5</a>. </li>
</ol>
</div>
