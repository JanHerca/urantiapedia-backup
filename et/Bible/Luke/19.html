<!--
title: Luuka evangeelium - Peatükk 19
description: 
published: true
date: 2022-10-6T9:46:8Z
tags: bible, bible—luke
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Luke/18">Luuka evangeelium - Peatükk 18</a></td>
        <td><a href="/et/Bible/Luke/Index">Indeks</a></td>
        <td><a href="/et/Bible/Luke/20">Luuka evangeelium - Peatükk 20</a></td>
      </tr>
    </tbody>
  </table>
</figure>
<h2> Sakkeus </h2>
<p id="v1"><sup><small>1</small></sup>  Ja tema tuli Jeeriko linna ja läks sealt läbi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja vaata, seal oli mees, Sakkeus nimi, ja see oli tölnerite ülem ja oli rikas. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja ta püüdis näha saada Jeesust, kes ta on, aga ei saanud rahva pärast, sest ta oli väikese kasvuga. </p>
<p id="v4"><sup><small>4</small></sup>  Ja ta jooksis ettepoole ja ronis metsviigipuu otsa, et teda näha; sest Jeesus pidi sealtkaudu minema. </p>
<p id="v5"><sup><small>5</small></sup>  Kui nüüd Jeesus sinna paika jõudis, vaatas ta üles ja nägi teda ning ütles temale: „Sakkeus, tule usinasti maha, sest täna ma pean jääma sinu kotta!” <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Ja ta tuli usinasti maha ja võttis teda vastu rõõmuga. </p>
<p id="v7"><sup><small>7</small></sup>  Seda nähes nurisesid kõik ning ütlesid: „Tema on ühe patuse mehe juurde läinud jalgu puhkama!” <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Aga Sakkeus astus Issanda ette ning ütles: „Vaata, Issand, poole oma varandusest ma annan vaestele; ja kui ma kellelegi olen ülekohut teinud, annan ma neljakordselt tagasi!” </p>
<p id="v9"><sup><small>9</small></sup>  Siis Jeesus ütles temale: „Täna on sellele kojale õnnistus tulnud, sest ka tema on Aabrahami poeg; <sup id="cite5"><a href="#fn5">[5]</a></sup></p>
<p id="v10"><sup><small>10</small></sup>  sest Inimese Poeg on tulnud otsima ja päästma, mis on kadunud!” <sup id="cite6"><a href="#fn6">[6]</a></sup></p>
<h2> Tähendamissõna kümnest naelast </h2>
<p id="v11"><sup><small>11</small></sup>  Aga kui nad seda kuulsid, ütles ta sinna juurde veel tähendamissõna, sellepärast et ta oli Jeruusalemma lähedal ja et nemad arvasid Jumala riigi varsti ilmuvat. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Sellepärast ta ütles: „Üks suursugune inimene läks teele kaugele maale, et omandada kuningriik ja tulla tagasi. <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  Aga ta kutsus oma kümme sulast ja andis neile kümme naela raha ning ütles neile: kaubelge seni, kuni ma tagasi tulen. <sup id="cite10"><a href="#fn10">[10]</a></sup></p>
<p id="v14"><sup><small>14</small></sup>  Aga tema kodanikud vihkasid teda ja läkitasid käskjalad temale järele ja lasksid öelda: me ei taha, et ta on kuningaks meie üle! </p>
<p id="v15"><sup><small>15</small></sup>  Ja sündis, kui tema tuli tagasi ja oli omandanud selle riigi, et ta käskis kutsuda enese juurde need sulased, kellele ta raha oli andnud, et teada saada, missugust kasu igaüks kaubeldes oli saavutanud. <sup id="cite11"><a href="#fn11">[11]</a></sup> <sup id="cite12"><a href="#fn12">[12]</a></sup></p>
<p id="v16"><sup><small>16</small></sup>  Siis tuli sinna esimene ja ütles: isand, sinu nael raha on tootnud kümme naela! <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Tema ütles talle: see on hea, sa hea sulane! Et sa kõige vähemas oled ustav olnud, siis olgu sul valitsus kümne linna üle! <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Ja teine tuli ja ütles: isand, sinu nael on tootnud viis naela! </p>
<p id="v19"><sup><small>19</small></sup>  Aga ta ütles sellelegi: ja sina valitse viie linna üle! </p>
<p id="v20"><sup><small>20</small></sup>  Veelgi tuli teine ja ütles: isand, vaata, siin on su nael, mida ma olen hoidnud higirätikus; </p>
<p id="v21"><sup><small>21</small></sup>  sest ma kartsin sind, et sa oled vali inimene; sa võtad, mida sa ei ole paigale pannud, ja lõikad, mida sa ei ole külvanud! </p>
<p id="v22"><sup><small>22</small></sup>  Ta ütles temale: sinu suust ma mõistan sind hukka, sa paha sulane! Kui sa teadsid, et ma olen vali mees ja võtan, mida ma ei ole pannud paigale, ja lõikan, mida ma ei ole külvanud, </p>
<p id="v23"><sup><small>23</small></sup>  miks sa siis ei andnud mu raha panka? Küll ma tulles oleksin selle tagasi nõudnud kasudega. </p>
<p id="v24"><sup><small>24</small></sup>  Ja ta ütles juuresseisjaile: võtke nael ära ta käest ja andke sellele, kellel on kümme! <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v25"><sup><small>25</small></sup>  Ja nad ütlesid talle: isand, temal on kümme naela! </p>
<p id="v26"><sup><small>26</small></sup>  Ma ütlen teile: kellel on, sellele antakse, aga kellel ei ole, sellelt võetakse ka see, mis tal on! <sup id="cite17"><a href="#fn17">[17]</a></sup></p>
<p id="v27"><sup><small>27</small></sup>  Aga need mu vaenlased, kes ei tahtnud mind kuningaks, tooge tänna ja tapke nad ära minu ees!” </p>
<p id="v28"><sup><small>28</small></sup>  Ja kui ta seda oli rääkinud, läks ta edasi Jeruusalemma poole. <sup id="cite18"><a href="#fn18">[18]</a></sup></p>
<h2> Jeesus tuleb Jeruusalemma kui Kuningas </h2>
<p id="v29"><sup><small>29</small></sup>  Ja sündis, kui ta Betfage ja Betaania ligi jõudis, mäe juurde, mida kutsutakse Õlimäeks, et ta läkitas kaks oma jüngrit <sup id="cite19"><a href="#fn19">[19]</a></sup></p>
<p id="v30"><sup><small>30</small></sup>  ning ütles: „Minge vastasolevasse alevisse, ja kui te sinna jõuate, leiate te kinniseotud sälu, kelle seljas ükski inimene ei ole istunud. Päästke ta lahti ja tooge siia. </p>
<p id="v31"><sup><small>31</small></sup>  Ja kui keegi teilt küsib: miks te ta lahti päästate? siis öelge nii: Issandal on teda tarvis!” </p>
<p id="v32"><sup><small>32</small></sup>  Aga need, kes olid läkitatud, läksid ja leidsid kõik nõnda, nagu ta neile oli öelnud. <sup id="cite20"><a href="#fn20">[20]</a></sup></p>
<p id="v33"><sup><small>33</small></sup>  Kui nad sälgu lahti päästsid, ütlesid selle omanikud neile: „Miks te sälu lahti päästate?” </p>
<p id="v34"><sup><small>34</small></sup>  Nemad vastasid: „Issandal on teda tarvis!” </p>
<p id="v35"><sup><small>35</small></sup>  Ja nad tõid selle Jeesuse juurde, heitsid oma riided sälu peale ja panid Jeesuse tema selga istuma. <sup id="cite21"><a href="#fn21">[21]</a></sup></p>
<p id="v36"><sup><small>36</small></sup>  Kui ta nüüd edasi liikus, laotasid nad oma riided tee peale. <sup id="cite22"><a href="#fn22">[22]</a></sup></p>
<p id="v37"><sup><small>37</small></sup>  Aga kui ta lähenes Õlimäe kallakule, hakkas kogu jüngrite hulk rõõmustades suure häälega kiitma Jumalat kõigi vägevate tegude eest, mis nad olid näinud, </p>
<p id="v38"><sup><small>38</small></sup>  ning ütlesid: „Kiidetud olgu kuningas, kes tuleb Issanda nimel, rahu taevas ja au kõrges!” </p>
<p id="v39"><sup><small>39</small></sup>  Ja mõningad variserid rahva seast ütlesid temale: „Õpetaja, sõitle oma jüngreid!” <sup id="cite23"><a href="#fn23">[23]</a></sup></p>
<p id="v40"><sup><small>40</small></sup>  Ta vastas ning ütles: „Ma ütlen teile, kui need vait jääksid, hakkaksid kivid kisendama!” </p>
<h2> Jeesus nutab Jeruusalemma pärast </h2>
<p id="v41"><sup><small>41</small></sup>  Ja kui ta ligi jõudis ja linna nägi, nuttis ta tema pärast <sup id="cite24"><a href="#fn24">[24]</a></sup> <sup id="cite25"><a href="#fn25">[25]</a></sup></p>
<p id="v42"><sup><small>42</small></sup>  ning ütles: „Kui sina teaksid sellel päeval, mis sinu rahule tarvis läheb! Ent nüüd see on pandud varjule sinu silmade eest. </p>
<p id="v43"><sup><small>43</small></sup>  Sest päevad tulevad sinu peale, mil su vaenlased teevad sinu ümber valli ja piiravad sind ja vaevavad sind kõikepidi. <sup id="cite26"><a href="#fn26">[26]</a></sup></p>
<p id="v44"><sup><small>44</small></sup>  Ja lõhuvad sind maha maatasa ja su lapsed sinu sees ega jäta kivi kivi peale, sellepärast et sa ei ole tundnud oma armukatsumisaega!” </p>
<h2> Jeesus puhastab templi </h2>
<p id="v45"><sup><small>45</small></sup>  Ja ta läks pühakotta ja hakkas välja ajama neid, kes seal müüsid ja ostsid, <sup id="cite27"><a href="#fn27">[27]</a></sup> <sup id="cite28"><a href="#fn28">[28]</a></sup> <sup id="cite29"><a href="#fn29">[29]</a></sup></p>
<p id="v46"><sup><small>46</small></sup>  ning ütles neile: „Kirjutatud on: minu koda on palvekoda, aga teie olete ta teinud röövliauguks!” </p>
<p id="v47"><sup><small>47</small></sup>  Ja ta oli iga päev õpetamas pühakojas; aga ülempreestrid ja kirjatundjad ja rahvaülemad püüdsid teda hukka saata, <sup id="cite30"><a href="#fn30">[30]</a></sup></p>
<p id="v48"><sup><small>48</small></sup>  kuid ei leidnud, mis teha. Sest kõik rahvas rippus ta küljes teda kuulates. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Luke/18">Luuka evangeelium - Peatükk 18</a></td>
        <td><a href="/et/Bible/Luke/Index">Indeks</a></td>
        <td><a href="/et/Bible/Luke/20">Luuka evangeelium - Peatükk 20</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 19:1-4 <i>Sakkeus puu otsas</i>: <a href="/et/The_Urantia_Book/171#p6_1">Ur 171:6.1</a>. </li>
  <li id="fn2"><a href="#cite2">↑</a> 19:2-6 <i>publiku, patuste sõber</i>: <a href="/et/The_Urantia_Book/121#p8_8">Ur 121:8.8</a>. </li>
  <li id="fn3"><a href="#cite3">↑</a> 19:5-6 <i>Jeesus kutsub ennast külla</i>: <a href="/et/The_Urantia_Book/171#p6_1">Ur 171:6.1</a>. </li>
  <li id="fn4"><a href="#cite4">↑</a> 19:7-8 <i>Sakkeuse pöördumine</i>: <a href="/et/The_Urantia_Book/171#p6_2">Ur 171:6.2</a>. </li>
  <li id="fn5"><a href="#cite5">↑</a> 19:9-10 <i>Jeesus tuli päästma kadunud</i>: <a href="/et/The_Urantia_Book/171#p6_3">Ur 171:6.3</a>. </li>
  <li id="fn6"><a href="#cite6">↑</a> 19:10 <i>Jumal otsib patuseid</i>: <a href="/et/The_Urantia_Book/159#p5_13">Ur 159:5.13</a>.  <i>Jumal armastab kurje</i>: <a href="/et/The_Urantia_Book/131#p10_4">Ur 131:10.4</a>.  <i>Jeesus tuli kadunud otsima ja päästma</i>: <a href="/et/The_Urantia_Book/157#p6_9">Ur 157:6.9</a>.  <i>Jeesus tuli kadunud otsima ja päästma</i>: <a href="/et/The_Urantia_Book/169#p1_3">Ur 169:1.3</a>.  <i>Otsige ja päästke neid, kes on kadunud</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn7"><a href="#cite7">↑</a> 19:11 <i>Kuningriigi evangeelium</i>: <a href="/et/The_Urantia_Book/143#p1_5">Ur 143:1.5</a>.  <i>Kuulutage kuningriigi rajamist</i>: <a href="/et/The_Urantia_Book/137#p8_6">Ur 137:8.6</a>.  <i>Kuningriigi evangeelium</i>: <a href="/et/The_Urantia_Book/193#p0_4">Ur 193:0.4</a>.  <i>Jumala kuningriik</i>: <a href="/et/The_Urantia_Book/34#p6_13">Ur 34:6.13</a>.  <i>Jumala kuningriik</i>: <a href="/et/The_Urantia_Book/153#p2_4">Ur 153:2.4</a>.  <i>Jumala kuningriik</i>: <a href="/et/The_Urantia_Book/169#p4_6">Ur 169:4.6</a>.  <i>Kuningriigi evangeelium</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn8"><a href="#cite8">↑</a> 19:11-12,14 <i>tähendamissõna naeltest</i>: <a href="/et/The_Urantia_Book/171#p8_3">Ur 171:8.3</a>. </li>
  <li id="fn9"><a href="#cite9">↑</a> 19:12-21 <i>Aeg on „üks talent“ kõigist</i>: <a href="/et/The_Urantia_Book/28#p6_9">Ur 28:6.9</a>. </li>
  <li id="fn10"><a href="#cite10">↑</a> 19:13 <i>Parable of pounds, cont.</i>: <a href="/et/The_Urantia_Book/171#p8_4">Ur 171:8.4</a>. </li>
  <li id="fn11"><a href="#cite11">↑</a> 19:15a <i>Parable of pounds, cont.</i>: <a href="/et/The_Urantia_Book/171#p8_5">Ur 171:8.5</a>. </li>
  <li id="fn12"><a href="#cite12">↑</a> 19:15b-23 <i>Tähendamissõna naeltest, jätk.</i>: <a href="/et/The_Urantia_Book/171#p8_6">Ur 171:8.6</a>. </li>
  <li id="fn13"><a href="#cite13">↑</a> 19:16-19,26 <i>Ustav väheses / ustav paljus</i>: <a href="/et/The_Urantia_Book/169#p2_6">Ur 169:2.6</a>. </li>
  <li id="fn14"><a href="#cite14">↑</a> 19:17 <i>Hästi tehtud, hea ja ustav</i>: <a href="/et/The_Urantia_Book/25#p1_6">Ur 25:1.6</a>. </li>
  <li id="fn15"><a href="#cite15">↑</a> 19:24 <i>Armastus rikkuse vastu</i>: <a href="/et/The_Urantia_Book/163#p2_10">Ur 163:2.10</a>. </li>
  <li id="fn16"><a href="#cite16">↑</a> 19:24-26 <i>Lõpetatud tähendamissõna naeltest.</i>: <a href="/et/The_Urantia_Book/171#p8_7">Ur 171:8.7</a>. </li>
  <li id="fn17"><a href="#cite17">↑</a> 19:26 <i>Rohkem antakse rohkem, vähem vähemale</i>: <a href="/et/The_Urantia_Book/151#p1_4">Ur 151:1.4</a>.  <i>On andnud, kellelt pole võtnud</i>: <a href="/et/The_Urantia_Book/109#p4_5">Ur 109:4.5</a>.  <i>Kellele on antud rohkem</i>: <a href="/et/The_Urantia_Book/151#p3_1">Ur 151:3.1</a>.  <i>Kellel on, on antud; ei ole, võtnud</i>: <a href="/et/The_Urantia_Book/176#p3_5">Ur 176:3.5</a>. </li>
  <li id="fn18"><a href="#cite18">↑</a> 19:28 <i>Reisi jätkamine</i>: <a href="/et/The_Urantia_Book/171#p8_15">Ur 171:8.15</a>. </li>
  <li id="fn19"><a href="#cite19">↑</a> 19:29-31 <i>Apostlid saadavad varsale</i>: <a href="/et/The_Urantia_Book/172#p3_6">Ur 172:3.6</a>. </li>
  <li id="fn20"><a href="#cite20">↑</a> 19:32-35a <i>Apostlid toovad varsa tagasi</i>: <a href="/et/The_Urantia_Book/172#p3_6">Ur 172:3.6</a>. </li>
  <li id="fn21"><a href="#cite21">↑</a> 19:35b-38 <i>Triumfaalne sisenemine Jeruusalemma</i>: <a href="/et/The_Urantia_Book/172#p3_9">Ur 172:3.9</a>. </li>
  <li id="fn22"><a href="#cite22">↑</a> 19:36-38 <i>Triumfaalne sisenemine</i>: <a href="/et/The_Urantia_Book/127#p5_6">Ur 127:5.6</a>. </li>
  <li id="fn23"><a href="#cite23">↑</a> 19:39-40 <i>Jeesus kaitseb sissepääsu</i>: <a href="/et/The_Urantia_Book/172#p3_13">Ur 172:3.13</a>. </li>
  <li id="fn24"><a href="#cite24">↑</a> 19:41 <i>Ei ole ebainimlik nutta</i>: <a href="/et/The_Urantia_Book/140#p5_16">Ur 140:5.16</a>. </li>
  <li id="fn25"><a href="#cite25">↑</a> 19:41-44 <i>Jeesuse kaebus Jeruusalemma pärast</i>: <a href="/et/The_Urantia_Book/172#p3_10">Ur 172:3.10</a>. </li>
  <li id="fn26"><a href="#cite26">↑</a> 19:43-44 <i>Tempel lammutamisele</i>: <a href="/et/The_Urantia_Book/128#p5_3">Ur 128:5.3</a>. </li>
  <li id="fn27"><a href="#cite27">↑</a> 19:45-46 <i>Tema Isa koda</i>: <a href="/et/The_Urantia_Book/125#p1_1">Ur 125:1.1</a>.  <i>Templi puhastamine</i>: <a href="/et/The_Urantia_Book/175#p4_6">Ur 175:4.6</a>.  <i>Jeesus puhastab templi</i>: <a href="/et/The_Urantia_Book/173#p1_7">Ur 173:1.7</a>. </li>
  <li id="fn28"><a href="#cite28">↑</a> 19:45a <i>Saabumine templisse</i>: <a href="/et/The_Urantia_Book/173#p0_3">Ur 173:0.3</a>. </li>
  <li id="fn29"><a href="#cite29">↑</a> 19:45b <i>Tõrjumata loomade müük</i>: <a href="/et/The_Urantia_Book/173#p1_1">Ur 173:1.1</a>.  <i>Rahavahetajad</i>: <a href="/et/The_Urantia_Book/173#p1_3">Ur 173:1.3</a>. </li>
  <li id="fn30"><a href="#cite30">↑</a> 19:47b-48 <i>Ametnikud on vihased, kavandavad Jeesuse surma</i>: <a href="/et/The_Urantia_Book/173#p1_9">Ur 173:1.9</a>. </li>
</ol>
</div>
