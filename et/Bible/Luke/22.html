<!--
title: Luuka evangeelium - Peatükk 22
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Luke/21">Luuka evangeelium - Peatükk 21</a></td>
        <td><a href="/et/Bible/Luke/Index">Indeks</a></td>
        <td><a href="/et/Bible/Luke/23">Luuka evangeelium - Peatükk 23</a></td>
      </tr>
    </tbody>
  </table>
</figure>
<h2> Äraandja Juudas </h2>
<p id="v1"><sup><small>1</small></sup>  Aga hapnemata leibade päev, mida kutsutakse paasapühaks, oli ligidal. </p>
<p id="v2"><sup><small>2</small></sup>  Ja ülempreestrid ja kirjatundjad pidasid aru, kuidas teda surmata; sest nad kartsid rahvast. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Aga saatan oli läinud Juudase sisse, keda liignimega hüüti Iskariotiks, kes oli nende kaheteistkümne arvust. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Ja ta läks ära ja rääkis ülempreestrite ja sõjapealikutega, kuidas ta võiks tema ära anda nende kätte. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v5"><sup><small>5</small></sup>  Ja nad said rõõmsaks ja leppisid kokku, et nad annavad temale raha. </p>
<p id="v6"><sup><small>6</small></sup>  Tema nõustus sellega ja otsis parajat juhust tema äraandmiseks neile ilma rahva teadmata. </p>
<h2> Ettevalmistused paasatalle söömiseks </h2>
<p id="v7"><sup><small>7</small></sup>  Nii jõudis kätte hapnemata leibade päev, mil paasatall pidi tapetama. </p>
<p id="v8"><sup><small>8</small></sup>  Ja ta läkitas Peetruse ja Johannese ning ütles: „Minge ja valmistage meile paasatall, et me seda sööksime.” <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Aga nad küsisid temalt: „Kus sa tahad, et me selle valmistame?” </p>
<p id="v10"><sup><small>10</small></sup>  Tema vastas neile: „Vaata, kui te linna sisse lähete, siis tuleb teile vastu inimene, kes kannab veekruusi; minge tema järele sinna majasse, kuhu ta sisse läheb, <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  ja öelge selle maja isandale: Õpetaja ütleb sulle: kus on võõrastetuba, kus ma võiksin süüa paasatalle oma jüngritega? </p>
<p id="v12"><sup><small>12</small></sup>  Siis ta näitab teile suure ülemise toa; seal valmistage.” </p>
<p id="v13"><sup><small>13</small></sup>  Ent kui nad ära läksid, leidsid nad nõnda, nagu ta neile oli öelnud. Ja nad valmistasid paasatalle. <sup id="cite9"><a href="#fn9">[9]</a></sup></p>
<h2> Jeesuse viimne paasatalle söömine </h2>
<p id="v14"><sup><small>14</small></sup>  Ja kui tund kätte jõudis, istus ta maha ja apostlid ühes temaga. <sup id="cite10"><a href="#fn10">[10]</a></sup></p>
<p id="v15"><sup><small>15</small></sup>  Ja ta ütles neile: „Ma olen südamest igatsenud seda paasatalle süüa ühes teiega, enne kui ma kannatan. <sup id="cite11"><a href="#fn11">[11]</a></sup></p>
<p id="v16"><sup><small>16</small></sup>  Sest ma ütlen teile, et ma ei söö enam sellest, kuni kõik on täide läinud Jumala riigis!” <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Ja ta võttis karika, tänas ning ütles: „Võtke see ja jagage eneste vahel. <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Sest ma ütlen teile, et mina ei joo enam viinapuu viljast, enne kui tuleb Jumala riik!” </p>
<p id="v19"><sup><small>19</small></sup>  Ja ta võttis leiva, tänas ja murdis ja andis neile ning ütles: „See on minu ihu, mis teie eest antakse; seda tehke minu mälestuseks!” <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v20"><sup><small>20</small></sup>  Samuti ka karika pärast õhtusöömaaega ja ütles: „See karikas on uus leping minu veres, mis teie eest valatakse. <sup id="cite17"><a href="#fn17">[17]</a></sup></p>
<p id="v21"><sup><small>21</small></sup>  Aga vaata, mu äraandja käsi on minuga lauas! <sup id="cite18"><a href="#fn18">[18]</a></sup></p>
<p id="v22"><sup><small>22</small></sup>  Ja Inimese Poeg läheb küll ära, nõnda nagu see on määratud; ometi häda sellele inimesele, kes ta ära annab!” </p>
<p id="v23"><sup><small>23</small></sup>  Ja nemad hakkasid küsima üksteiselt, kes see küll peaks nende seast olema, kes seda teeb. <sup id="cite19"><a href="#fn19">[19]</a></sup></p>
<h2> Inimese tõeline suurus </h2>
<p id="v24"><sup><small>24</small></sup>  Aga nende seas tõusis vaidlus ka selle kohta, keda neist tuleks arvata suuremaks. <sup id="cite20"><a href="#fn20">[20]</a></sup></p>
<p id="v25"><sup><small>25</small></sup>  Siis tema ütles neile: „Rahvaste kuningad valitsevad isandaina nende üle ja nende võimumehi hüütakse armulisiks isandaiks. <sup id="cite21"><a href="#fn21">[21]</a></sup></p>
<p id="v26"><sup><small>26</small></sup>  Kuid teie ärge olge nõnda, vaid suurem teie seast olgu nagu noorem, ja ülem nõnda nagu see, kes teenib. <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v27"><sup><small>27</small></sup>  Sest kumb on suurem, kas see, kes istub lauas, või see, kes teenib? Eks see, kes istub lauas? Ent mina olen teie seas nõnda nagu see, kes teenib. <sup id="cite24"><a href="#fn24">[24]</a></sup></p>
<p id="v28"><sup><small>28</small></sup>  Aga teie olete need, kes minu juurde on jäänud mu kiusatustes; <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup></p>
<p id="v29"><sup><small>29</small></sup>  ja mina sean teile riigi, nõnda nagu minu Isa selle mulle on seadnud, </p>
<p id="v30"><sup><small>30</small></sup>  et te sööksite ja jooksite minu lauas minu riigis ja istuksite aujärgedel ja mõistaksite kohut Iisraeli kaheteistkümne suguharu üle!” </p>
<h2> Jeesus kuulutab ette, et Peetrus teda salgab </h2>
<p id="v31"><sup><small>31</small></sup>  „Siimon, Siimon, vaata, saatan on väga püüdnud sõeluda teid nagu nisu! <sup id="cite27"><a href="#fn27">[27]</a></sup> <sup id="cite28"><a href="#fn28">[28]</a></sup></p>
<p id="v32"><sup><small>32</small></sup>  Aga mina olen sinu eest palunud, et su usk ära ei lõpeks, ja kui sa pärast pöördud, siis kinnita oma vendi!” <sup id="cite29"><a href="#fn29">[29]</a></sup> <sup id="cite30"><a href="#fn30">[30]</a></sup> <sup id="cite31"><a href="#fn31">[31]</a></sup></p>
<p id="v33"><sup><small>33</small></sup>  Aga tema ütles talle: „Issand, ma olen valmis sinuga minema niihästi vangi kui surma!” <sup id="cite32"><a href="#fn32">[32]</a></sup></p>
<p id="v34"><sup><small>34</small></sup>  Kuid ta ütles: „Ma ütlen sulle, Peetrus: kukk ei laula täna mitte enne, kui sina oled kolm korda salanud, et sa mind tunned!” <sup id="cite33"><a href="#fn33">[33]</a></sup></p>
<p id="v35"><sup><small>35</small></sup>  Ja ta ütles neile: „Kui ma teid läkitasin kukruta ja paunata ja jalatseita, kas oli teil midagi puudu?” Nemad vastasid: „Ei midagi!” <sup id="cite34"><a href="#fn34">[34]</a></sup></p>
<p id="v36"><sup><small>36</small></sup>  Siis ta ütles neile: „Aga nüüd, kellel on kukkur, see võtku ta kaasa, nõndasamuti ka paun; ja kellel ei ole, see müügu ära oma kuub ja ostku mõõk! </p>
<p id="v37"><sup><small>37</small></sup>  Sest ma ütlen teile, et minus peab veel täide minema, mis on kirjutatud: „Ja teda arvati üleastujate hulka!” Sest mis minusse puutub, jõuab lõpule!” </p>
<p id="v38"><sup><small>38</small></sup>  Aga nemad ütlesid: „Issand, ennäe, siin on kaks mõõka!” Tema ütles neile: „Sellest jätkub!” </p>
<h2> Jeesus Õlimäel </h2>
<p id="v39"><sup><small>39</small></sup>  Ja ta läks välja ja tuli oma viisi järgi Õlimäele. Ent ka tema jüngrid järgisid teda. </p>
<p id="v40"><sup><small>40</small></sup>  Ja kui ta jõudis kohale, ütles ta neile: „Palvetage, et te ei satuks kiusatusse!” </p>
<p id="v41"><sup><small>41</small></sup>  Ta ise läks neist eemale, niikaugele kui kiviga jõuab visata, heitis põlvili maha ja palvetas, <sup id="cite35"><a href="#fn35">[35]</a></sup></p>
<p id="v42"><sup><small>42</small></sup>  öeldes: „Isa, kui sa tahad, siis võta see karikas minult ära; ometi ärgu sündigu minu, vaid sinu tahtmine!” <sup id="cite36"><a href="#fn36">[36]</a></sup></p>
<p id="v43"><sup><small>43</small></sup>  Siis ilmus temale ingel taevast ja kinnitas teda. <sup id="cite37"><a href="#fn37">[37]</a></sup></p>
<p id="v44"><sup><small>44</small></sup>  Ja heideldes raskesti, palvetas ta veel pinevamalt; ja tema higi oli nagu verepisarad, mis langesid maa peale. <sup id="cite38"><a href="#fn38">[38]</a></sup> <sup id="cite39"><a href="#fn39">[39]</a></sup></p>
<p id="v45"><sup><small>45</small></sup>  Ja ta tõusis üles palvetamast ning tuli oma jüngrite juurde ja leidis nad magamast kurbuse pärast. <sup id="cite40"><a href="#fn40">[40]</a></sup></p>
<p id="v46"><sup><small>46</small></sup>  Ja ta ütles neile: „Miks te magate? Tõuske üles ja palvetage, et te ei satuks kiusatusse!” </p>
<h2> Jeesuse vangistamine </h2>
<p id="v47"><sup><small>47</small></sup>  Kui tema alles rääkis, vaata, siis tuli rahvast ja see, keda hüüti Juudaseks, üks neist kaheteistkümnest, käis nende ees ja tuli Jeesuse ligi teda suudlema. <sup id="cite41"><a href="#fn41">[41]</a></sup> <sup id="cite42"><a href="#fn42">[42]</a></sup></p>
<p id="v48"><sup><small>48</small></sup>  Aga Jeesus ütles temale: „Juudas, annad sa Inimese Poja suudlusega ära?” </p>
<p id="v49"><sup><small>49</small></sup>  Kui nüüd kaaslased seda nägid, mis oli tulemas, ütlesid nad: „Issand, kas me peame mõõgaga sekka lööma?” <sup id="cite43"><a href="#fn43">[43]</a></sup></p>
<p id="v50"><sup><small>50</small></sup>  Ja üks neist lõi ülempreestri sulast ning raius tema parema kõrva ära. </p>
<p id="v51"><sup><small>51</small></sup>  Aga Jeesus kostis ning ütles: „Jätke sellega!” Ja ta puudutas tema kõrva ja tegi ta terveks. </p>
<p id="v52"><sup><small>52</small></sup>  Siis Jeesus ütles ülempreestritele ja pühakoja pealikuile ja vanemaile, kes tema vastu olid tulnud: „Te olete tulnud välja otsekui röövli vastu mõõkade ja nuiadega! <sup id="cite44"><a href="#fn44">[44]</a></sup></p>
<p id="v53"><sup><small>53</small></sup>  Kui ma iga päev teie juures olin pühakojas, ei ole te pistnud käsi mu külge. Ent see on teie tund ja pimeduse võimus!” </p>
<h2> Peetrus salgab Jeesuse </h2>
<p id="v54"><sup><small>54</small></sup>  Aga nad võtsid ta kinni ja viisid ning tõid tema ülempreestri kotta. Aga Peetrus järgis teda kaugelt. <sup id="cite45"><a href="#fn45">[45]</a></sup></p>
<p id="v55"><sup><small>55</small></sup>  Ja kui nad keset õue süütasid tule ja üheskoos maha istusid, istus ka Peetrus nende keskele. <sup id="cite46"><a href="#fn46">[46]</a></sup> <sup id="cite47"><a href="#fn47">[47]</a></sup></p>
<p id="v56"><sup><small>56</small></sup>  Siis nägi üks ümmardaja teda tule ääres istuvat ning jäi temale otsa vaatama ja ütles: „Ka see oli ühes temaga!” <sup id="cite48"><a href="#fn48">[48]</a></sup></p>
<p id="v57"><sup><small>57</small></sup>  Aga tema salgas ning ütles: „Naine, mina teda ei tunne!” </p>
<p id="v58"><sup><small>58</small></sup>  Üürikese aja pärast nägi teda teine, keegi mees, ning ütles: „Sinagi oled nende seast!” Kuid Peetrus ütles: „Inimene, mina ei ole mitte!” <sup id="cite49"><a href="#fn49">[49]</a></sup></p>
<p id="v59"><sup><small>59</small></sup>  Ja umbes tund aega hiljem kinnitas seda keegi teine ning ütles: „Tõepoolest, see oli temaga, sest ta on ju galilealane!” <sup id="cite50"><a href="#fn50">[50]</a></sup></p>
<p id="v60"><sup><small>60</small></sup>  Aga Peetrus ütles: „Inimene, ma ei mõista, mida sa räägid!” Ja sedamaid laulis kukk! <sup id="cite51"><a href="#fn51">[51]</a></sup></p>
<p id="v61"><sup><small>61</small></sup>  Ja Issand pöördus ja vaatas Peetrusele; ja Peetrusele tuli meelde Issanda sõna, kuidas ta temale oli öelnud: „Enne kui kukk täna laulab, salgad sa mind kolm korda!” <sup id="cite52"><a href="#fn52">[52]</a></sup> <sup id="cite53"><a href="#fn53">[53]</a></sup></p>
<p id="v62"><sup><small>62</small></sup>  Ja ta läks välja ja nuttis kibedasti. <sup id="cite54"><a href="#fn54">[54]</a></sup></p>
<h2> Jeesust pilgatakse ja pekstakse </h2>
<p id="v63"><sup><small>63</small></sup>  Aga mehed, kes Jeesust kinni hoidsid, naersid ja peksid teda, <sup id="cite55"><a href="#fn55">[55]</a></sup> <sup id="cite56"><a href="#fn56">[56]</a></sup></p>
<p id="v64"><sup><small>64</small></sup>  ja nad katsid ta silmad kinni ja küsisid temalt ning ütlesid: „Mõista kui prohvet, kes see on, kes sind lõi!” </p>
<p id="v65"><sup><small>65</small></sup>  Ja palju muid pilkesõnu nad rääkisid tema vastu. </p>
<h2> Jeesus Suurkohtu ees </h2>
<p id="v66"><sup><small>66</small></sup>  Ja kui valgeks läks, tulid rahvavanemad, ülempreestrid ja kirjatundjad kokku ja viisid ta üles oma Suurkohtu ette <sup id="cite57"><a href="#fn57">[57]</a></sup> <sup id="cite58"><a href="#fn58">[58]</a></sup></p>
<p id="v67"><sup><small>67</small></sup>  ning ütlesid: „Kui sina oled Kristus, siis ütle meile!” Tema vastas neile: „Kui ma teile ütlen, ei usu te ju mitte, <sup id="cite59"><a href="#fn59">[59]</a></sup> <sup id="cite60"><a href="#fn60">[60]</a></sup> <sup id="cite61"><a href="#fn61">[61]</a></sup> <sup id="cite62"><a href="#fn62">[62]</a></sup></p>
<p id="v68"><sup><small>68</small></sup>  ja kui ma küsin, ei vasta te mitte! </p>
<p id="v69"><sup><small>69</small></sup>  Ent nüüdsest peale hakkab Inimese Poeg istuma Jumala väe paremal poolel!” </p>
<p id="v70"><sup><small>70</small></sup>  Aga nad kõik ütlesid: „Kas siis sina oled Jumala Poeg?” Tema ütles neile: „Jah, ma olen!” </p>
<p id="v71"><sup><small>71</small></sup>  Siis nad ütlesid: „Mis tunnistust me veel vajame? Oleme ju ise seda kuulnud tema suust!” <sup id="cite63"><a href="#fn63">[63]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Luke/21">Luuka evangeelium - Peatükk 21</a></td>
        <td><a href="/et/Bible/Luke/Index">Indeks</a></td>
        <td><a href="/et/Bible/Luke/23">Luuka evangeelium - Peatükk 23</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 22:2 <i>Sanhedriini koosolek Kaiafase juures</i>: <a href="/et/The_Urantia_Book/177#p4_1">Ur 177:4.1</a>. </li>
  <li id="fn2"><a href="#cite2">↑</a> 22:2b <i>Hirm rahvahulkade ees</i>: <a href="/et/The_Urantia_Book/177#p4_6">Ur 177:4.6</a>. </li>
  <li id="fn3"><a href="#cite3">↑</a> 22:3-5,47-48 <i>Juudase reetmine</i>: <a href="/et/The_Urantia_Book/139#p12_12">Ur 139:12.12</a>. </li>
  <li id="fn4"><a href="#cite4">↑</a> 22:3-6 <i>Juudas otsustab reetmise üle</i>: <a href="/et/The_Urantia_Book/172#p1_7">Ur 172:1.7</a>. </li>
  <li id="fn5"><a href="#cite5">↑</a> 22:4-6 <i>„Tasu“, kui reedab Jeesuse</i>: <a href="/et/The_Urantia_Book/177#p4_8">Ur 177:4.8</a>. </li>
  <li id="fn6"><a href="#cite6">↑</a> 22:4a <i>Juudas läheb Kaifase majja</i>: <a href="/et/The_Urantia_Book/177#p4_1">Ur 177:4.1</a>. </li>
  <li id="fn7"><a href="#cite7">↑</a> 22:8-9 <i>Kus süüa paasapüha?</i>: <a href="/et/The_Urantia_Book/178#p2_5">Ur 178:2.5</a>. </li>
  <li id="fn8"><a href="#cite8">↑</a> 22:10-12 <i>Jälgi meest kannuga</i>: <a href="/et/The_Urantia_Book/178#p2_7">Ur 178:2.7</a>. </li>
  <li id="fn9"><a href="#cite9">↑</a> 22:13 <i>Ülemisse tuppa</i>: <a href="/et/The_Urantia_Book/178#p2_8">Ur 178:2.8</a>. </li>
  <li id="fn10"><a href="#cite10">↑</a> 22:14 <i>Jeesus siseneb, istub</i>: <a href="/et/The_Urantia_Book/179#p1_7">Ur 179:1.7</a>. </li>
  <li id="fn11"><a href="#cite11">↑</a> 22:15-16 <i>Jeesus räägib lõpust</i>: <a href="/et/The_Urantia_Book/179#p2_1">Ur 179:2.1</a>. </li>
  <li id="fn12"><a href="#cite12">↑</a> 22:16,18 <i>Kuulutage kuningriigi rajamist</i>: <a href="/et/The_Urantia_Book/137#p8_6">Ur 137:8.6</a>.  <i>Kuningriigi evangeelium</i>: <a href="/et/The_Urantia_Book/193#p0_4">Ur 193:0.4</a>.  <i>Jumala kuningriik</i>: <a href="/et/The_Urantia_Book/153#p2_4">Ur 153:2.4</a>.  <i>Jumala kuningriik</i>: <a href="/et/The_Urantia_Book/169#p4_6">Ur 169:4.6</a>.  <i>Kuningriigi evangeelium</i>: <a href="/et/The_Urantia_Book/143#p1_5">Ur 143:1.5</a>. </li>
  <li id="fn13"><a href="#cite13">↑</a> 22:16-18 <i>Jumala kuningriik</i>: <a href="/et/The_Urantia_Book/34#p6_13">Ur 34:6.13</a>.  <i>Kuningriigi evangeelium</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn14"><a href="#cite14">↑</a> 22:17-18 <i>Esimene karikas</i>: <a href="/et/The_Urantia_Book/179#p2_2">Ur 179:2.2</a>. </li>
  <li id="fn15"><a href="#cite15">↑</a> 22:19 <i>Elu leib</i>: <a href="/et/The_Urantia_Book/179#p5_3">Ur 179:5.3</a>. </li>
  <li id="fn16"><a href="#cite16">↑</a> 22:19c <i>Tuleta meelde Jeesuse elu</i>: <a href="/et/The_Urantia_Book/179#p5_7">Ur 179:5.7</a>.  <i>Mälestusõhtusöömaaeg</i>: <a href="/et/The_Urantia_Book/179#p5_9">Ur 179:5.9</a>. </li>
  <li id="fn17"><a href="#cite17">↑</a> 22:20 <i>Õnnistuskarikas</i>: <a href="/et/The_Urantia_Book/179#p5_1">Ur 179:5.1</a>.  <i>Teine karikas</i>: <a href="/et/The_Urantia_Book/179#p2_2">Ur 179:2.2</a>. </li>
  <li id="fn18"><a href="#cite18">↑</a> 22:21-22 <i>Reetur ei ole vajalik</i>: <a href="/et/The_Urantia_Book/179#p4_2">Ur 179:4.2</a>. </li>
  <li id="fn19"><a href="#cite19">↑</a> 22:23 <i>„Kas see olen mina?“</i>: <a href="/et/The_Urantia_Book/179#p4_2">Ur 179:4.2</a>. </li>
  <li id="fn20"><a href="#cite20">↑</a> 22:24 <i>Apostlite vaidlus auastmete üle</i>: <a href="/et/The_Urantia_Book/179#p1_4">Ur 179:1.4</a>.  <i>Jeesus teadis vaidlusest auastmete üle</i>: <a href="/et/The_Urantia_Book/179#p3_9">Ur 179:3.9</a>. </li>
  <li id="fn21"><a href="#cite21">↑</a> 22:25-27 <i>Teenistuse tähtsus</i>: <a href="/et/The_Urantia_Book/179#p3_9">Ur 179:3.9</a>. </li>
  <li id="fn22"><a href="#cite22">↑</a> 22:26 <i>Kui olla suurim, saada teenijaks</i>: <a href="/et/The_Urantia_Book/56#p10_14">Ur 56:10.14</a>.  <i>Saage suureks teenistuse kaudu</i>: <a href="/et/The_Urantia_Book/140#p1_6">Ur 140:1.6</a>.  <i>Kes oleks suurim</i>: <a href="/et/The_Urantia_Book/41#p10_5">Ur 41:10.5</a>.  <i>Kõige suurem on kõigi teenija</i>: <a href="/et/The_Urantia_Book/137#p8_11">Ur 137:8.11</a>.  <i>Suurim olgu teenija kõigist</i>: <a href="/et/The_Urantia_Book/28#p6_18">Ur 28:6.18</a>.  <i>Armastav teenimine</i>: <a href="/et/The_Urantia_Book/170#p3_8">Ur 170:3.8</a>.  <i>Kes oleks suurem: teenida</i>: <a href="/et/The_Urantia_Book/175#p1_10">Ur 175:1.10</a>.  <i>Kes on suurim</i>: <a href="/et/The_Urantia_Book/158#p8_1">Ur 158:8.1</a>.  <i>Suurim peab olema teenija</i>: <a href="/et/The_Urantia_Book/158#p6_3">Ur 158:6.3</a>. </li>
  <li id="fn23"><a href="#cite23">↑</a> 22:26-27 <i>Et olla esimene, minister</i>: <a href="/et/The_Urantia_Book/158#p8_1">Ur 158:8.1</a>. </li>
  <li id="fn24"><a href="#cite24">↑</a> 22:27a <i>Diskursus peremehest ja sulasest</i>: <a href="/et/The_Urantia_Book/179#p3_8">Ur 179:3.8</a>. </li>
  <li id="fn25"><a href="#cite25">↑</a> 22:28 <i>Kõik punkte proovitud ja proovitud</i>: <a href="/et/The_Urantia_Book/119#p5_2">Ur 119:5.2</a>.  <i>Kõik punkte proovitud ja proovitud</i>: <a href="/et/The_Urantia_Book/119#p4_4">Ur 119:4.4</a>.  <i>Kõik punkte proovitud ja proovitud</i>: <a href="/et/The_Urantia_Book/119#p3_7">Ur 119:3.7</a>. </li>
  <li id="fn26"><a href="#cite26">↑</a> 22:28-30 <i>Tasu teenimise eest</i>: <a href="/et/The_Urantia_Book/179#p3_9">Ur 179:3.9</a>. </li>
  <li id="fn27"><a href="#cite27">↑</a> 22:31 <i>Saatana soov</i>: <a href="/et/The_Urantia_Book/183#p0_4">Ur 183:0.4</a>. </li>
  <li id="fn28"><a href="#cite28">↑</a> 22:31-32 <i>Mida Jeesus ütles Peetrusele</i>: <a href="/et/The_Urantia_Book/191#p1_2">Ur 191:1.2</a>. </li>
  <li id="fn29"><a href="#cite29">↑</a> 22:32 <i>Implitsiitne usk</i>: <a href="/et/The_Urantia_Book/156#p5_12">Ur 156:5.12</a>. </li>
  <li id="fn30"><a href="#cite30">↑</a> 22:32a <i>Ma palvetan teie jõudu</i>: <a href="/et/The_Urantia_Book/181#p2_30">Ur 181:2.30</a>. </li>
  <li id="fn31"><a href="#cite31">↑</a> 22:32b <i>Tugevdage vennad</i>: <a href="/et/The_Urantia_Book/181#p2_29">Ur 181:2.29</a>. </li>
  <li id="fn32"><a href="#cite32">↑</a> 22:33 <i>Peetruse kiidulaul</i>: <a href="/et/The_Urantia_Book/181#p2_28">Ur 181:2.28</a>. </li>
  <li id="fn33"><a href="#cite33">↑</a> 22:34 <i>Ennustab Peetruse eitust</i>: <a href="/et/The_Urantia_Book/181#p2_29">Ur 181:2.29</a>.  <i>Hoiatussõnad</i>: <a href="/et/The_Urantia_Book/184#p2_8">Ur 184:2.8</a>. </li>
  <li id="fn34"><a href="#cite34">↑</a> 22:35-36 <i>Tehke ettevalmistusi tööks</i>: <a href="/et/The_Urantia_Book/180#p0_2">Ur 180:0.2</a>. </li>
  <li id="fn35"><a href="#cite35">↑</a> 22:41-42 <i>Ketsemani palve</i>: <a href="/et/The_Urantia_Book/182#p3_1">Ur 182:3.1</a>. </li>
  <li id="fn36"><a href="#cite36">↑</a> 22:42 <i>Jeesus õpetas „Isa tahtmist“</i>: <a href="/et/The_Urantia_Book/170#p2_20">Ur 170:2.20</a>.  <i>Jeesus otsustab: ela Isa tahte järgi</i>: <a href="/et/The_Urantia_Book/136#p8_3">Ur 136:8.3</a>.  <i>Jeesus elab Isa tahet</i>: <a href="/et/The_Urantia_Book/120#p2_1">Ur 120:2.1</a>.  <i>Elage Isa tahte järgi, ilmutage Teda</i>: <a href="/et/The_Urantia_Book/131#p10_2">Ur 131:10.2</a>.  <i>Jeesus tegi Isa tahtmist</i>: <a href="/et/The_Urantia_Book/183#p1_1">Ur 183:1.1</a>.  <i>Ärge tehke minu tahtmist, vaid teie tahtmist</i>: <a href="/et/The_Urantia_Book/136#p4_4">Ur 136:4.4</a>.  <i>Jeesus, et elada meie Isa tahtmist</i>: <a href="/et/The_Urantia_Book/120#p2_8">Ur 120:2.8</a>.  <i>„Ärge tehke minu tahtmist, vaid teie tahtmist“</i>: <a href="/et/The_Urantia_Book/160#p1_11">Ur 160:1.11</a>.  <i>Jeesus tegi Isa tahtmist</i>: <a href="/et/The_Urantia_Book/196#p0_14">Ur 196:0.14</a>.  <i>Universaalse Isa tahte avalikustamine</i>: <a href="/et/The_Urantia_Book/120#p0_4">Ur 120:0.4</a>.  <i>Joo karikas</i>: <a href="/et/The_Urantia_Book/20#p6_7">Ur 20:6.7</a>.  <i>Jeesus elas Isa tahtmist</i>: <a href="/et/The_Urantia_Book/119#p8_4">Ur 119:8.4</a>.  <i>Jeesus tegi oma Isa tahtmist</i>: <a href="/et/The_Urantia_Book/196#p0_10">Ur 196:0.10</a>.  <i>Mitte minu tahtmist, vaid Isa tahtmist</i>: <a href="/et/The_Urantia_Book/109#p6_5">Ur 109:6.5</a>.  <i>Su tahe sündigu</i>: <a href="/et/The_Urantia_Book/140#p5_11">Ur 140:5.11</a>.  <i>Juua kibe karikas</i>: <a href="/et/The_Urantia_Book/136#p9_4">Ur 136:9.4</a>.  <i>Soov teha Isa tahet</i>: <a href="/et/The_Urantia_Book/1#p2_3">Ur 1:2.3</a>.  <i>Jeesus elas Isa tahtmist</i>: <a href="/et/The_Urantia_Book/128#p7_2">Ur 128:7.2</a>.  <i>Minu tahtmine, et teie tahtmine saaks teoks</i>: <a href="/et/The_Urantia_Book/118#p8_11">Ur 118:8.11</a>.  <i>Do will of God</i>: <a href="/et/The_Urantia_Book/117#p0_1">Ur 117:0.1</a>.  <i>Jeesus tuli tegema Isa tahtmist</i>: <a href="/et/The_Urantia_Book/143#p1_4">Ur 143:1.4</a>.  <i>Jeesus elas Isa tahtmist</i>: <a href="/et/The_Urantia_Book/141#p7_11">Ur 141:7.11</a>.  <i>Tõotab elada Isa tahte järgi</i>: <a href="/et/The_Urantia_Book/136#p10_1">Ur 136:10.1</a>.  <i>Ma olen teinud Isa tahtmist</i>: <a href="/et/The_Urantia_Book/180#p3_9">Ur 180:3.9</a>.  <i>Mitte minu, vaid Jumala tahe</i>: <a href="/et/The_Urantia_Book/111#p5_6">Ur 111:5.6</a>.  <i>Elada Isa tahtele alludes</i>: <a href="/et/The_Urantia_Book/120#p4_1">Ur 120:4.1</a>. </li>
  <li id="fn37"><a href="#cite37">↑</a> 22:43 <i>Teenivad vaimud</i>: <a href="/et/The_Urantia_Book/167#p7_4">Ur 167:7.4</a>.  <i>Võimas ingel osales</i>: <a href="/et/The_Urantia_Book/182#p3_2">Ur 182:3.2</a>.  <i>Ingli sõnad</i>: <a href="/et/The_Urantia_Book/182#p3_6">Ur 182:3.6</a>. </li>
  <li id="fn38"><a href="#cite38">↑</a> 22:44 <i>Jeesuse agoonia</i>: <a href="/et/The_Urantia_Book/182#p3_7">Ur 182:3.7</a>. </li>
  <li id="fn39"><a href="#cite39">↑</a> 22:44-46 <i>3D palve, 3D uni</i>: <a href="/et/The_Urantia_Book/182#p3_4">Ur 182:3.4</a>. </li>
  <li id="fn40"><a href="#cite40">↑</a> 22:45-46 <i>Apostlite uni</i>: <a href="/et/The_Urantia_Book/182#p3_3">Ur 182:3.3</a>. </li>
  <li id="fn41"><a href="#cite41">↑</a> 22:47 <i>Juudas valmistub Jeesuse reetmiseks</i>: <a href="/et/The_Urantia_Book/183#p3_1">Ur 183:3.1</a>. </li>
  <li id="fn42"><a href="#cite42">↑</a> 22:47b-48 <i>Jeesus reedeti suudlusega</i>: <a href="/et/The_Urantia_Book/183#p3_5">Ur 183:3.5</a>. </li>
  <li id="fn43"><a href="#cite43">↑</a> 22:49-51 <i>Rünnak Malcuse vastu</i>: <a href="/et/The_Urantia_Book/183#p3_7">Ur 183:3.7</a>. </li>
  <li id="fn44"><a href="#cite44">↑</a> 22:52-53 <i>Miks mind siia viia?</i>: <a href="/et/The_Urantia_Book/183#p3_8">Ur 183:3.8</a>. </li>
  <li id="fn45"><a href="#cite45">↑</a> 22:54 <i>Peetrus järgneb kaugelt</i>: <a href="/et/The_Urantia_Book/183#p3_10">Ur 183:3.10</a>.  <i>Jeesus viiakse Kaifase juurde</i>: <a href="/et/The_Urantia_Book/184#p1_9">Ur 184:1.9</a>.  <i>Peeter siseneb hoovi</i>: <a href="/et/The_Urantia_Book/184#p2_1">Ur 184:2.1</a>.  <i>Kaugelt jälgimine</i>: <a href="/et/The_Urantia_Book/139#p2_9">Ur 139:2.9</a>. </li>
  <li id="fn46"><a href="#cite46">↑</a> 22:55 <i>Peetrus soojendab ennast</i>: <a href="/et/The_Urantia_Book/184#p2_2">Ur 184:2.2</a>. </li>
  <li id="fn47"><a href="#cite47">↑</a> 22:55-62 <i>Peetruse eitamine</i>: <a href="/et/The_Urantia_Book/139#p2_6">Ur 139:2.6</a>.  <i>Peetruse eitamine</i>: <a href="/et/The_Urantia_Book/139#p2_5">Ur 139:2.5</a>. </li>
  <li id="fn48"><a href="#cite48">↑</a> 22:56-57 <i>Esimene eitamine</i>: <a href="/et/The_Urantia_Book/184#p2_4">Ur 184:2.4</a>. </li>
  <li id="fn49"><a href="#cite49">↑</a> 22:58 <i>Teine eitamine</i>: <a href="/et/The_Urantia_Book/184#p2_5">Ur 184:2.5</a>. </li>
  <li id="fn50"><a href="#cite50">↑</a> 22:59-60a <i>Kolmas eitamine</i>: <a href="/et/The_Urantia_Book/184#p2_7">Ur 184:2.7</a>. </li>
  <li id="fn51"><a href="#cite51">↑</a> 22:60b <i>Kukk varises</i>: <a href="/et/The_Urantia_Book/184#p2_8">Ur 184:2.8</a>. </li>
  <li id="fn52"><a href="#cite52">↑</a> 22:61a <i>Jeesus vaatab Peetrusele otsa</i>: <a href="/et/The_Urantia_Book/184#p2_8">Ur 184:2.8</a>. </li>
  <li id="fn53"><a href="#cite53">↑</a> 22:61b <i>Peetrus mäletas</i>: <a href="/et/The_Urantia_Book/184#p2_8">Ur 184:2.8</a>. </li>
  <li id="fn54"><a href="#cite54">↑</a> 22:62 <i>Ei ole ebainimlik nutta</i>: <a href="/et/The_Urantia_Book/140#p5_16">Ur 140:5.16</a>.  <i>Peetrus nuttis kibedalt</i>: <a href="/et/The_Urantia_Book/184#p2_9">Ur 184:2.9</a>. </li>
  <li id="fn55"><a href="#cite55">↑</a> 22:63 <i>Häire kohtus</i>: <a href="/et/The_Urantia_Book/184#p3_15">Ur 184:3.15</a>. </li>
  <li id="fn56"><a href="#cite56">↑</a> 22:63-65 <i>Jeesus ei tundnud viha</i>: <a href="/et/The_Urantia_Book/186#p2_10">Ur 186:2.10</a>.  <i>Jeesuse alandamine</i>: <a href="/et/The_Urantia_Book/184#p4_1">Ur 184:4.1</a>. </li>
  <li id="fn57"><a href="#cite57">↑</a> 22:66a <i>Sanhedriin koguneb</i>: <a href="/et/The_Urantia_Book/184#p3_1">Ur 184:3.1</a>. </li>
  <li id="fn58"><a href="#cite58">↑</a> 22:66b <i>Jeesus tõi sisse</i>: <a href="/et/The_Urantia_Book/184#p3_5">Ur 184:3.5</a>. </li>
  <li id="fn59"><a href="#cite59">↑</a> 22:67,69-70 <i>Jeesus tunnistab, et mina olen päästja</i>: <a href="/et/The_Urantia_Book/184#p3_11">Ur 184:3.11</a>. </li>
  <li id="fn60"><a href="#cite60">↑</a> 22:67-68 <i>Küsimused „vaatajate“ poolt</i>: <a href="/et/The_Urantia_Book/184#p5_7">Ur 184:5.7</a>. </li>
  <li id="fn61"><a href="#cite61">↑</a> 22:67-68,70 <i>Vestlus Annasega</i>: <a href="/et/The_Urantia_Book/184#p1_8">Ur 184:1.8</a>. </li>
  <li id="fn62"><a href="#cite62">↑</a> 22:67-70 <i>Jeesus vastas küsimustele: jumalikkus</i>: <a href="/et/The_Urantia_Book/186#p2_2">Ur 186:2.2</a>. </li>
  <li id="fn63"><a href="#cite63">↑</a> 22:71 <i>Ülempreestri vastus</i>: <a href="/et/The_Urantia_Book/184#p3_12">Ur 184:3.12</a>. </li>
</ol>
</div>
