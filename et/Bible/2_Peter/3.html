<!--
title: Peetruse Teine kiri - Peatükk 3
description: 
published: true
date: 2022-10-6T9:46:9Z
tags: bible, bible—2 peter
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Peter/2">Peetruse Teine kiri - Peatükk 2</a></td>
        <td><a href="/et/Bible/2_Peter/Index">Indeks</a></td>
        <td> </td>
      </tr>
    </tbody>
  </table>
</figure>
<h2> Issanda päeva tulemine </h2>
<p id="v1"><sup><small>1</small></sup>  See on, armsad, juba teine kiri, mille ma teile kirjutan, ja mõlematega ma hoian oma meeldetuletamisega ärkvel teie puhast meelt, </p>
<p id="v2"><sup><small>2</small></sup>  et te meenutaksite neid sõnu, mis pühad prohvetid enne on rääkinud, ja Issanda ning Õnnistegija käsku, mille on andnud teie apostlid. </p>
<p id="v3"><sup><small>3</small></sup>  Seda teadke kõigepealt, et viimseil päevil tuleb pilkesõnadega pilkajaid, kes elavad iseeneste himude järgi </p>
<p id="v4"><sup><small>4</small></sup>  ning ütlevad: „Kus on tema tulemise tõotus? Sest sellest ajast, kui isad läksid hingama, jääb kõik nõnda, nagu oli loomise algusest!” </p>
<p id="v5"><sup><small>5</small></sup>  Sest neil, kes seda tahavad, on teadmata, et taevad olid vanasti olemas ja maa koosnes veest ja vee läbi Jumala sõna väe tõttu </p>
<p id="v6"><sup><small>6</small></sup>  ja et nende läbi tookordne maailm hukkus veeuputuses. </p>
<p id="v7"><sup><small>7</small></sup>  Ent praegused taevad ja maa säilitatakse sama sõna läbi ning hoitakse alal tule jaoks jumalatute inimeste kohtu ja hukatuse päevaks. </p>
<p id="v8"><sup><small>8</small></sup>  Aga see üks asi ärgu olgu teile, armsad, teadmata, et üks päev on Issanda juures nagu tuhat aastat ja tuhat aastat nagu üks päev! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Issand ei viivita tõotust täitmast, nõnda nagu mõned peavad seda viivituseks, vaid tema on pika meelega teie vastu; sest ta ei taha, et keegi hukkuks, vaid et kõik tuleksid meeleparandusele! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Aga Issanda päev tuleb otsekui varas öösel, mil taevad raginal hukkuvad ja maailma algained tules laostuvad ja ilmamaad ja kõiki seal tehtud töid ei leidu enam. <sup id="cite3"><a href="#fn3">[3]</a></sup></p>
<h2> Tehtagu ettevalmistusi pääsemiseks </h2>
<p id="v11"><sup><small>11</small></sup>  Kui see nüüd kõik nõnda laostub, missugused siis teie peate olema pühas elus ja jumalakartuses, </p>
<p id="v12"><sup><small>12</small></sup>  oodates ja igatsedes Jumala päeva tulekut, mille pärast taevad süüdatult laostuvad ja maailma algained kuumuses ära sulavad? </p>
<p id="v13"><sup><small>13</small></sup>  Aga meie ootame tema tõotuse järgi uusi taevaid ja uut maad, kus õigus elab! <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Sellepärast, armsad, seda oodates püüdke, et ta teid leiaks veatuina ja laitmatuina rahus; </p>
<p id="v15"><sup><small>15</small></sup>  ja meie Issanda pikka meelt arvake õndsuseks, nõnda nagu ka meie armas vend Paulus teile on kirjutanud temale antud tarkust mööda, <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  nagu ka kõigis kirjades, milles ta räägib neist asjust, kus on raske aru saada mõnest asjast, mida õppimatud ja kinnitamatud inimesed nagu muidki kirju väänavad iseeneste hukatuseks. </p>
<p id="v17"><sup><small>17</small></sup>  Et teie nüüd, armsad, seda ette ära teate, siis hoiduge sellest, et üleannetute eksitused teid ei kisuks ühtlasi kaasa eksitusse ning te ei langeks ära oma kindlalt aluselt. </p>
<p id="v18"><sup><small>18</small></sup>  Aga kasvage meie Issanda ja Õnnistegija Jeesuse Kristuse armus ja tunnetuses. Temale olgu austus nii nüüd kui igaviku päevil! <sup id="cite7"><a href="#fn7">[7]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Peter/2">Peetruse Teine kiri - Peatükk 2</a></td>
        <td><a href="/et/Bible/2_Peter/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:8 <i>Tuhat aastat, aga päev</i>: <a href="/et/The_Urantia_Book/14#p1_5">Ur 14:1.5</a>. </li>
  <li id="fn2"><a href="#cite2">↑</a> 3:9 <i>Ei taha, et keegi hukkuks</i>: <a href="/et/The_Urantia_Book/2#p5_2">Ur 2:5.2</a>. </li>
  <li id="fn3"><a href="#cite3">↑</a> 3:10,12 <i>Uskuge, et lõpp on äkiline, tähelepanuväärne</i>: <a href="/et/The_Urantia_Book/170#p2_14">Ur 170:2.14</a>. </li>
  <li id="fn4"><a href="#cite4">↑</a> 3:13 <i>Uus taevas</i>: <a href="/et/The_Urantia_Book/15#p7_1">Ur 15:7.1</a>.  <i>Uus taevas ja uus maa</i>: <a href="/et/The_Urantia_Book/176#p1_6">Ur 176:1.6</a>.  <i>Uus taevas ja uus maa</i>: <a href="/et/The_Urantia_Book/52#p7_11">Ur 52:7.11</a>. </li>
  <li id="fn5"><a href="#cite5">↑</a> 3:13-14 <i>Uus maa on õiglane</i>: <a href="/et/The_Urantia_Book/52#p7_15">Ur 52:7.15</a>. </li>
  <li id="fn6"><a href="#cite6">↑</a> 3:15 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn7"><a href="#cite7">↑</a> 3:18 <i>Kasvata armu</i>: <a href="/et/The_Urantia_Book/176#p3_5">Ur 176:3.5</a>.  <i>Aga kasvage vaimus</i>: <a href="/et/The_Urantia_Book/193#p2_2">Ur 193:2.2</a>.  <i>Kasvata armu</i>: <a href="/et/The_Urantia_Book/147#p8_5">Ur 147:8.5</a>.  <i>Tunne Issandat Jeesust Kristust</i>: <a href="/et/The_Urantia_Book/5#p4_8">Ur 5:4.8</a>.  <i>Jüngrid kasvasid armu, teadmiste poolest</i>: <a href="/et/The_Urantia_Book/193#p4_3">Ur 193:4.3</a>. </li>
</ol>
</div>
