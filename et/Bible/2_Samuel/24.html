<!--
title: Teine Saamueli raamat - Peatükk 24
description: 
published: true
date: 2023-11-8T20:21:2Z
tags: bible, bible—2 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 23</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga Issanda viha süttis taas põlema Iisraeli vastu ja ta kihutas Taavetit nende vastu, öeldes: „Mine loe ära Iisrael ja Juuda!” <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Siis ütles kuningas Joabile, sõjaväepealikule, kes oli tema juures: „Käi nüüd läbi kõik Iisraeli suguharud Daanist kuni Beer-Sebani, ja loe ära rahvas, et ma saaksin teada rahva arvu!” </p>
<p id="v3"><sup><small>3</small></sup>  Aga Joab ütles kuningale: „Issand, su Jumal, andku rahvale lisa sajakordselt enam, kui neid on, ja mu isand kuningas saagu seda näha oma silmaga! Aga miks mu isand kuningas peab seda vajalikuks?” </p>
<p id="v4"><sup><small>4</small></sup>  Kuid kuninga sõna Joabile ja väepealikuile jäi kindlaks, ja Joab ja väepealikud läksid kuninga eest Iisraeli rahvast lugema. </p>
<p id="v5"><sup><small>5</small></sup>  Nad läksid üle Jordani ja jäid leeri Aroeri, paremale poole linna, mis on keset orgu Gaadi ja Jaaseri suunas. </p>
<p id="v6"><sup><small>6</small></sup>  Siis tulid nad Gileadi ja alumisele Hodsimaale; seejärel tulid nad Daani, Jaani ja ringiga Siidoni juurde. </p>
<p id="v7"><sup><small>7</small></sup>  Siis tulid nad Tüürose kindlusesse ja kõigisse hiivlaste ja kaananlaste linnadesse ning läksid Juuda Lõunamaale Beer-Sebasse. </p>
<p id="v8"><sup><small>8</small></sup>  Ja nõnda käisid nad läbi kogu maa ning tulid Jeruusalemma üheksa kuu ja kahekümne päeva pärast. </p>
<p id="v9"><sup><small>9</small></sup>  Ja Joab andis äraloetud rahva arvu kuningale: Iisraelis oli kaheksasada tuhat vahvat meest, mõõgatõmbajat; ja Juuda mehi oli viissada tuhat meest. </p>
<p id="v10"><sup><small>10</small></sup>  Aga Taaveti südametunnistus vaevas teda pärast seda, kui ta oli rahva ära lugenud, ja Taavet ütles Issandale: „Seda tehes olen ma teinud suure patu. Aga nüüd, Issand, anna siiski andeks oma sulase süü, sest ma tegin väga rumalasti!” </p>
<p id="v11"><sup><small>11</small></sup>  Ja kui Taavet hommikul tõusis, oli Issanda sõna tulnud prohvet Gaadile, Taaveti nägijale; ta oli öelnud: </p>
<p id="v12"><sup><small>12</small></sup>  „Mine ja ütle Taavetile: Nõnda ütleb Issand: Ma annan sulle kolm võimalust, vali enesele neist üks, mis ma sinule peaksin tegema!” </p>
<p id="v13"><sup><small>13</small></sup>  Ja Gaad tuli Taaveti juurde, kuulutas seda ning ütles temale: „Kas peaks su maale tulema seitsmeks aastaks nälg? Või kas tahaksid kolm kuud põgeneda oma vaenlaste eest, kes sind taga ajavad? Või peaks su maal olema kolm päeva katk? Mõtle nüüd järele ja vaata, mida ma vastan temale, kes mind läkitas!” </p>
<p id="v14"><sup><small>14</small></sup>  Ja Taavet ütles Gaadile: „Mul on väga kitsas käes. Langegem siiski Issanda kätte, sest tema halastus on suur, aga inimeste kätte ma ei tahaks langeda!” <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Siis saatis Issand Iisraelisse katku, alates hommikust kuni määratud ajani; ja rahvast suri Daanist kuni Beer-Sebani seitsekümmend tuhat meest. </p>
<p id="v16"><sup><small>16</small></sup>  Aga kui ingel sirutas oma käe Jeruusalemma kohale, et seda hävitada, siis kahetses Issand seda kurja ja ütles inglile, kes tegi rahva hulgas hävitustööd: „Küllalt! Lase nüüd oma käsi alla!” Ja Issanda ingel oli siis jebuuslase Arauna rehealuse juures. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Ja Taavet kõneles Issandaga, nähes inglit rahvast maha löövat, ja ütles: „Vaata, mina tegin pattu ja mina olen süüdi. Aga mida on need lambad teinud? Olgu seepärast su käsi minu ja mu isakoja vastu!” </p>
<p id="v18"><sup><small>18</small></sup>  Ja Gaad tuli Taaveti juurde selsamal päeval ning ütles temale: „Mine ja püstita Issandale altar jebuuslase Arauna rehealuse paika!” </p>
<p id="v19"><sup><small>19</small></sup>  Ja Taavet läks Gaadi sõna peale, nagu Issand oli käskinud. </p>
<p id="v20"><sup><small>20</small></sup>  Ja kui Arauna välja vaatas ja nägi kuningat ja tema sulaseid tulevat tema juurde, siis läks Arauna välja, kummardas kuninga ees ja heitis silmili maha. </p>
<p id="v21"><sup><small>21</small></sup>  Ja Arauna küsis: „Mispärast mu isand kuningas tuleb oma sulase juurde?„ Ja Taavet vastas: ”Et osta sinult rehealust ja ehitada Issandale altarit, et nuhtlus võetaks rahva pealt.” </p>
<p id="v22"><sup><small>22</small></sup>  Ja Arauna ütles Taavetile: „Võtku ja ohverdagu mu isand kuningas, nagu ta silmis hea on! Näe, siin on veised põletusohvriks, pahmareed ja veiste ikked puudeks. </p>
<p id="v23"><sup><small>23</small></sup>  Selle kõik, kuningas, annetab Arauna kuningale.„ Ja Arauna ütles kuningale: „Issand, su Jumal, olgu sulle armuline!” </p>
<p id="v24"><sup><small>24</small></sup>  Aga kuningas ütles Araunale: „Ei, vaid ma ostan need tõesti sinult täie hinna eest. Ma ei taha ohverdada Issandale, oma Jumalale, põletusohvreid, mis ilma on saadud!” Ja Taavet ostis rehealuse ja veised viiekümne hõbeseekli eest. </p>
<p id="v25"><sup><small>25</small></sup>  Ja Taavet ehitas sinna altari Issandale ning ohverdas põletus- ja tänuohvreid. Ja Issand kuulis maa palvet ning Iisraelilt võeti nuhtlus. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 23</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 24:1 <i>Issand ütleb Taavetile, et ta arvab</i>: <a href="/et/The_Urantia_Book/142#p3_9">Ur 142:3.9</a>. </li>
  <li id="fn2"><a href="#cite2">↑</a> 24:1-4 <i>Inimeste nummerdamine</i>: <a href="/et/The_Urantia_Book/88#p1_6">Ur 88:1.6</a>. </li>
  <li id="fn3"><a href="#cite3">↑</a> 24:1-4,10 <i>Nummerdage inimesi</i>: <a href="/et/The_Urantia_Book/122#p7_1">Ur 122:7.1</a>. </li>
  <li id="fn4"><a href="#cite4">↑</a> 24:14 <i>Langeda Issanda kätte, armu</i>: <a href="/et/The_Urantia_Book/97#p1_8">Ur 97:1.8</a>. </li>
  <li id="fn5"><a href="#cite5">↑</a> 24:16 <i>Jumal on öelnud, et ta kahetseb</i>: <a href="/et/The_Urantia_Book/2#p2_2">Ur 2:2.2</a>.  <i>Jumal on öelnud, et ta kahetseb</i>: <a href="/et/The_Urantia_Book/4#p3_4">Ur 4:3.4</a>. </li>
</ol>
</div>
