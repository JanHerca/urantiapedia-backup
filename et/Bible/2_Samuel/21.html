<!--
title: Teine Saamueli raamat - Peatükk 21
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Samuel/20">Teine Saamueli raamat - Peatükk 20</a></td>
        <td><a href="/et/Bible/2_Samuel/Index">Indeks</a></td>
        <td><a href="/et/Bible/2_Samuel/22">Teine Saamueli raamat - Peatükk 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Taaveti päevil oli kolm aastat nälg, aasta aasta järel. Siis otsis Taavet Issanda palet ja Issand ütles: „See on Sauli ja tema veresüüga soo pärast, et ta surmas gibeonlasi.” <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Siis kutsus kuningas gibeonlased ja rääkis nendega. Gibeonlased ei olnud Iisraeli laste hulgast, vaid olid emorlastest järele jäänud; ja kuigi Iisraeli lapsed olid neile vandunud, oli Saul oma õhinas Iisraeli laste ja Juuda pärast püüdnud neid maha lüüa. </p>
<p id="v3"><sup><small>3</small></sup>  Ja Taavet ütles gibeonlastele: „Mida peaksin teile tegema ja millega saaksin teid lepitada, et te õnnistaksite Issanda pärisosa?” <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ja gibeonlased vastasid temale: „Meil pole tarvis hõbedat ega kulda Saulilt ja tema soolt, ega ole meil tarvis kedagi Iisraelis surmata.„ Aga ta küsis: ”Mida te nõuate, et ma teeksin teie heaks?” </p>
<p id="v5"><sup><small>5</small></sup>  Siis nad vastasid kuningale: „Mehe, kes tahtis teha meile lõpu ja kes kavatses meid hävitada, et meil ei oleks olnud paigalejäämist kogu Iisraeli maa-alal, </p>
<p id="v6"><sup><small>6</small></sup>  tema poegadest antagu meile seitse meest ja me poome nad Issandale Issanda valitu Sauli Gibeas!„ Ja kuningas ütles: „Ma annan.” </p>
<p id="v7"><sup><small>7</small></sup>  Aga kuningas andis armu Mefibosetile, Sauli poja Joonatani pojale, Issanda vande pärast, mis oli nende vahel, Taaveti ja Sauli poja Joonatani vahel. </p>
<p id="v8"><sup><small>8</small></sup>  Ja kuningas võttis Ajja tütre Rispa kaks poega, keda too oli Saulile ilmale toonud, Armoni ja Mefiboseti, ja Sauli tütre Meerabi viis poega, keda too oli ilmale toonud Adrielile, meholatlase Barsillai pojale, </p>
<p id="v9"><sup><small>9</small></sup>  ja andis need gibeonlaste kätte; ja nemad poosid need mäe peal Issanda ees. Nõnda langesid need seitse ühekorraga ja nad surmati esimesil lõikuse päevil odralõikuse alguses. </p>
<p id="v10"><sup><small>10</small></sup>  Siis võttis Rispa, Ajja tütar, kotiriide ja laotas selle enesele kalju peale lõikuse algusest, kuni vesi sadas taevast nende peale; ja ta ei lasknud nende kallale taeva linde päeval ega metsloomi öösel. </p>
<p id="v11"><sup><small>11</small></sup>  Kui Taavetile jutustati, mida Ajja tütar Rispa, Sauli liignaine, oli teinud, </p>
<p id="v12"><sup><small>12</small></sup>  siis Taavet läks ja võttis Sauli luud ja tema poja Joonatani luud Gileadi Jaabesi kodanikelt, kes olid need varastanud Beet-Saani väljakult, kuhu vilistid olid need riputanud päeval, mil vilistid Sauli Gilboas maha lõid. </p>
<p id="v13"><sup><small>13</small></sup>  Ja ta tõi sealt üles Sauli luud ja tema poja Joonatani luud; ja nad koristasid poodute luud. </p>
<p id="v14"><sup><small>14</small></sup>  Siis nad matsid Sauli ja tema poja Joonatani luud Benjamini maale Seelasse tema isa Kiisi hauda. Ja nad tegid kõik, mida kuningas käskis; ja pärast seda võttis Jumal kuulda maa palveid. </p>
<p id="v15"><sup><small>15</small></sup>  Ja taas oli vilistitel sõda Iisraeliga; Taavet läks siis alla koos oma sulastega ja nad sõdisid vilistite vastu. Aga Taavet väsis </p>
<p id="v16"><sup><small>16</small></sup>  ja nad jäid Goobi, kus üks refalaste järglasi, kelle oda vaagis kolmsada vaskseeklit ja kellel oli uus mõõk vööl, mõtles Taaveti surmata. </p>
<p id="v17"><sup><small>17</small></sup>  Aga Abisai, Seruja poeg, aitas Taavetit ja lõi vilisti maha, surmates tolle; siis vandusid Taavetile tema mehed, öeldes: „Sina ei tohi enam tulla sõtta koos meiega, et sa ei kustutaks Iisraeli lampi!” </p>
<p id="v18"><sup><small>18</small></sup>  Ja pärast seda oli taas sõda Goobis vilistite vastu; huusalane Sibbekai lõi siis maha Safi, kes oli refalaste järglasi. </p>
<p id="v19"><sup><small>19</small></sup>  Ja taas oli sõda Goobis vilistite vastu; petlemlane Elhanan, Jaare-Oregimi poeg, lõi siis maha gatlase Koljati, kelle piigivars oli nagu kangrupoom. </p>
<p id="v20"><sup><small>20</small></sup>  Ja taas oli sõda Gatis; seal oli pikakasvuline mees, kellel oli kuus sõrme kummalgi käel ja kuus varvast kummalgi jalal, ühtekokku kakskümmend neli; temagi oli üks refalaste järglasi. </p>
<p id="v21"><sup><small>21</small></sup>  Ja kui ta laimas Iisraeli, siis lõi Joonatan, Taaveti venna Simea poeg, tema maha. </p>
<p id="v22"><sup><small>22</small></sup>  Need neli põlvnesid refalasist Gatis; nad langesid Taaveti ja tema sulaste käe läbi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Samuel/20">Teine Saamueli raamat - Peatükk 20</a></td>
        <td><a href="/et/Bible/2_Samuel/Index">Indeks</a></td>
        <td><a href="/et/Bible/2_Samuel/22">Teine Saamueli raamat - Peatükk 22</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 21:1-2 <i>Saul murdis lepingu</i>: <a href="/et/The_Urantia_Book/97#p9_13">Ur 97:9.13</a>. </li>
  <li id="fn2"><a href="#cite2">↑</a> 21:3-9 <i>Sauli järeltulijad hukati</i>: <a href="/et/The_Urantia_Book/97#p9_13">Ur 97:9.13</a>. </li>
</ol>
</div>
