<!--
title: Teine Saamueli raamat - Peatükk 16
description: 
published: true
date: 2023-11-8T20:21:2Z
tags: bible, bible—2 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/15">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 15</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Samuel/17">
          <span class="pr-2">Teine Saamueli raamat - Peatükk 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Taavet oli mäetipust läinud pisut edasi, vaata, siis tuli temale vastu Mefiboseti sulane Siiba paari saduldatud eesliga, kelle seljas oli kakssada leiba, sada rosinakakku, sada viigimarjakakku ja lähker veini. </p>
<p id="v2"><sup><small>2</small></sup>  Kuningas küsis Siibalt: „Milleks on sul need?„ Ja Siiba vastas: ”Eeslid on kuninga perele ratsutamiseks, leib ja viigimarjakakud sulastele söömiseks ja vein kõrbes väsinuile joomiseks.” </p>
<p id="v3"><sup><small>3</small></sup>  Ja kuningas küsis: „Aga kus on su isanda poeg?„ Ja Siiba vastas kuningale: ”Vaata, tema jäi Jeruusalemma, sest ta ütles: Nüüd annab Iisraeli sugu mulle tagasi mu isa kuningriigi.” </p>
<p id="v4"><sup><small>4</small></sup>  Siis ütles kuningas Siibale: „Vaata, kõik, mis on Mefiboseti oma, saab sinule.„ Ja Siiba ütles: ”Ma kummardan, lase mind armu leida su silmis, isand kuningas!” </p>
<p id="v5"><sup><small>5</small></sup>  Kui kuningas Taavet jõudis Bahuurimisse, vaata, siis tuli sealt välja mees Sauli perekonna suguvõsast, Simei nimi, Geera poeg; ta tuli ja sajatas üha </p>
<p id="v6"><sup><small>6</small></sup>  ning viskas kividega Taavetit ja kuningas Taaveti kõiki sulaseid, kuigi kogu rahvas ja kõik kangelased olid temast paremal ja vasakul. </p>
<p id="v7"><sup><small>7</small></sup>  Ja sajatades ütles Simei nõnda: „Mine ära, mine ära, sina veremees ja kõlvatu! </p>
<p id="v8"><sup><small>8</small></sup>  Issand tasub sulle kõik Sauli soo vere, kelle asemel sa oled saanud kuningaks. Issand annab kuningriigi su poja Absalomi kätte. Jah, vaata, nüüd oled sa ise õnnetuses, sest sa oled veremees.” </p>
<p id="v9"><sup><small>9</small></sup>  Abisai, Seruja poeg, ütles kuningale: „Miks tohib see surnud koer sajatada mu isandat kuningat? Luba ma lähen ja raiun ta pea maha!” </p>
<p id="v10"><sup><small>10</small></sup>  Aga kuningas vastas: „Mis on teil minuga tegemist, Seruja pojad? Kui ta sajatab ja kui Issand on temale öelnud: Sajata Taavetit!, kes siis tohib küsida: Miks sa teed nõnda?” </p>
<p id="v11"><sup><small>11</small></sup>  Ja Taavet ütles Abisaile ja kõigile oma sulaseile: „Vaata, minu oma poeg, kes mu niudeist on välja tulnud, nõuab mu hinge, saati siis nüüd see benjaminlane. Jätke ta rahule ja las ta sajatab, sest Issand on teda käskinud! </p>
<p id="v12"><sup><small>12</small></sup>  Vahest Issand vaatab mu viletsuse peale ja vahest Issand tasub mulle heaga tema tänase sajatuse asemel?” </p>
<p id="v13"><sup><small>13</small></sup>  Siis läksid Taavet ja tema mehed mööda teed, kuna Simei käis piki mäekülge temaga kohakuti; ta sajatas minnes, viskas kive ja pildus liiva, olles temaga kohakuti. </p>
<p id="v14"><sup><small>14</small></sup>  Ja kuningas tuli väsinult koos kõige rahvaga, kes oli tema juures, ja tõmbas seal hinge tagasi. </p>
<p id="v15"><sup><small>15</small></sup>  Aga Absalom ja kõik rahvas, Iisraeli mehed, olid tulnud Jeruusalemma; ja Ahitofel oli koos temaga. </p>
<p id="v16"><sup><small>16</small></sup>  Kui arklane Huusai, Taaveti sõber, tuli Absalomi juurde, siis ütles Huusai Absalomile: „Elagu kuningas! Elagu kuningas!” </p>
<p id="v17"><sup><small>17</small></sup>  Aga Absalom ütles Huusaile: „Niisugune on siis su ustavus oma sõbra vastu! Mispärast sa ei läinud koos oma sõbraga?” </p>
<p id="v18"><sup><small>18</small></sup>  Ja Huusai vastas Absalomile: „Ei, ainult keda Issand ja see rahvas ja kõik Iisraeli mehed on valinud, selle oma ma tahan olla ja selle juurde jääda! </p>
<p id="v19"><sup><small>19</small></sup>  Ja teiseks: keda ma peaksin siis teenima? Kas mitte tema poega? Nõnda nagu ma olen teeninud su isa, nõnda ma tahan teenida sindki!” </p>
<p id="v20"><sup><small>20</small></sup>  Siis ütles Absalom Ahitofelile: „Andke nõu, mida peaksime tegema?” </p>
<p id="v21"><sup><small>21</small></sup>  Ja Ahitofel vastas Absalomile: „Mine oma isa liignaiste juurde, keda ta on jätnud koda hoidma. Siis saab kogu Iisrael kuulda, et sa oled ennast teinud oma isale vastikuks, ja kõik, kes su juures on, saavad julgust!” </p>
<p id="v22"><sup><small>22</small></sup>  Siis löödi Absalomile katuse peale telk üles, ja Absalom läks oma isa liignaiste juurde kogu Iisraeli silma all. </p>
<p id="v23"><sup><small>23</small></sup>  Ja Ahitofeli nõu, mida ta neil päevil andis, oli nagu Jumalalt saadud vastus; niisugune oli iga Ahitofeli nõuanne, niihästi Taavetile kui Absalomile. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/15">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 15</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Samuel/17">
          <span class="pr-2">Teine Saamueli raamat - Peatükk 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
