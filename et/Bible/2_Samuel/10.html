<!--
title: Teine Saamueli raamat - Peatükk 10
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Samuel/9">Teine Saamueli raamat - Peatükk 9</a></td>
        <td><a href="/et/Bible/2_Samuel/Index">Indeks</a></td>
        <td><a href="/et/Bible/2_Samuel/11">Teine Saamueli raamat - Peatükk 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja pärast seda sündis, et ammonlaste kuningas suri ja tema poeg Haanun sai tema asemel kuningaks. </p>
<p id="v2"><sup><small>2</small></sup>  Ja Taavet ütles: „Ma tahan Haanunile, Naahase pojale, head teha, nagu tema isa minule head tegi!” Ja Taavet läkitas oma sulased teda ta isa pärast trööstima. Kui Taaveti sulased tulid ammonlaste maale, </p>
<p id="v3"><sup><small>3</small></sup>  siis ütlesid ammonlaste vürstid oma isandale Haanunile: „Kas sellepärast, et Taavet tahab sinu isa su silmis austada, on ta läkitanud trööstijad su juurde? Kas Taavet pole oma sulaseid läkitanud su juurde hoopis selleks, et uurida linna ja kuulata maad, et seda siis hävitada?” </p>
<p id="v4"><sup><small>4</small></sup>  Siis Haanun võttis kinni Taaveti sulased, ajas neil poole habet maha, lõikas neil riided istmikuni pooleks ja saatis nad ära. </p>
<p id="v5"><sup><small>5</small></sup>  Ja kui sellest teatati Taavetile, siis ta läkitas käskjalad neile vastu, sest mehi oli väga häbistatud. Ja kuningas ütles: „Jääge Jeerikosse, kuni teil habe on kasvanud, siis tulge tagasi!” </p>
<p id="v6"><sup><small>6</small></sup>  Kui ammonlased nägid, et nad Taaveti meelest olid muutunud vastikuks, siis läkitasid ammonlased käskjalgu ja palkasid Soobast süürlasi, kakskümmend tuhat jalameest, ja Maaka kuningalt tuhat meest, ja Toobi mehi kakskümmend tuhat meest. </p>
<p id="v7"><sup><small>7</small></sup>  Kui Taavet seda kuulis, siis ta läkitas neile vastu Joabi ja kogu kangelaste väe. </p>
<p id="v8"><sup><small>8</small></sup>  Ja ammonlased tulid välja ning seadsid endid tapluseks värava suhu; Sooba ja Rehobi süürlased ning Toobi ja Maaka mehed olid väljal omaette. </p>
<p id="v9"><sup><small>9</small></sup>  Kui Joab nägi, et taplus tema vastu sündis nii eest kui tagant, siis tegi ta valiku kõigist Iisraeli valitud meestest ja seadis need üles süürlaste vastu. </p>
<p id="v10"><sup><small>10</small></sup>  Aga ülejäänud rahva andis ta oma venna Abisai juhtida ja too seadis need üles ammonlaste vastu. </p>
<p id="v11"><sup><small>11</small></sup>  Joab ütles: „Kui süürlased on minust tugevamad, siis tule mulle appi; aga kui ammonlased on sinust tugevamad, siis ma tulen sinule appi. </p>
<p id="v12"><sup><small>12</small></sup>  Ole julge, ja olgem vahvad oma rahva ja oma Jumala linnade eest! Tehku siis Issand, mis tema silmis hea on!” </p>
<p id="v13"><sup><small>13</small></sup>  Siis Joab ja rahvas, kes oli koos temaga, hakkasid taplema süürlaste vastu; ja need põgenesid ta eest. </p>
<p id="v14"><sup><small>14</small></sup>  Kui ammonlased nägid, et süürlased põgenesid, siis põgenesid nad Abisai eest ja läksid linna; ja Joab tuli tagasi ammonlaste kallalt ning läks Jeruusalemma. </p>
<p id="v15"><sup><small>15</small></sup>  Kui süürlased nägid, et nad olid Iisraeli ees löödud, siis nad kogunesid kokku </p>
<p id="v16"><sup><small>16</small></sup>  ja Hadadeser läkitas käsu ning tõi välja süürlased, kes olid teisel pool Frati jõge; ja need tulid Heelamisse ning Soobak, Hadadeseri väepealik, oli nende eesotsas. </p>
<p id="v17"><sup><small>17</small></sup>  Kui sellest teatati Taavetile, siis ta kogus kokku kogu Iisraeli ja läks üle Jordani ning tuli Heelamisse; ja süürlased seadsid endid tapluseks Taaveti vastu ning sõdisid temaga. </p>
<p id="v18"><sup><small>18</small></sup>  Aga süürlased põgenesid Iisraeli eest ja Taavet tappis süürlastest seitsesada vankritäit ja nelikümmend tuhat ratsanikku; ja Soobaku, nende väepealiku, lõi ta maha, nõnda et ta seal suri. </p>
<p id="v19"><sup><small>19</small></sup>  Kui kõik kuningad, kes olid Hadadeseri alamad, nägid, et Iisrael oli neid löönud, siis tegid nad Iisraeliga rahu ja jäid nende alamaiks. Ja edaspidi süürlased kartsid ammonlastele appi minna. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Samuel/9">Teine Saamueli raamat - Peatükk 9</a></td>
        <td><a href="/et/Bible/2_Samuel/Index">Indeks</a></td>
        <td><a href="/et/Bible/2_Samuel/11">Teine Saamueli raamat - Peatükk 11</a></td>
      </tr>
    </tbody>
  </table>
</figure>
