<!--
title: Teine Saamueli raamat - Peatükk 23
description: 
published: true
date: 2023-11-8T20:21:2Z
tags: bible, bible—2 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/22">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 22</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Samuel/24">
          <span class="pr-2">Teine Saamueli raamat - Peatükk 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja need on Taaveti viimased sõnad: Nõnda ütleb Taavet, Iisai poeg, ja nõnda ütleb kõrgele ülendatud mees, Jaakobi Jumala võitu ja Iisraeli laulude lemmik: </p>
<p id="v2"><sup><small>2</small></sup>  „Issanda Vaim räägib minu läbi ja tema sõnad on mul keelel. </p>
<p id="v3"><sup><small>3</small></sup>  Iisraeli Jumal on öelnud, Iisraeli kalju on mulle kõnelnud: See, kes valitseb inimesi õigesti, kes valitseb Jumala kartuses, </p>
<p id="v4"><sup><small>4</small></sup>  on nagu koit päikese tõustes pilvitul hommikul, kui vihma järel tärkab maast haljas rohi. </p>
<p id="v5"><sup><small>5</small></sup>  Eks ole mu sugu nõnda ühenduses Jumalaga? Sest ta on minuga teinud igavese lepingu, kõigiti korrastatud ja hoitud. Kõik mu õnn ja igatsus - eks ta lase neid võrsuda? <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Aga kõlvatud on nagu tahijäätmed, need kõik tuleb pilduda laiali, sest neid ei saa pihku võtta. </p>
<p id="v7"><sup><small>7</small></sup>  See, kes neid puudutab, olgu varustatud raua ja piigivarrega. Ja nad põletatakse tulega sootuks, seal, kus nad iganes on.” </p>
<p id="v8"><sup><small>8</small></sup>  Need on Taaveti kangelaste nimed: Joseb-Bassebet, tahkemonlane, sangarite pealik, seesama on Esni mees Adino; ta tuli kaheksasaja vastu, kelle ta ühekorraga maha lõi. </p>
<p id="v9"><sup><small>9</small></sup>  Ja tema järel Eleasar, Doodo poeg, ahohlane, üks kolmest kangelasest Taaveti juures, kui nad teotasid vilisteid, kes sinna olid kogunenud sõdima. Kui Iisraeli mehed taandusid, </p>
<p id="v10"><sup><small>10</small></sup>  jäi tema paigale ja lõi vilisteid, kuni ta käsi väsis ja kangestus mõõga külge. Ja Issand andis sel päeval suure võidu ning rahvas pöördus tema järel tagasi veel ainult riisuma. </p>
<p id="v11"><sup><small>11</small></sup>  Ja tema järel Samma, Aage poeg, hararlane. Kord, kui vilistid olid üheks jõuguks kokku tulnud, siis oli seal üks põllujagu täis läätsi. Rahvas põgenes vilistite eest, </p>
<p id="v12"><sup><small>12</small></sup>  aga tema asus keset põllujagu ja päästis selle ning lõi vilistid maha. Nõnda andis Issand suure võidu. </p>
<p id="v13"><sup><small>13</small></sup>  Ja kolm neist kolmekümnest peamehest läksid alla ja tulid lõikusajal Taaveti juurde Adullami koopasse; ja hulk vilisteid oli leeris Refaimi orus. </p>
<p id="v14"><sup><small>14</small></sup>  Aga Taavet oli siis mäelinnuses ja vilistite linnavägi oli Petlemmas. </p>
<p id="v15"><sup><small>15</small></sup>  Taavetile tuli janu ja ta ütles: „Kes annaks mulle vett juua Petlemma kaevust, mis on värava juures?” </p>
<p id="v16"><sup><small>16</small></sup>  Siis tungisid kolm kangelast vilistite leeri ja nad ammutasid vett Petlemma kaevust värava juures, kandsid ja tõid Taavetile; aga ta ei tahtnud seda juua, vaid valas selle Issandale </p>
<p id="v17"><sup><small>17</small></sup>  ja ütles: „Jäägu see minust kaugele, Issand, et teeksin seda! See on nende meeste veri, kes käisid oma hinge hinnaga.” Sellepärast ta ei tahtnud seda juua. Seda tegid need kolm kangelast. </p>
<p id="v18"><sup><small>18</small></sup>  Ja Abisai, Joabi vend, Seruja poeg, oli nende kolmekümne peamees ja tema lennutas oma piigi üle kolmesaja mahalöödu; tema oli nende kolmekümne hulgas kuulus. </p>
<p id="v19"><sup><small>19</small></sup>  Ta oli küll lugupeetuim nende kolmekümne hulgast, ja oli neile pealikuks, aga nende kolme vastu ta ei saanud. </p>
<p id="v20"><sup><small>20</small></sup>  Benaja, Joojada poeg, pärit Kabseelist, sõjamehe poeg, oli rikas tegudelt; tema lõi maha kaks vägevat moabi meest; tema läks alla ja tappis kaevus ühe lõvi, kord kui lund oli sadanud. </p>
<p id="v21"><sup><small>21</small></sup>  Ja ta lõi maha egiptuse mehe, kes oli silmapaistev; egiptlasel oli piik käes, aga Benaja läks ta juurde kepiga ja kiskus egiptlase käest piigi ning tappis tema ta oma piigiga. </p>
<p id="v22"><sup><small>22</small></sup>  Seda tegi Benaja, Joojada poeg, ja tema oli nende kolmekümne kangelase hulgas kuulus. </p>
<p id="v23"><sup><small>23</small></sup>  Ta oli lugupeetuim nende kolmekümne hulgast, aga nende kolme vastu ta ei saanud. Ja Taavet pani tema oma ihukaitseväe ülemaks. </p>
<p id="v24"><sup><small>24</small></sup>  Nende kolmekümne hulgas olid: Asael, Joabi vend; Elhanan, Doodo poeg Petlemmast; </p>
<p id="v25"><sup><small>25</small></sup>  Samma, harodlane; Elika, harodlane; </p>
<p id="v26"><sup><small>26</small></sup>  Heles, paltlane; Iira, Ikkesi poeg, tekoalane; </p>
<p id="v27"><sup><small>27</small></sup>  Abieser, anatotlane; Mebunnai, huusalane; </p>
<p id="v28"><sup><small>28</small></sup>  Salmon, ahohlane; Mahrai, netofalane; </p>
<p id="v29"><sup><small>29</small></sup>  Heeleb, Baana poeg, netofalane; Ittai, Riibai poeg benjaminlaste Gibeast; </p>
<p id="v30"><sup><small>30</small></sup>  Benaja, piraatonlane; Hiddai Nahale-Gaasist; </p>
<p id="v31"><sup><small>31</small></sup>  Abi-Albon, arbalane; Asmavet, bahuurimlane; </p>
<p id="v32"><sup><small>32</small></sup>  Eljahba, saalbonlane; Jaaseni pojad; Joonatan; </p>
<p id="v33"><sup><small>33</small></sup>  Samma, hararlane; Ahiam, Sarari poeg, hararlane; </p>
<p id="v34"><sup><small>34</small></sup>  Elifelet, Ahasbai poeg, kes oli maakatlase poeg; Eliam, Ahitofeli poeg, giilolane; </p>
<p id="v35"><sup><small>35</small></sup>  Hesrai, karmellane; Paarai, arbalane; </p>
<p id="v36"><sup><small>36</small></sup>  Jigal, Naatani poeg Soobast; Bani, gaadlane; </p>
<p id="v37"><sup><small>37</small></sup>  Selek, ammonlane; Naharai, beerotlane, Joabi, Seruja poja sõjariistade kandja; </p>
<p id="v38"><sup><small>38</small></sup>  Iira, jeterlane; Gaareb, jeterlane; </p>
<p id="v39"><sup><small>39</small></sup>  Uurija, hett - kokku kolmkümmend seitse. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/22">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 22</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Samuel/24">
          <span class="pr-2">Teine Saamueli raamat - Peatükk 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 23:5 <i>tegi meiega lepingu</i>: <a href="/et/The_Urantia_Book/97#p1_5">Ur 97:1.5</a>. </li>
</ol>
</div>
