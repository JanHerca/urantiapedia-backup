<!--
title: Teine Saamueli raamat - Peatükk 2
description: 
published: true
date: 2023-11-8T20:21:2Z
tags: bible, bible—2 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/1">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 1</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Samuel/3">
          <span class="pr-2">Teine Saamueli raamat - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja pärast sündis, et Taavet küsis Issandalt, öeldes: „Kas pean minema mõnesse Juuda linna?„ Ja Issand vastas temale: „Mine!„ Ja Taavet küsis: ”Kuhu ma lähen?” Ja ta vastas: ”Hebronisse.” <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Nii läks Taavet sinna, samuti ta mõlemad naised: jisreellanna Ahinoam ja Abigail, karmellase Naabali naine. </p>
<p id="v3"><sup><small>3</small></sup>  Ja Taavet viis sinna ka oma sõjamehed, kes ta juures olid, igaühe koos tema perega; ja nad elasid Hebroni linnades. </p>
<p id="v4"><sup><small>4</small></sup>  Siis tulid Juuda mehed ja võidsid Taaveti seal kuningaks Juuda soole. Kui Taavetile teatati, et need olid Gileadi Jaabesi mehed, kes Sauli maha matsid, <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  siis läkitas Taavet käskjalad Gileadi Jaabesi meeste juurde ja ütles neile: „Issand õnnistagu teid, et osutasite seda armastust oma isandale Saulile ja matsite ta maha! </p>
<p id="v6"><sup><small>6</small></sup>  Osutagu nüüd Issand teile heldust ja truudust! Minagi tahan selle eeskujul teile head teha, sellepärast et te seda tegite. </p>
<p id="v7"><sup><small>7</small></sup>  Ja nüüd olgu teie käed tugevad ja olge vahvad! Teie isand Saul on küll surnud, aga Juuda sugu on ju mind võidnud enesele kuningaks!” </p>
<p id="v8"><sup><small>8</small></sup>  Kuid Abner, Neeri poeg, kes oli Sauli väepealik, võttis Sauli poja Iisboseti ja viis Mahanaimi </p>
<p id="v9"><sup><small>9</small></sup>  ning tõstis tema kuningaks Gileadile, aaserlastele, Jisreelile, Efraimile, Benjaminile ja kogu Iisraelile. </p>
<p id="v10"><sup><small>10</small></sup>  Sauli poeg Iisboset oli Iisraeli kuningaks saades nelikümmend aastat vana ja ta valitses kaks aastat; ainult Juuda sugu käis Taaveti järel. </p>
<p id="v11"><sup><small>11</small></sup>  Ja aega, mis Taavet oli Juuda soo kuningaks Hebronis, oli seitse aastat ja kuus kuud. </p>
<p id="v12"><sup><small>12</small></sup>  Kord läksid Abner, Neeri poeg, ja Sauli poja Iisboseti sulased Mahanaimist Gibeoni. </p>
<p id="v13"><sup><small>13</small></sup>  Aga Joab, Seruja poeg, ja Taaveti sulased läksid ka välja ja nad kohtusid Gibeoni tiigi juures; ühed asusid siiapoole tiiki ja teised sinnapoole tiiki. </p>
<p id="v14"><sup><small>14</small></sup>  Ja Abner ütles Joabile: „Noored mehed võiksid meie ees hakata mängima sõjamängu!„ Ja Joab vastas: ”Hakaku pealegi!” </p>
<p id="v15"><sup><small>15</small></sup>  Siis nad tõusid ja astusid ette: kaksteist meest Benjamini ja Sauli poja Iisboseti poolt ja kaksteist Taaveti sulaseist. </p>
<p id="v16"><sup><small>16</small></sup>  Ja nad haarasid üksteist peast ning pistsid oma mõõgad üksteisele külje sisse ja langesid üheskoos. Seepärast nimetatakse seda paika Helkat- Hassurimiks; see on Gibeoni juures. </p>
<p id="v17"><sup><small>17</small></sup>  Ja sel päeval sündis väga tugev taplus ning Abnerit ja Iisraeli mehi löödi Taaveti sulaste poolt. </p>
<p id="v18"><sup><small>18</small></sup>  Ja seal oli kolm Seruja poega: Joab, Abisai ja Asael; ja Asaelil olid kerged jalad, otsekui gasellil väljal. </p>
<p id="v19"><sup><small>19</small></sup>  Ja Asael ajas Abnerit taga ega põiganud Abneri järelt ei paremale ega vasakule. </p>
<p id="v20"><sup><small>20</small></sup>  Siis Abner pöördus ümber ja küsis: „Kas see oled sina, Asael?„ Ja ta vastas: ”Mina.” </p>
<p id="v21"><sup><small>21</small></sup>  Ja Abner ütles temale: „Pöördu paremale või vasakule, võta kinni mõni noortest meestest ja võta tema varustus!” Aga Asael ei tahtnud lahkuda tema järelt. </p>
<p id="v22"><sup><small>22</small></sup>  Ja Abner ütles veel kord Asaelile: „Lahku mu järelt! Miks peaksin sind maha lööma? Kuidas võiksin siis tõsta oma silmi su venna Joabi poole?” </p>
<p id="v23"><sup><small>23</small></sup>  Aga kui Asael ei tahtnud lahkuda, siis lõi Abner talle piigipäraga kõhtu, nõnda et piik tuli tagant välja; Asael kukkus maha ja suri kohapeal. Ja kõik, kes jõudsid sinna paika, kus Asael oli maha langenud ja surnud, jäid seisma. </p>
<p id="v24"><sup><small>24</small></sup>  Aga Joab ja Abisai ajasid Abnerit taga ja nad jõudsid päikeseloojakul Amma künkani, mis on Giiahi kohal Gibeoni kõrbe suunas. </p>
<p id="v25"><sup><small>25</small></sup>  Siis kogunesid benjaminlased Abneri järele üheks jõuguks ja jäid peatuma ühe künka harjale. </p>
<p id="v26"><sup><small>26</small></sup>  Ja Abner hüüdis Joabile ning ütles: „Kas siis mõõk peab igavesti sööma? Kas sa ei mõista, et lõpp on kibe? Kas sa ei ütlegi rahvale, et nad loobuksid taga ajamast oma vendi?” </p>
<p id="v27"><sup><small>27</small></sup>  Ja Joab vastas: „Nii tõesti kui Jumal elab: kui sa ei oleks rääkinud, siis oleks rahvas alles hommikul loobunud taga ajamast oma vendi.” </p>
<p id="v28"><sup><small>28</small></sup>  Ja Joab puhus sarve; siis peatus kogu rahvas ega ajanud enam Iisraeli taga. Ja nad ei sõdinud enam. </p>
<p id="v29"><sup><small>29</small></sup>  Siis käisid Abner ja tema mehed kogu selle öö mööda lagendikku ning läksid üle Jordani; ja nad käisid kogu ennelõunase aja ning jõudsid Mahanaimi. </p>
<p id="v30"><sup><small>30</small></sup>  Ja Joab, lõpetanud Abneri tagaajamise, kogus kokku kõik oma rahva; Taaveti sulaseist oli puudu üheksateist meest ja Asael. </p>
<p id="v31"><sup><small>31</small></sup>  Aga Taaveti sulased olid benjaminlastest ja Abneri meestest surnuks löönud kolmsada kuuskümmend meest. </p>
<p id="v32"><sup><small>32</small></sup>  Ja nad tõstsid Asaeli üles ning matsid tema ta isa hauda, mis oli Petlemmas. Ja Joab ja tema mehed käisid kogu öö ning jõudsid koiduajaks Hebronisse. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/1">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 1</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Samuel/3">
          <span class="pr-2">Teine Saamueli raamat - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:1-4 <i>Taavet Hebronisse</i>: <a href="/et/The_Urantia_Book/97#p9_7">Ur 97:9.7</a>. </li>
  <li id="fn2"><a href="#cite2">↑</a> 2:4 <i>Juuda kuninga kroonimine sõjaväe poolt</i>: <a href="/et/The_Urantia_Book/97#p9_8">Ur 97:9.8</a>. </li>
</ol>
</div>
