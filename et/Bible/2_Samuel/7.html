<!--
title: Teine Saamueli raamat - Peatükk 7
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Samuel/6">Teine Saamueli raamat - Peatükk 6</a></td>
        <td><a href="/et/Bible/2_Samuel/Index">Indeks</a></td>
        <td><a href="/et/Bible/2_Samuel/8">Teine Saamueli raamat - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kord kui kuningas istus oma kojas ja Issand oli andnud temale rahu kõigist ta vaenlasist ümberkaudu, </p>
<p id="v2"><sup><small>2</small></sup>  ütles kuningas prohvet Naatanile: „Vaata ometi, mina elan seedripuust kojas, aga Jumala laegas asub telgiriide all!” </p>
<p id="v3"><sup><small>3</small></sup>  Ja Naatan ütles kuningale: „Mine tee kõik, mis sul südame peal on, sest Issand on sinuga!” </p>
<p id="v4"><sup><small>4</small></sup>  Aga selsamal ööl sündis, et Naatanile tuli Issanda sõna, kes ütles: </p>
<p id="v5"><sup><small>5</small></sup>  „Mine ja ütle mu sulasele Taavetile: Nõnda ütleb Issand: Kas sina tahad ehitada mulle elamiseks koja? </p>
<p id="v6"><sup><small>6</small></sup>  Sest ma pole kojas elanud alates päevast, mil ma tõin Iisraeli lapsed Egiptusest välja, kuni tänapäevani, vaid ma olen rännanud telkelamus. </p>
<p id="v7"><sup><small>7</small></sup>  Kus ma ka iganes kõigi Iisraeli lastega olen käinud, kas olen ma sõnagi lausunud mõnele Iisraeli suguharudest, keda ma olen käskinud oma Iisraeli rahvast karjasena hoida, ja öelnud: Mispärast te ei ehita mulle seedripuust koda? </p>
<p id="v8"><sup><small>8</small></sup>  Ja nüüd ütle mu sulasele Taavetile nõnda: Nõnda ütleb vägede Issand: Ma olen sind võtnud karjamaalt lammaste ja kitsede järelt, et sa oleksid vürstiks mu rahvale Iisraelile. </p>
<p id="v9"><sup><small>9</small></sup>  Ja ma olen sinuga olnud kõikjal, kus sa oled käinud, ja olen sinu eest hävitanud kõik su vaenlased. Ma tahan teha sinu nime suureks, võrdseks suurimate nimedega maa peal. </p>
<p id="v10"><sup><small>10</small></sup>  Ja ma tahan määrata paiga oma Iisraeli rahvale ja teda nõnda istutada, et ta võib elada oma kohal ega pea enam kartma; ja pöörased inimesed ei tohi teda enam vaevata nagu varem </p>
<p id="v11"><sup><small>11</small></sup>  ja nagu sel ajal, kui ma seadsin kohtumõistjaid oma Iisraeli rahvale; ja ma annan sulle rahu kõigist su vaenlasist. Ja Issand kuulutab sulle, et Issand annab sulle järeltuleva soo. </p>
<p id="v12"><sup><small>12</small></sup>  Kui su päevad täis saavad ja sa puhkad koos oma vanematega, siis ma lasen pärast sind tõusta sinu järglase, kes tuleb välja sinu niudeist, ja ma kinnitan tema kuningriigi. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Tema ehitab mu nimele koja ja mina kinnitan tema kuningriigi aujärje igaveseks ajaks. </p>
<p id="v14"><sup><small>14</small></sup>  Mina tahan olla temale isaks ja tema peab olema mulle pojaks! Kui ta eksib, siis ma karistan teda inimeste vitsaga ja inimlaste nuhtlustega. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Aga mu heldus ei lahku temast, nõnda nagu ma selle ära võtsin Saulilt, kelle ma kõrvaldasin su eest. </p>
<p id="v16"><sup><small>16</small></sup>  Ja su sugu ning su kuningriik püsivad su ees igavesti, su aujärg on kinnitatud igaveseks.” </p>
<p id="v17"><sup><small>17</small></sup>  Nõnda nagu olid kõik need sõnad ja nõnda nagu oli kogu see nägemus, nõnda kõneles Naatan Taavetile. </p>
<p id="v18"><sup><small>18</small></sup>  Siis kuningas Taavet läks ja astus Issanda ette ning ütles: „Issand, mu Jumal, kes olen mina ja kes on mu sugu, et sa mind senini oled saatnud? </p>
<p id="v19"><sup><small>19</small></sup>  Aga sedagi on olnud vähe su silmis, Issand Jumal, ja seepärast oled sa rääkinud oma sulase soole ta tulevikust, ja see on õpetus inimesele, Issand Jumal! </p>
<p id="v20"><sup><small>20</small></sup>  Ja mida Taavet sulle veel rohkem peaks kõnelema? Sa ju tunned oma sulast, Issand Jumal! </p>
<p id="v21"><sup><small>21</small></sup>  Oma sõna pärast ja Oma südame järgi oled sa talitanud, kõiki neid suuri asju Oma sulasele teatavaks tehes. </p>
<p id="v22"><sup><small>22</small></sup>  Seepärast oled sina, Issand Jumal, suur. Sest ükski pole sinu sarnane ega ole ka muud Jumalat kui sina, kõige selle põhjal, mida me oma kõrvaga oleme kuulnud. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Ja kes on nagu sinu rahvas, nagu Iisrael, ainus rahvas maa peal, keda Jumal ise on käinud enesele rahvaks lunastamas, et teha enesele nime ja nende ees korda saata suuri ja kardetavaid tegusid? Sina ajasid ju ära oma rahva eest, keda sa enesele Egiptusest lunastasid, rahvad ja nende jumalad. </p>
<p id="v24"><sup><small>24</small></sup>  Ja sa oled enesele kinnitanud oma Iisraeli rahva, rahvaks sulle igaveseks ajaks. Ja sina, Issand, oled saanud neile Jumalaks. </p>
<p id="v25"><sup><small>25</small></sup>  Ja nüüd, Issand Jumal, kinnita igaveseks sõna, mis sa oma sulase ja tema soo kohta oled rääkinud! Ja tee nõnda, nagu sa oled rääkinud! </p>
<p id="v26"><sup><small>26</small></sup>  Siis saab su nimi igavesti suureks ja öeldakse: Vägede Issand on Iisraeli Jumal! Ja sinu sulase Taaveti sugu seisab kindlalt su ees. <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Sest sina, vägede Issand, Iisraeli Jumal, oled oma sulase kõrvale ilmutanud ja öelnud: Mina annan sulle järeltuleva soo. Seepärast on su sulane leidnud julguse sind paluda selle palvega. </p>
<p id="v28"><sup><small>28</small></sup>  Ja nüüd, Issand Jumal! Sina oled Jumal ja sinu sõnad on tõde ja sa oled oma sulasele lubanud seda head; </p>
<p id="v29"><sup><small>29</small></sup>  alusta siis nüüd ja õnnista oma sulase sugu, et see jääks igavesti sinu ette! Sest sina, Issand Jumal, oled rääkinud ja sinu õnnistusega õnnistatakse su sulase sugu igavesti.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Samuel/6">Teine Saamueli raamat - Peatükk 6</a></td>
        <td><a href="/et/Bible/2_Samuel/Index">Indeks</a></td>
        <td><a href="/et/Bible/2_Samuel/8">Teine Saamueli raamat - Peatükk 8</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:12 <i>Kuningriik kui tulevikulootus</i>: <a href="/et/The_Urantia_Book/170#p1_3">Ur 170:1.3</a>. </li>
  <li id="fn2"><a href="#cite2">↑</a> 7:12-13 <i>Nägi Messiat Taaveti pojana</i>: <a href="/et/The_Urantia_Book/136#p1_6">Ur 136:1.6</a>.  <i>Taaveti poeg</i>: <a href="/et/The_Urantia_Book/136#p1_1">Ur 136:1.1</a>. </li>
  <li id="fn3"><a href="#cite3">↑</a> 7:14 <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>.  <i>Me oleme Tema pojad</i>: <a href="/et/The_Urantia_Book/149#p6_8">Ur 149:6.8</a>.  <i>Te olete Jumala pojad maa peal</i>: <a href="/et/The_Urantia_Book/193#p0_3">Ur 193:0.3</a>.  <i>Jumala järeltulija</i>: <a href="/et/The_Urantia_Book/1#p3_1">Ur 1:3.1</a>.  <i>Mina olen isa, tema on poeg</i>: <a href="/et/The_Urantia_Book/148#p4_10">Ur 148:4.10</a>.  <i>Jumala vabastatud pojad</i>: <a href="/et/The_Urantia_Book/143#p2_7">Ur 143:2.7</a>.  <i>Me oleme Jumala lapsed</i>: <a href="/et/The_Urantia_Book/5#p4_8">Ur 5:4.8</a>.  <i>Elava Jumala pojad</i>: <a href="/et/The_Urantia_Book/149#p2_10">Ur 149:2.10</a>.  <i>Jumala pojad</i>: <a href="/et/The_Urantia_Book/34#p6_10">Ur 34:6.10</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>.  <i>Jumala poegade vennaskond</i>: <a href="/et/The_Urantia_Book/153#p2_4">Ur 153:2.4</a>.  <i>Me oleme Jumala lapsed</i>: <a href="/et/The_Urantia_Book/2#p5_4">Ur 2:5.4</a>.  <i>Jumala päästetud pojad</i>: <a href="/et/The_Urantia_Book/170#p2_8">Ur 170:2.8</a>.  <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>.  <i>Poegluse evangeelium</i>: <a href="/et/The_Urantia_Book/190#p3_1">Ur 190:3.1</a>.  <i>Kõik inimesed on Jumala lapsed</i>: <a href="/et/The_Urantia_Book/190#p5_4">Ur 190:5.4</a>.  <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Usk Jumala pojad</i>: <a href="/et/The_Urantia_Book/40#p6_1">Ur 40:6.1</a>.  <i>Me oleme Jumala lapsed</i>: <a href="/et/The_Urantia_Book/141#p4_2">Ur 141:4.2</a>.  <i>Me oleme Jumala pojad maa peal</i>: <a href="/et/The_Urantia_Book/193#p0_5">Ur 193:0.5</a>.  <i>Iga laps on Jumala poeg</i>: <a href="/et/The_Urantia_Book/196#p0_2">Ur 196:0.2</a>.  <i>Elava Jumala usulapsed</i>: <a href="/et/The_Urantia_Book/142#p1_1">Ur 142:1.1</a>.  <i>Kõik inimesed on Jumala lapsed</i>: <a href="/et/The_Urantia_Book/193#p1_2">Ur 193:1.2</a>.  <i>Usklikud on Jumala lapsed</i>: <a href="/et/The_Urantia_Book/181#p2_14">Ur 181:2.14</a>.  <i>Jumala usupojad</i>: <a href="/et/The_Urantia_Book/141#p2_2">Ur 141:2.2</a>.  <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>.  <i>Kõik on Jumala lapsed</i>: <a href="/et/The_Urantia_Book/99#p5_5">Ur 99:5.5</a>.  <i>Elava Jumala lapsed</i>: <a href="/et/The_Urantia_Book/142#p5_2">Ur 142:5.2</a>.  <i>Usklikud on Jumala lapsed</i>: <a href="/et/The_Urantia_Book/180#p1_6">Ur 180:1.6</a>.  <i>Elava Jumala lapsed</i>: <a href="/et/The_Urantia_Book/140#p1_6">Ur 140:1.6</a>.  <i>Elava Jumala pojad</i>: <a href="/et/The_Urantia_Book/140#p3_16">Ur 140:3.16</a>.  <i>Me oleme Jumala lapsed</i>: <a href="/et/The_Urantia_Book/131#p10_2">Ur 131:10.2</a>.  <i>Usklikud, Jumala pojad</i>: <a href="/et/The_Urantia_Book/181#p2_12">Ur 181:2.12</a>.  <i>Jumala lapsed</i>: <a href="/et/The_Urantia_Book/170#p2_20">Ur 170:2.20</a>.  <i>Jumala vabastatud pojad</i>: <a href="/et/The_Urantia_Book/170#p2_20">Ur 170:2.20</a>.  <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>.  <i>Jumala pojad</i>: <a href="/et/The_Urantia_Book/8#p6_4">Ur 8:6.4</a>. </li>
  <li id="fn4"><a href="#cite4">↑</a> 7:22 <i>Issand on üks Jumal</i>: <a href="/et/The_Urantia_Book/96#p5_5">Ur 96:5.5</a>.  <i>Sa oled suur, Issand Jumal</i>: <a href="/et/The_Urantia_Book/97#p1_5">Ur 97:1.5</a>.  <i>Ei ole Jumalat sinu kõrval</i>: <a href="/et/The_Urantia_Book/1#p0_1">Ur 1:0.1</a>.  <i>Üks Jumal</i>: <a href="/et/The_Urantia_Book/45#p4_8">Ur 45:4.8</a>.  <i>Issand Jumal on üks</i>: <a href="/et/The_Urantia_Book/1#p7_6">Ur 1:7.6</a>.  <i>Üks Jumal</i>: <a href="/et/The_Urantia_Book/92#p6_6">Ur 92:6.6</a>.  <i>Üks Jumal</i>: <a href="/et/The_Urantia_Book/131#p10_2">Ur 131:10.2</a>.  <i>Üks Jumal</i>: <a href="/et/The_Urantia_Book/92#p5_8">Ur 92:5.8</a>.  <i>Issand, meie Jumal, on üks Jumal</i>: <a href="/et/The_Urantia_Book/10#p7_1">Ur 10:7.1</a>.  <i>Jumal on üks</i>: <a href="/et/The_Urantia_Book/56#p4_4">Ur 56:4.4</a>. </li>
  <li id="fn5"><a href="#cite5">↑</a> 7:26 <i>Issand Jumal vägede Jumal</i>: <a href="/et/The_Urantia_Book/92#p6_6">Ur 92:6.6</a>. </li>
</ol>
</div>
