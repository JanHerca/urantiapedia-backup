<!--
title: Teine Saamueli raamat - Peatükk 5
description: 
published: true
date: 2023-11-8T20:21:2Z
tags: bible, bible—2 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/4">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 4</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Samuel/6">
          <span class="pr-2">Teine Saamueli raamat - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis tulid kõik Iisraeli suguharud Taaveti juurde Hebronisse ja rääkisid ning ütlesid: „Vaata, me oleme sinu luu ja liha. </p>
<p id="v2"><sup><small>2</small></sup>  Juba varem, kui Saul oli veel meie kuningas, olid sina Iisraeli väljaviijaks ja tagasitoojaks. Sinule on Issand öelnud: Sina pead hoidma mu rahvast Iisraeli kui karjane ja sina pead olema Iisraeli vürst!” </p>
<p id="v3"><sup><small>3</small></sup>  Ja kõik Iisraeli vanemad tulid kuninga juurde Hebronisse ning kuningas Taavet tegi Hebronis Issanda ees nendega lepingu; siis nad võidsid Taaveti Iisraeli kuningaks. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Taavet oli kuningaks saades kolmkümmend aastat vana; ta valitses nelikümmend aastat. </p>
<p id="v5"><sup><small>5</small></sup>  Hebronis valitses ta Juuda üle seitse aastat ja kuus kuud; ja Jeruusalemmas valitses ta kolmkümmend kolm aastat kogu Iisraeli ja Juuda üle. </p>
<p id="v6"><sup><small>6</small></sup>  Kui kuningas läks oma meestega Jeruusalemma selle maa elanike jebuuslaste vastu, ütlesid need Taavetile: „Siia sisse sa ei pääse, sest pimedad ja lonkurid kihutavad su tagasi!” See pidi tähendama, et Taavet sinna ei pääse. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Aga Taavet vallutas Siioni linnuse, mis nüüd on Taaveti linn. </p>
<p id="v8"><sup><small>8</small></sup>  Ja Taavet oli sel päeval öelnud: „Igaüks, kes lööb jebuuslasi, tabagu veejuhtmes neid „lonkureid ja pimedaid„, keda Taaveti hing vihkab.” Sellepärast öeldakse: ”Pime ja lonkaja ei pääse kotta.” </p>
<p id="v9"><sup><small>9</small></sup>  Ja Taavet asus linnusesse ning nimetas selle Taaveti linnaks. Ja Taavet ehitas ümberringi linna, kantsist alates siselinna suunas. </p>
<p id="v10"><sup><small>10</small></sup>  Ja Taavet läks üha vägevamaks, sest Issand, vägede Jumal, oli temaga. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ja Hiiram, Tüürose kuningas, läkitas Taaveti juurde saadikud seedripuudega, samuti puuseppi ja müürseppi; ja nemad ehitasid Taavetile koja. </p>
<p id="v12"><sup><small>12</small></sup>  Taavet mõistis, et Issand oli kinnitanud tema Iisraeli kuningaks ja et ta oli ülendanud tema kuningriiki oma Iisraeli rahva pärast. </p>
<p id="v13"><sup><small>13</small></sup>  Ja Taavet võttis veel rohkem liignaisi ja naisi Jeruusalemmast, pärast seda kui ta Hebronist oli tulnud; ja Taavetile sündis veelgi poegi ja tütreid. </p>
<p id="v14"><sup><small>14</small></sup>  Ja need olid nende nimed, kes temale Jeruusalemmas sündisid: Sammua, Soobab, Naatan ja Saalomon; </p>
<p id="v15"><sup><small>15</small></sup>  Jibhar, Elisua, Nefeg ja Jaafia; </p>
<p id="v16"><sup><small>16</small></sup>  Elisama, Eljada ja Elifelet. </p>
<p id="v17"><sup><small>17</small></sup>  Aga kui vilistid kuulsid, et Taavet oli võitud Iisraeli kuningaks, siis läksid kõik vilistid Taavetit otsima. Kui Taavet seda kuulis, siis läks ta linnusesse. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Ja vilistid tulid ning luusisid Refaimi orus. </p>
<p id="v19"><sup><small>19</small></sup>  Taavet küsis siis Issandalt, öeldes: „Kas pean minema vilistite vastu? Kas sa annad nad minu kätte?„ Ja Issand ütles Taavetile: ”Mine, sest ma annan tõesti vilistid su kätte!” </p>
<p id="v20"><sup><small>20</small></sup>  Siis tuli Taavet Baal-Peratsimi, ja Taavet lõi neid seal ning ütles: „Issand on murdnud mu vaenlased minu ees, otsekui oleks vesi läbi murdnud!” Seepärast pandi sellele paigale nimeks Baal-Peratsim. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  Nad jätsid sinna oma ebajumalad, ja Taavet ja ta mehed võtsid need kaasa. </p>
<p id="v22"><sup><small>22</small></sup>  Aga vilistid tulid jälle ja luusisid Refaimi orus. </p>
<p id="v23"><sup><small>23</small></sup>  Ja Taavet küsis Issandalt, ja tema vastas: „Ära mine! Piira nad tagant ümber ja tule neile kallale baakapõõsaste poolt! </p>
<p id="v24"><sup><small>24</small></sup>  Kui sa kuuled baakapõõsaste ladvus otsekui astumise kahinat, siis kiirusta, sest siis on Issand su ees välja läinud vilistite leeri lööma!” <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Ja Taavet tegi nõnda, nagu Issand teda käskis, ja lõi vilisteid Gebast kuni Geseri teelahkmeni. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Samuel/4">
          <span class="mdi mdi-arrow-left-drop-circle"></span><span class="pl-2">Teine Saamueli raamat - Peatükk 4</span>
        </a>
        </td>
        <td>
        <a href="/et/Bible/2_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Samuel/6">
          <span class="pr-2">Teine Saamueli raamat - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:3 <i>Iisraeli kuningaks määramine</i>: <a href="/et/The_Urantia_Book/97#p9_11">Ur 97:9.11</a>. </li>
  <li id="fn2"><a href="#cite2">↑</a> 5:6-9 <i>Taaveti võit</i>: <a href="/et/The_Urantia_Book/97#p9_11">Ur 97:9.11</a>.  <i>Jeruusalemm</i>: <a href="/et/The_Urantia_Book/97#p9_11">Ur 97:9.11</a>. </li>
  <li id="fn3"><a href="#cite3">↑</a> 5:10 <i>Issand Jumal vägede Jumal</i>: <a href="/et/The_Urantia_Book/38#p6_2">Ur 38:6.2</a>.  <i>vägede Issand Jumal</i>: <a href="/et/The_Urantia_Book/97#p9_11">Ur 97:9.11</a>.  <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
  <li id="fn4"><a href="#cite4">↑</a> 5:17-25 <i>Filistide rünnak</i>: <a href="/et/The_Urantia_Book/97#p9_11">Ur 97:9.11</a>. </li>
  <li id="fn5"><a href="#cite5">↑</a> 5:20 <i>Jahve purustas vaenlased</i>: <a href="/et/The_Urantia_Book/97#p9_12">Ur 97:9.12</a>. </li>
  <li id="fn6"><a href="#cite6">↑</a> 5:24 <i>Kui kuuled tuule häält</i>: <a href="/et/The_Urantia_Book/90#p2_5">Ur 90:2.5</a>. </li>
</ol>
</div>
