<!--
title: Saalomoni Ülemlaul e Laulude Laul - Peatükk 6
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Song_of_Solomon/5">Saalomoni Ülemlaul e Laulude Laul - Peatükk 5</a></td>
        <td><a href="/et/Bible/Song_of_Solomon/Index">Indeks</a></td>
        <td><a href="/et/Bible/Song_of_Solomon/7">Saalomoni Ülemlaul e Laulude Laul - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  „Kuhu su kallim on läinud, sa ilusaim naistest? Kuhu su kallim põikas, et koos sinuga teda otsida?” </p>
<p id="v2"><sup><small>2</small></sup>  „Mu kallim läks alla oma rohuaeda, palsamipeenarde juurde, rohuaedadesse karja hoidma ja lillekesi noppima. </p>
<p id="v3"><sup><small>3</small></sup>  Mina kuulun oma kallimale ja mu kallim on minu, tema, kes lillekeste keskel karja hoiab.” </p>
<p id="v4"><sup><small>4</small></sup>  „Sa oled ilus nagu Tirsa, mu kullake, kaunis nagu Jeruusalemm, kardetav nagu väehulk lippudega. </p>
<p id="v5"><sup><small>5</small></sup>  Pööra oma silmad ära mu pealt, sest need teevad mind rahutuks! Su juuksed on nagu kitsekari, kes laskub Gileadilt. </p>
<p id="v6"><sup><small>6</small></sup>  Su hambad on nagu kari emalambaid, kes pesemiselt tulevad; neil kõigil on kaksikud ja ükski neist pole soota. </p>
<p id="v7"><sup><small>7</small></sup>  Otsekui granaatõuna lõiked on su oimud su loori taga. </p>
<p id="v8"><sup><small>8</small></sup>  Kuuskümmend on kuningannasid, kaheksakümmend on liignaisi ja neitseid on arvutult. </p>
<p id="v9"><sup><small>9</small></sup>  Aga üksainus on mu tuvike, mu süütuke, oma ema ainus, oma sünnitaja lemmik. Tüdrukud näevad teda ja kiidavad õndsaks, ka kuningannad ja liignaised, ja nad ülistavad teda: </p>
<p id="v10"><sup><small>10</small></sup>  „Kes see on, kes koiduna alla vaatab, ilus nagu täiskuu, selge nagu päike, kardetav nagu väehulk lippudega?” </p>
<p id="v11"><sup><small>11</small></sup>  „Ma läksin alla pähkliaeda vaatama pungi orus, vaatama, kas viinapuu on pakatanud, kas granaatõunapuud õitsevad. </p>
<p id="v12"><sup><small>12</small></sup>  Ma ei teadnud, et mu hing pani mind Ammi-Nadibi vankritele.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Song_of_Solomon/5">Saalomoni Ülemlaul e Laulude Laul - Peatükk 5</a></td>
        <td><a href="/et/Bible/Song_of_Solomon/Index">Indeks</a></td>
        <td><a href="/et/Bible/Song_of_Solomon/7">Saalomoni Ülemlaul e Laulude Laul - Peatükk 7</a></td>
      </tr>
    </tbody>
  </table>
</figure>
