<!--
title: Saalomoni Ülemlaul e Laulude Laul - Peatükk 8
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Song_of_Solomon/7">Saalomoni Ülemlaul e Laulude Laul - Peatükk 7</a></td>
        <td><a href="/et/Bible/Song_of_Solomon/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  „Ah, oleksid sa mu vend, kes on imenud mu ema rinda! Siis kohates sind õues ma suudleksin sind ja keegi ei paneks mulle pahaks. </p>
<p id="v2"><sup><small>2</small></sup>  Ma saadaksin sind, viiksin su oma ema kotta. Tema õpetaks mind. Ma annaksin sulle juua vürtsitatud veini, oma granaatõunte mahla. </p>
<p id="v3"><sup><small>3</small></sup>  Tema vasak käsi on mu pea all ja tema parem käsi kaisutab mind. </p>
<p id="v4"><sup><small>4</small></sup>  Ma vannutan teid, Jeruusalemma tütred: miks eksitate ja äratate armastust, enne kui see ise tahab?” </p>
<p id="v5"><sup><small>5</small></sup>  „Kes see on, kes kõrbest üles tuleb, nõjatudes oma armastatule?” ”Õunapuu all äratasin ma sinu, seal, kus su ema tõi su valuga ilmale, kus su valuga ilmale tõi su sünnitaja. </p>
<p id="v6"><sup><small>6</small></sup>  Pane mind pitseriks oma südamele, pitseriks oma käsivarrele! Sest armastus on tugev nagu surm, armukadedus julm nagu surmavald. Selle lõõsk on tulelõõsk, selle leegid Issanda leegid. </p>
<p id="v7"><sup><small>7</small></sup>  Armastust ei suuda kustutada suured veed ega uputada jõed. Kui keegi annaks armastuse eest kõik oma koja vara, oleks ta tõesti naeruväärne!” </p>
<p id="v8"><sup><small>8</small></sup>  „Meil on väike õde ja tal ei ole rindu. Mida peaksime tegema oma õe heaks, siis kui temast juttu tuleb?” </p>
<p id="v9"><sup><small>9</small></sup>  „Kui ta on müür, ehitame selle peale hõbesakme; aga kui ta on uks, suleme selle seedrilauaga.” </p>
<p id="v10"><sup><small>10</small></sup>  „Mina olen müür, ja mu rinnad on nagu tornid - seepärast ma sain ta silmis otse rahutoojaks.” </p>
<p id="v11"><sup><small>11</small></sup>  „Saalomonil oli viinamägi Baal-Haamonis; selle viinamäe andis ta vahtide hooleks. Igaüks oleks selle viljaga teeninud tuhat hõbeseeklit. </p>
<p id="v12"><sup><small>12</small></sup>  Minu viinamägi, mulle kuuluv, on siin mu ees. See tuhat jäägu sulle, Saalomon, ja veel kakssada viljavahtidele.” </p>
<p id="v13"><sup><small>13</small></sup>  „Sina, rohuaedade elanik, sõbrad kuulevad su häält: luba ka mind seda kuulda!” </p>
<p id="v14"><sup><small>14</small></sup>  „Rutta, mu kallim, ja ole nagu gasell või noor hirv palsamimägedel!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Song_of_Solomon/7">Saalomoni Ülemlaul e Laulude Laul - Peatükk 7</a></td>
        <td><a href="/et/Bible/Song_of_Solomon/Index">Indeks</a></td>
        <td> </td>
      </tr>
    </tbody>
  </table>
</figure>
