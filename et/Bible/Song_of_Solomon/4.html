<!--
title: Saalomoni Ülemlaul e Laulude Laul - Peatükk 4
description: 
published: true
date: 2022-10-6T9:46:8Z
tags: bible, bible—song of solomon
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Song_of_Solomon/3">Saalomoni Ülemlaul e Laulude Laul - Peatükk 3</a></td>
        <td><a href="/et/Bible/Song_of_Solomon/Index">Indeks</a></td>
        <td><a href="/et/Bible/Song_of_Solomon/5">Saalomoni Ülemlaul e Laulude Laul - Peatükk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  „Vaata, sa oled ilus, mu kullake, vaata, sa oled ilus! Su silmad su loori taga on tuvid. Su juuksed on nagu kitsekari, kes laskub Gileadi mäelt. </p>
<p id="v2"><sup><small>2</small></sup>  Su hambad on nagu kari pügatud lambaid, kes pesemiselt tulevad: neil kõigil on kaksikud ja ükski neist pole soota. </p>
<p id="v3"><sup><small>3</small></sup>  Su huuled on nagu punane pael ja su kõne on armas. Otsekui granaatõuna lõiked on su oimud su loori taga. </p>
<p id="v4"><sup><small>4</small></sup>  Su kael on nagu Taaveti torn, mis kivikihtidena on ehitatud; tuhat kilpi ripub selle küljes, need kõik on kangelaste kilbid. </p>
<p id="v5"><sup><small>5</small></sup>  Su kaks rinda on nagu kaks vasikakest, gaselli kaksikut, kes söövad liiliate keskel. </p>
<p id="v6"><sup><small>6</small></sup>  Kuni tuul kuulutab päeva ja varjud põgenevad, tahan ma minna mürrimäele ja viirukikünkale. </p>
<p id="v7"><sup><small>7</small></sup>  Sa oled täiuslikult ilus, mu kullake, ja sul pole ühtegi viga! </p>
<p id="v8"><sup><small>8</small></sup>  Tule minuga Liibanonilt, pruut, Tule minuga Liibanonilt! Astu alla Amana tipust, Seniiri ja Hermoni tipust, lõvide koobastest, pantrite mägedelt! </p>
<p id="v9"><sup><small>9</small></sup>  Sa oled pannud mu südame põksuma, mu õeke, mu pruut! Oled pannud mu südame põksuma ainsa pilguga silmist, ainsa lüliga oma kaelakeest. </p>
<p id="v10"><sup><small>10</small></sup>  Ah, kui magus on su armastus, mu õeke, mu pruut! Su armastus on parem kui vein, kõigist palsameist parem on su õlide lõhn! </p>
<p id="v11"><sup><small>11</small></sup>  Su huuled tilguvad kärjemett, mu pruut, sul on keele all mesi ja piim, ja su riiete lõhn on otsekui Liibanoni lõhn! </p>
<p id="v12"><sup><small>12</small></sup>  Suletud rohuaed on mu õeke, mu pruut! Suletud rohuaed, pitseriga kinni pandud allikas. </p>
<p id="v13"><sup><small>13</small></sup>  Su väänded on granaatõunapuude aed valitud viljaga, hennapõõsaste ja nardidega - </p>
<p id="v14"><sup><small>14</small></sup>  nard ja safran, kalmus ja kaneel koos igasugu viirukipuudega, mürr ja aaloe koos kõige paremate palsamitega. </p>
<p id="v15"><sup><small>15</small></sup>  Rohuaedade allikas on elava vee kaev, mis Liibanonilt voolab.” </p>
<p id="v16"><sup><small>16</small></sup>  „Ärka, põhjatuul, ja tule, lõunatuul! Puhu läbi mu rohuaia, et selle palsamilõhnad hoovaksid! Mu kallim tulgu oma rohuaeda ja söögu selle valitud vilja.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Song_of_Solomon/3">Saalomoni Ülemlaul e Laulude Laul - Peatükk 3</a></td>
        <td><a href="/et/Bible/Song_of_Solomon/Index">Indeks</a></td>
        <td><a href="/et/Bible/Song_of_Solomon/5">Saalomoni Ülemlaul e Laulude Laul - Peatükk 5</a></td>
      </tr>
    </tbody>
  </table>
</figure>
