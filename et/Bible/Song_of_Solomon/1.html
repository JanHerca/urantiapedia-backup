<!--
title: Saalomoni Ülemlaul e Laulude Laul - Peatükk 1
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Song_of_Solomon/Index">Indeks</a></td>
        <td><a href="/et/Bible/Song_of_Solomon/2">Saalomoni Ülemlaul e Laulude Laul - Peatükk 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saalomoni ilusaim laul. </p>
<p id="v2"><sup><small>2</small></sup>  „Jooda mind oma suu suudlustega, sest sinu armastus on parem kui vein! </p>
<p id="v3"><sup><small>3</small></sup>  Su õlide lõhn on magus, võideõli on su nimi - seepärast armastavad sind neitsid. </p>
<p id="v4"><sup><small>4</small></sup>  Tõmba mind kaasa, tõttame! Vii mind, kuningas, oma kambritesse! Hõisakem ja tundkem sinust rõõmu, ülistagem sinu armastust enam kui veini! Õigusega armastatakse sind! </p>
<p id="v5"><sup><small>5</small></sup>  Jeruusalemma tütred! Mina olen tõmmu, ometi nägus, otsekui Keedari telgid, otsekui Saalomoni telgiriided. </p>
<p id="v6"><sup><small>6</small></sup>  Ärge vaadake mind, et ma olen nii tõmmu, et päike mind on pruunistanud! Mu ema pojad turtsusid mu vastu, mind pandi viinamägede vahiks - aga omaenese viinamäge pole ma saanud valvata. </p>
<p id="v7"><sup><small>7</small></sup>  Ütle mulle, sina, keda mu hing armastab: Kus sa karja hoiad, kus sa seda lõunaajal lased lebada? Sest miks peaksin minema nagu looritatu su sõprade karjade juurde?” </p>
<p id="v8"><sup><small>8</small></sup>  „Kui sa seda ei tea, sa ilusaim naistest, siis mine lammaste jälgi mööda ja karjata oma kitsetallekesi karjaste telkide juures! </p>
<p id="v9"><sup><small>9</small></sup>  Ma võrdlen sind, mu kullake, vaarao vankrihobusega. </p>
<p id="v10"><sup><small>10</small></sup>  Kaunid on su põsed palmikuis, kael merikarbikeedes. </p>
<p id="v11"><sup><small>11</small></sup>  Me teeme sulle kuldehted, hõbedaga tipitud.” </p>
<p id="v12"><sup><small>12</small></sup>  „Niikaua kui kuningas on lauas, lõhnab mu nardiõli. </p>
<p id="v13"><sup><small>13</small></sup>  Mu kallim on mulle mürrikimbukeseks, mis lebab mu rindade vahel. </p>
<p id="v14"><sup><small>14</small></sup>  Mu kallim on mulle hennapõõsa õisikuks Een-Gedi viinamägedelt.” </p>
<p id="v15"><sup><small>15</small></sup>  „Vaata, sa oled ilus, mu kullake, vaata, sa oled ilus! Su silmad on tuvid.” </p>
<p id="v16"><sup><small>16</small></sup>  „Vaata, sa oled ilus, mu kallim, tõesti hurmav! Haljas on isegi meie säng: </p>
<p id="v17"><sup><small>17</small></sup>  meie koja seinteks on seedrid, meie sarikaiks küpressid.” </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Song_of_Solomon/Index">Indeks</a></td>
        <td><a href="/et/Bible/Song_of_Solomon/2">Saalomoni Ülemlaul e Laulude Laul - Peatükk 2</a></td>
      </tr>
    </tbody>
  </table>
</figure>
