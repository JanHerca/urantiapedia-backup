<!--
title: Iiobi raamat - Peatükk 13
description: 
published: true
date: 2022-10-6T9:46:8Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/12">Iiobi raamat - Peatükk 12</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/14">Iiobi raamat - Peatükk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaata, kõike seda on mu silm näinud, kõrv kuulnud ja tähele pannud. </p>
<p id="v2"><sup><small>2</small></sup>  Mida teie teate, seda tean minagi, ma ei jää teist maha. </p>
<p id="v3"><sup><small>3</small></sup>  Aga ma tahaksin Kõigevägevamaga rääkida ja meeleldi ennast kaitsta Jumala ees. </p>
<p id="v4"><sup><small>4</small></sup>  Sest teie olete valega võõpajad, ebaarstid olete teie kõik! </p>
<p id="v5"><sup><small>5</small></sup>  Oleks küll parem, kui te vaikiksite, siis võiks seda pidada teie tarkuseks. </p>
<p id="v6"><sup><small>6</small></sup>  Kuulge ometi mu manitsust ja pange tähele mu huulte väiteid! </p>
<p id="v7"><sup><small>7</small></sup>  Kas tahate Jumala kasuks valet rääkida ja tema heaks pettust sõnastada? </p>
<p id="v8"><sup><small>8</small></sup>  Kas tahate olla tema poolt, Jumala kasuks asja ajada? </p>
<p id="v9"><sup><small>9</small></sup>  Ons see hea, kui ta teid läbi katsub? Või tahate teda petta nagu inimest? </p>
<p id="v10"><sup><small>10</small></sup>  Ta karistab teid karmilt, kui te oma poolehoidu osutate salalikult. </p>
<p id="v11"><sup><small>11</small></sup>  Kas tema auväärsus ei teegi teile hirmu ja kartus tema ees ei valda teid? </p>
<p id="v12"><sup><small>12</small></sup>  Teie väited on tuhka kirjutatud, teie kilbid on savikilbid. </p>
<p id="v13"><sup><small>13</small></sup>  Olge vait mu ees ja laske mind rääkida, tulgu siis mu peale mis tahes! </p>
<p id="v14"><sup><small>14</small></sup>  Ma võtan oma ihu hammaste vahele ja panen oma hinge pihku. </p>
<p id="v15"><sup><small>15</small></sup>  Vaata, ta tapab mu! Ma ei looda enam! Ma tahan tema ees ainult õigustada oma teed. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Seegi on mulle abiks, et jumalatu ei pääse tema palge ette. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Kuulge hästi mu sõnu ja võtke kõrvu mu seletus! </p>
<p id="v18"><sup><small>18</small></sup>  Vaata ometi, ma olen asunud õigust jalule seadma: ma tean, et mul on õigus. </p>
<p id="v19"><sup><small>19</small></sup>  Kes tahaks mulle vastu vaielda? Siis ma vaikiksin nüüd ja heidaksin hinge. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Ainult kaks asja tee mulle, siis pole mul vaja ennast sinu eest peita: </p>
<p id="v21"><sup><small>21</small></sup>  võta käsi mu pealt ära ja hirm sinu ees ärgu heidutagu mind! </p>
<p id="v22"><sup><small>22</small></sup>  Hüüa siis ja mina vastan, või räägin mina ja sina vasta mulle! </p>
<p id="v23"><sup><small>23</small></sup>  Kui palju on mul süütegusid ja patte? Tee mulle teatavaks mu üleastumine ja patt! </p>
<p id="v24"><sup><small>24</small></sup>  Miks peidad oma palge ja pead mind oma vaenlaseks? </p>
<p id="v25"><sup><small>25</small></sup>  Kas tahad hirmutada lendlevat lehte ja taga ajada kuivanud kõrt, </p>
<p id="v26"><sup><small>26</small></sup>  et sa mu vastu kirja paned kibedaid asju ja lased mind tasuda mu noorpõlve süütegusid, </p>
<p id="v27"><sup><small>27</small></sup>  paned mu jalad pakku, valvad kõiki mu radu ja märgid enesele mu jalajälgi? </p>
<p id="v28"><sup><small>28</small></sup>  Jah, inimene on kõdunenud nahklähkri sarnane, otsekui koi järatud riie. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/12">Iiobi raamat - Peatükk 12</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/14">Iiobi raamat - Peatükk 14</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 13:15 <i>Kuigi ta tapab mind</i>: <a href="/et/The_Urantia_Book/101#p3_4">Ur 101:3.4</a>. </li>
  <li id="fn2"><a href="#cite2">↑</a> 13:16 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
  <li id="fn3"><a href="#cite3">↑</a> 13:19 <i>Loobu vaimust</i>: <a href="/et/The_Urantia_Book/86#p5_2">Ur 86:5.2</a>. </li>
</ol>
</div>
