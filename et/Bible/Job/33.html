<!--
title: Iiobi raamat - Peatükk 33
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Job/32">Iiobi raamat - Peatükk 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Job/34">Iiobi raamat - Peatükk 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga kuule nüüd ometi, Iiob, mu kõnet, ja pane tähele kõiki mu sõnu! </p>
<p id="v2"><sup><small>2</small></sup>  Vaata, ma avan nüüd oma suu, keel mu suulaes kõneleb. </p>
<p id="v3"><sup><small>3</small></sup>  Mu sõnad tulevad õiglasest südamest ja mu huuled kuulutavad selgesti seda, mis ma tean. </p>
<p id="v4"><sup><small>4</small></sup>  Jumala Vaim on mind loonud ja Kõigevägevama hingeõhk on andnud mulle elu. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Kui sa suudad, siis vasta mulle, sea ennast valmis, astu ette! </p>
<p id="v6"><sup><small>6</small></sup>  Vaata, Jumala ees olen mina samasugune kui sina: savist olen minagi voolitud. </p>
<p id="v7"><sup><small>7</small></sup>  Vaata, hirm minu ees ei saa kohutada sind ja minu surve ei ole sulle raske. </p>
<p id="v8"><sup><small>8</small></sup>  Tõesti, sa oled kõnelnud mulle kõrvu ja ma olen kuulnud su sõnade kõla: </p>
<p id="v9"><sup><small>9</small></sup>  „Mina olen puhas, mina pole üle astunud, ma olen laitmatu ja mul ei ole süüd. </p>
<p id="v10"><sup><small>10</small></sup>  Vaata, ta leiab mu vastu põhjusi, peab mind oma vaenlaseks. </p>
<p id="v11"><sup><small>11</small></sup>  Ta pistab mu jalad pakku, valvab kõiki mu radu.” </p>
<p id="v12"><sup><small>12</small></sup>  Vaata, selles ei ole sul õigus, vastan ma sulle, sest Jumal on suurem kui inimene! </p>
<p id="v13"><sup><small>13</small></sup>  Mispärast sa riidled temaga, kui ta ei vasta inimesele iga sõna peale? </p>
<p id="v14"><sup><small>14</small></sup>  Sest Jumal kõneleb ühel ja teisel viisil, aga seda ei märgata. </p>
<p id="v15"><sup><small>15</small></sup>  Unenäos, öises nägemuses, kui sügav uni inimest valdab, voodis suikudes - </p>
<p id="v16"><sup><small>16</small></sup>  seal ta avab inimeste kõrvad ja paneb pitseri nende manitsustele, </p>
<p id="v17"><sup><small>17</small></sup>  et inimest pahateost eemal hoida ja mehe kõrkust kinni katta, </p>
<p id="v18"><sup><small>18</small></sup>  et säästa tema hinge hauast ja tema elu oda otsa jooksmast. </p>
<p id="v19"><sup><small>19</small></sup>  Ka manitsetakse teda valu läbi voodis ja kestva vaevusega kontides. </p>
<p id="v20"><sup><small>20</small></sup>  Siis muutub vastikuks ta elule leib ja hingele maiusroog: </p>
<p id="v21"><sup><small>21</small></sup>  ta ihu kõhetub nähtamatuks, ja ta luud, mida näha ei olnud, paljastuvad. </p>
<p id="v22"><sup><small>22</small></sup>  Nõnda ligineb ta hing hauale ja ta elu sellele, mis toob surma. </p>
<p id="v23"><sup><small>23</small></sup>  Aga kui tema jaoks on ingel, eestkostja, üks tuhandest, kes kuulutab inimesele, mis tema kohus on, </p>
<p id="v24"><sup><small>24</small></sup>  siis Jumal halastab tema peale ning ütleb: „Vabasta teda haudaminekust, ma olen lunaraha saanud!” <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Siis muutub ta ihu noorusvärskeks, ta pöördub tagasi oma nooruspäevadesse. </p>
<p id="v26"><sup><small>26</small></sup>  Ta palvetab Jumala poole ja sellel on temast hea meel; ta saab hõisates näha tema palet ja tema annab inimesele tagasi ta õiguse. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Ta laulab siis inimeste ees ja ütleb: „Ma tegin pattu ja väänasin õigust, aga selle eest ei tasutud mulle kätte. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Tema lunastas mu hinge haudaminekust ja mu elu saab valgust näha.” </p>
<p id="v29"><sup><small>29</small></sup>  Vaata, seda kõike teeb Jumal inimesele kaks, kolm korda, </p>
<p id="v30"><sup><small>30</small></sup>  et tema hinge hauast tagasi tuua ja valgustada teda elu valgusega. </p>
<p id="v31"><sup><small>31</small></sup>  Pane tähele, Iiob, kuule mind, vaiki, et mina saaksin rääkida! </p>
<p id="v32"><sup><small>32</small></sup>  Kui sul on sõnu, siis vasta mulle, räägi, sest meeleldi annaksin sulle õiguse! </p>
<p id="v33"><sup><small>33</small></sup>  Aga kui mitte, siis kuule sina mind, vaiki, siis ma õpetan sulle tarkust!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 33:4 <i>Vaim inimeses (Püha Vaim)</i>: <a href="/et/The_Urantia_Book/103#p1_6">Ur 103:1.6</a>.  <i>Elu hingamine</i>: <a href="/et/The_Urantia_Book/86#p4_3">Ur 86:4.3</a>.  <i>Jumala Vaim (Püha Vaim)</i>: <a href="/et/The_Urantia_Book/8#p5_3">Ur 8:5.3</a>.  <i>Jumala Vaim (Püha Vaim)</i>: <a href="/et/The_Urantia_Book/8#p5_5">Ur 8:5.5</a>.  <i>Vaim annab elu</i>: <a href="/et/The_Urantia_Book/34#p6_5">Ur 34:6.5</a>.  <i>Püha Vaim</i>: <a href="/et/The_Urantia_Book/34#p4_1">Ur 34:4.1</a>. </li>
  <li id="fn2"><a href="#cite2">↑</a> 33:24 <i>1. osa: Armuline kahetsejale</i>: <a href="/et/The_Urantia_Book/96#p7_7">Ur 96:7.7</a>. </li>
  <li id="fn3"><a href="#cite3">↑</a> 33:26 <i>Ta palvetab Jumalat</i>: <a href="/et/The_Urantia_Book/96#p7_7">Ur 96:7.7</a>. </li>
  <li id="fn4"><a href="#cite4">↑</a> 33:27-28 <i>Ta vaatab alla inimeste peale</i>: <a href="/et/The_Urantia_Book/130#p8_2">Ur 130:8.2</a>.  <i>2. osa: Kui keegi ütleb, et ma patustasin</i>: <a href="/et/The_Urantia_Book/96#p7_7">Ur 96:7.7</a>. </li>
</ol>
</div>
