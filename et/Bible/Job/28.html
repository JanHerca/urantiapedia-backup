<!--
title: Iiobi raamat - Peatükk 28
description: 
published: true
date: 2023-11-8T20:21:2Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/27">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 27</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/29">
          <span class="pr-2">Iiobi raamat - Peatükk 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tõesti, hõbedal on leiukoht ja kullal pesemispaik, </p>
<p id="v2"><sup><small>2</small></sup>  raud võetakse mullast ja kivist valatakse vask. </p>
<p id="v3"><sup><small>3</small></sup>  Piir pannakse pimedusele ning viimseni otsitakse üles pimeduse ja sünguse kivi. </p>
<p id="v4"><sup><small>4</small></sup>  Kaevandusi murtakse eluasemeist eemal, paigus, mille on unustanud jalad; nad kõlguvad kõikudes, inimestest kaugel. </p>
<p id="v5"><sup><small>5</small></sup>  Maast kasvab leib, aga maa sügavused pööratakse tulega pahupidi. </p>
<p id="v6"><sup><small>6</small></sup>  Selle kivimid on safiiride asukohaks ja seal on kullatolmu. </p>
<p id="v7"><sup><small>7</small></sup>  Teed sinna ei tea kotkaski ega märka kulli silm. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Seda ei talla uhked metsloomad, seal ei kõnni noor lõvigi. </p>
<p id="v9"><sup><small>9</small></sup>  Ränikivi külge pistetakse käsi, mäed pööratakse juurteni ümber. </p>
<p id="v10"><sup><small>10</small></sup>  Kaljudesse lõhutakse käike ja silm saab näha kõiksugu aardeid. </p>
<p id="v11"><sup><small>11</small></sup>  Vooluste nõrgumiskohad tõkestatakse, ja mis peidetud on, tuuakse valguse kätte. </p>
<p id="v12"><sup><small>12</small></sup>  Aga tarkus - kust seda leitakse? ja kus on arukuse asupaik? </p>
<p id="v13"><sup><small>13</small></sup>  Ei tunne inimene selle hinda ja seda ei leidu elavate maal. </p>
<p id="v14"><sup><small>14</small></sup>  Sügavus ütleb: „Minu sees seda pole.„ Ja meri ütleb: ”Ei ole minu juures.” </p>
<p id="v15"><sup><small>15</small></sup>  Puhta kulla eestki ei saa seda osta ega hõbedaga selle hinda vaagida. </p>
<p id="v16"><sup><small>16</small></sup>  See pole makstav Oofiri kullaga, ei kalli oonüksi ega safiiriga. </p>
<p id="v17"><sup><small>17</small></sup>  Sellega pole võrreldav ei kuld ega klaas, ka pole see vahetatav kuldriista vastu. </p>
<p id="v18"><sup><small>18</small></sup>  Koralle ja mägikristalli ei maksa mainidagi - omandatud tarkus on enam väärt kui pärlid. </p>
<p id="v19"><sup><small>19</small></sup>  Sellega pole võrreldav Etioopia krüsoliit, puhta kullagagi ei saa selle eest maksta. </p>
<p id="v20"><sup><small>20</small></sup>  Kust tuleb siis tarkus ja kus on arukuse asupaik? </p>
<p id="v21"><sup><small>21</small></sup>  See on varjul kõigi elavate silmade eest, peidetud taeva lindudegi eest. </p>
<p id="v22"><sup><small>22</small></sup>  Kadupaik ja surm ütlevad: „Meie kõrvus on sellest ainult kuuldus.” </p>
<p id="v23"><sup><small>23</small></sup>  Jumal, tema tunneb teed sinna ja tema teab selle asupaika. </p>
<p id="v24"><sup><small>24</small></sup>  Sest tema ulatub vaatama maa äärteni, tema näeb kõike, mis taeva all on. </p>
<p id="v25"><sup><small>25</small></sup>  Kui ta andis tuulele kaalu ja määras mõõduga veed, </p>
<p id="v26"><sup><small>26</small></sup>  kui ta andis vihmale seaduse ja kõuepilvele tee, <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  siis ta nägi seda ja seletas, valmistas ta ja uuris läbi. </p>
<p id="v28"><sup><small>28</small></sup>  Ja ta ütles inimesele: „Vaata, Issanda kartus - see on tarkus, ja hoidumine kurjast on arukus!” <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/27">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 27</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/29">
          <span class="pr-2">Iiobi raamat - Peatükk 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 28:7 <i>Silm ei ole näinud, kõrv ei ole kuulnud jne.</i>: <a href="/et/The_Urantia_Book/181#p2_20">Ur 181:2.20</a>. </li>
  <li id="fn2"><a href="#cite2">↑</a> 28:26 <i>Välgutee</i>: <a href="/et/The_Urantia_Book/3#p2_4">Ur 3:2.4</a>. </li>
  <li id="fn3"><a href="#cite3">↑</a> 28:28 <i>Jumala kartusest algab tarkus</i>: <a href="/et/The_Urantia_Book/68#p3_3">Ur 68:3.3</a>.  <i>Issanda kartus, tarkus</i>: <a href="/et/The_Urantia_Book/131#p2_6">Ur 131:2.6</a>. </li>
</ol>
</div>
