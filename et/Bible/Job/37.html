<!--
title: Iiobi raamat - Peatükk 37
description: 
published: true
date: 2023-11-8T20:21:2Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/36">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 36</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/38">
          <span class="pr-2">Iiobi raamat - Peatükk 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sellepärast väriseb minugi süda ja hüppab paigast. </p>
<p id="v2"><sup><small>2</small></sup>  Kuulge, kuulge tema hääle mürinat ja kõminat, mis tuleb ta suust! </p>
<p id="v3"><sup><small>3</small></sup>  Selle ta päästab lahti kogu taeva alla ja oma välgu maailma äärteni. </p>
<p id="v4"><sup><small>4</small></sup>  Selle taga möirgab tema hääl: ta müristab oma võimsa häälega ega peata välke, kui tema häält kuuldub. </p>
<p id="v5"><sup><small>5</small></sup>  Jumal müristab oma häälega imepärasel viisil, ta teeb suuri tegusid, mida meie ei mõista. </p>
<p id="v6"><sup><small>6</small></sup>  Sest ta ütleb lumele: „Lange maa peale!” ja vihmasabin ning vihmavaling on tema tugevus. </p>
<p id="v7"><sup><small>7</small></sup>  Ta paneb siis igamehe käe kinni otsekui pitseriga, et kõik inimesed tunneksid ta tegu. </p>
<p id="v8"><sup><small>8</small></sup>  Siis läheb metsloom oma peidupaika ja jääb oma pessa. </p>
<p id="v9"><sup><small>9</small></sup>  Lõunakambrist tuleb tuulispea ja põhjatuulega külm. </p>
<p id="v10"><sup><small>10</small></sup>  Jumala hingusest tekib jää ja tardub veepind. </p>
<p id="v11"><sup><small>11</small></sup>  Ta koormab ka pilvi niiskusega, pilved pilluvad tema välku. </p>
<p id="v12"><sup><small>12</small></sup>  Need rändavad ringi tema juhtimisel, et teha kõike, mida ta neil käsib maailmas ja maa peal, </p>
<p id="v13"><sup><small>13</small></sup>  olgu vitsana, kui ta maale tarvis, olgu armuna, kui ta seda osutab. </p>
<p id="v14"><sup><small>14</small></sup>  Kuule seda, Iiob, peatu ja pane tähele Jumala imetegusid! </p>
<p id="v15"><sup><small>15</small></sup>  Kas sa mõistad, kuidas Jumal annab neile käsu ja laseb oma pilvest välgu sähvatada? </p>
<p id="v16"><sup><small>16</small></sup>  Kas sa mõistad pilvede sõudu, ülima tarkuse imetegu? <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Sina, kellel riided kuumavad, kui ta lõunatuulega suigutab maad, </p>
<p id="v18"><sup><small>18</small></sup>  kas sa koos temaga laotad pilvekatet, vastupidavat nagu valatud peeglit? </p>
<p id="v19"><sup><small>19</small></sup>  Õpeta meid, mida me peaksime temale ütlema; pimeduse tõttu ei saa me millestki aru. </p>
<p id="v20"><sup><small>20</small></sup>  Kas peaks temale jutustatama, et mina tahan rääkida? Kui keegi kõneleb, kas seda siis temale teada antakse? </p>
<p id="v21"><sup><small>21</small></sup>  Kui nüüd ei nähta valgust, mis hiilgab pilvedes, siis puhub tuul ja toob selguse. </p>
<p id="v22"><sup><small>22</small></sup>  Põhja poolt tuleb kuldne hiilgus - Jumala ümber on hirmuäratav aupaiste. </p>
<p id="v23"><sup><small>23</small></sup>  Kõigevägevam - temani me ei jõua, tema on suur jõult ja rikas õiglusest, tema ei riku õigust. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Seepärast peavad inimesed teda kartma, tema ei vaata kedagi, kes on enese meelest tark.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/36">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 36</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/38">
          <span class="pr-2">Iiobi raamat - Peatükk 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 37:16 <i># 1 Täiuslik teadmistes</i>: <a href="/et/The_Urantia_Book/3#p3_1">Ur 3:3.1</a>.  <i>Ta, kes tasakaalustab pilved</i>: <a href="/et/The_Urantia_Book/3#p3_1">Ur 3:3.1</a>. </li>
  <li id="fn2"><a href="#cite2">↑</a> 37:23 <i>1. osa: Lõpmatu puudutamine</i>: <a href="/et/The_Urantia_Book/2#p1_1">Ur 2:1.1</a>.  <i>Jumala vägi</i>: <a href="/et/The_Urantia_Book/1#p1_4">Ur 1:1.4</a>.  <i>3. osa: Kõigevägevama puudutamine</i>: <a href="/et/The_Urantia_Book/96#p6_4">Ur 96:6.4</a>.  <i>Võim</i>: <a href="/et/The_Urantia_Book/131#p10_6">Ur 131:10.6</a>.  <i>Kõikvõimas</i>: <a href="/et/The_Urantia_Book/142#p3_7">Ur 142:3.7</a>.  <i>Jõu, kohtu jumal,</i>: <a href="/et/The_Urantia_Book/96#p6_3">Ur 96:6.3</a>.  <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>. </li>
</ol>
</div>
