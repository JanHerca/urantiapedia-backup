<!--
title: Iiobi raamat - Peatükk 5
description: 
published: true
date: 2022-10-6T9:46:8Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/4">Iiobi raamat - Peatükk 4</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/6">Iiobi raamat - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hüüa ometi! Ons keegi, kes sulle vastab? Kelle poole pühadest sa pöördud? </p>
<p id="v2"><sup><small>2</small></sup>  Tõesti, meelehärm tapab meeletu ja õhin surmab narri. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ma nägin meeletut juurduvat ja ma sajatasin äkitselt tema eluaset. </p>
<p id="v4"><sup><small>4</small></sup>  Tema lapsed jäid kaitsetuks, neid rõhuti väravas ja päästjat ei olnud. </p>
<p id="v5"><sup><small>5</small></sup>  Tema lõikuse sõi näljane: kibuvitste vaheltki võttis ta selle, ja janused kahmasid ta varanduse. </p>
<p id="v6"><sup><small>6</small></sup>  Sest õnnetus ei tõuse põrmust ega võrsu kannatused mullast, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  vaid inimene ise sünnib vaevaks ja sädemed lendavad kõrgele. </p>
<p id="v8"><sup><small>8</small></sup>  Ometi pöörduksin ma Jumala poole ja viiksin oma asja Jumala ette, </p>
<p id="v9"><sup><small>9</small></sup>  kes teeb suuri ja uurimatuid asju, arvutuid imetegusid, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  kes annab maa peale vihma ja saadab põldudele vee, </p>
<p id="v11"><sup><small>11</small></sup>  et tõsta alandlikke kõrgele ja anda leinajaile suurt õnne, </p>
<p id="v12"><sup><small>12</small></sup>  kes teeb tühjaks kavalate kavatsused, et nende kätetöö ei läheks korda, <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  kes tabab tarku nende tarkuses, et salalike nõu läheks luhta, </p>
<p id="v14"><sup><small>14</small></sup>  et nad päevaajal kohtaksid pimedust ja lõunaajal kobaksid otsekui öösel. </p>
<p id="v15"><sup><small>15</small></sup>  Nõnda ta päästab mõõga eest, nende suu eest, vaese vägeva käest, </p>
<p id="v16"><sup><small>16</small></sup>  et viletsal oleks lootust ja ülekohus suleks oma suu. </p>
<p id="v17"><sup><small>17</small></sup>  Vaata, õnnis on inimene, keda Jumal noomib. Ära siis põlga Kõigevägevama karistust! <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Sest tema valmistab küll valu, aga tema ka seob haavad, tema lööb, aga tema käed ka parandavad. </p>
<p id="v19"><sup><small>19</small></sup>  Kuuest hädast päästab ta sind ja seitsmendas ei puutu sinusse kuri. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Näljas lunastab ta sind surmast ja sõjas mõõga käest. </p>
<p id="v21"><sup><small>21</small></sup>  Keelepeksu eest oled sa peidetud ja sul pole karta hävingut, kui see tuleb. </p>
<p id="v22"><sup><small>22</small></sup>  Sa võid naerda hävingut ja nälga ja sul pole vaja karta maa loomi. </p>
<p id="v23"><sup><small>23</small></sup>  Sest sul on leping kividega väljal ja metsloomadel on sinuga rahu. </p>
<p id="v24"><sup><small>24</small></sup>  Siis sa tunned, et su telgil on rahu, ja kui sa vaatad oma karjamaad, siis ei puudu seal midagi. </p>
<p id="v25"><sup><small>25</small></sup>  Ja sa märkad, et su sugu on suur, su järeltulijaid on otsekui rohtu maa peal. </p>
<p id="v26"><sup><small>26</small></sup>  Küpses vanuses sa lähed hauda, otsekui naber pannakse rehepõrandale omal ajal. </p>
<p id="v27"><sup><small>27</small></sup>  Vaata, seda me oleme uurinud, nõnda see on. Sina aga kuula ja võta see teatavaks!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/4">Iiobi raamat - Peatükk 4</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/6">Iiobi raamat - Peatükk 6</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:2 <i>Viha tapab rumala inimese</i>: <a href="/et/The_Urantia_Book/149#p4_2">Ur 149:4.2</a>. </li>
  <li id="fn2"><a href="#cite2">↑</a> 5:6 <i>2. osa: Vaevus mitte tolmust</i>: <a href="/et/The_Urantia_Book/148#p5_5">Ur 148:5.5</a>. </li>
  <li id="fn3"><a href="#cite3">↑</a> 5:9 <i>Imesid ei ole palju</i>: <a href="/et/The_Urantia_Book/2#p1_1">Ur 2:1.1</a>. </li>
  <li id="fn4"><a href="#cite4">↑</a> 5:12-13 <i>Pettab kavalate vahendid</i>: <a href="/et/The_Urantia_Book/96#p7_6">Ur 96:7.6</a>. </li>
  <li id="fn5"><a href="#cite5">↑</a> 5:17-18 <i>1. osa: Kannatuste korrigeerimine</i>: <a href="/et/The_Urantia_Book/148#p5_5">Ur 148:5.5</a>. </li>
  <li id="fn6"><a href="#cite6">↑</a> 5:19 <i>Vabastus kurjusest</i>: <a href="/et/The_Urantia_Book/121#p5_11">Ur 121:5.11</a>. </li>
</ol>
</div>
