<!--
title: Iiobi raamat - Peatükk 9
description: 
published: true
date: 2022-10-6T9:46:8Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/8">Iiobi raamat - Peatükk 8</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/10">Iiobi raamat - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis rääkis Iiob ja ütles: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Ma tean tõesti, et see nõnda on. Kuidas võib inimene õige olla Jumala ees? </p>
<p id="v3"><sup><small>3</small></sup>  Kui keegi tahaks temaga vaielda, ei suudaks ta temale vastata mitte ainsalgi korral tuhandest. </p>
<p id="v4"><sup><small>4</small></sup>  Ta on südamelt tark ja jõult tugev, kes võiks teda trotsida ja ise pääseda? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Tema liigutab mägesid, ilma et need märkaksid, kui ta oma vihas neid kummutab; </p>
<p id="v6"><sup><small>6</small></sup>  tema põrutab maa oma asemelt, nõnda et selle sambad vabisevad; </p>
<p id="v7"><sup><small>7</small></sup>  tema käsib päikest, et see ei tõuseks, ja paneb tähed pitseriga kinni; </p>
<p id="v8"><sup><small>8</small></sup>  tema üksinda laotab taevaid ja kõnnib mere lainete peal; </p>
<p id="v9"><sup><small>9</small></sup>  tema teeb Vankri-, Varda- ja Sõelatähed ja lõunapoolsed tähtkujud; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  tema teeb suuri ja mõistmatuid asju ning otsatuid imetegusid. <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Vaata, ta läheb minust mööda, aga mina ei näe, ta käib üha, aga mina ei märka teda. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Vaata, ta napsab ära, kes võiks teda takistada? Kes ütleks temale: „Mis sa teed?” </p>
<p id="v13"><sup><small>13</small></sup>  Jumal ei hoia tagasi oma viha, temale peavad alistuma Rahabi aitajad. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Kuidas võiksin siis mina temale vastata, oma sõnu tema jaoks valida? </p>
<p id="v15"><sup><small>15</small></sup>  Kuigi olen õige, ma ei saa vastata, vaid pean anuma oma kohtumõistjat. </p>
<p id="v16"><sup><small>16</small></sup>  Kuigi ma hüüaksin ja tema vastaks mulle, ei usu ma siiski, et ta mu häält kuulda võtab, </p>
<p id="v17"><sup><small>17</small></sup>  tema, kes haarab mu järele tormis ja lisab mulle ilma põhjuseta haavu, </p>
<p id="v18"><sup><small>18</small></sup>  kes ei lase mind hinge tõmmata, vaid täidab mind kibedusega. </p>
<p id="v19"><sup><small>19</small></sup>  Kui on küsimus jõust, vaata, ta on tugevam. Või kui on kohtuasi, kes mind ette kutsub? </p>
<p id="v20"><sup><small>20</small></sup>  Kuigi olen õige, mõistab mind hukka mu oma suu; kuigi olen süütu, peab tema mind süüdlaseks. </p>
<p id="v21"><sup><small>21</small></sup>  Ma olen süütu! Ma ei hooli oma hingest, ma põlgan oma elu! </p>
<p id="v22"><sup><small>22</small></sup>  Ükskõik! Seepärast ma ütlen: „Tema hävitab niihästi õige kui õela.” </p>
<p id="v23"><sup><small>23</small></sup>  Kui uputus äkitselt surmab, siis ta pilkab süütute meeleheidet. </p>
<p id="v24"><sup><small>24</small></sup>  Kui maa on antud õela kätte, ta katab selle kohtumõistja palge - kui mitte tema, kes siis muu? </p>
<p id="v25"><sup><small>25</small></sup>  Mu päevad on jooksjast nobedamad, kaovad õnne nägemata. </p>
<p id="v26"><sup><small>26</small></sup>  Need mööduvad otsekui pilliroost vened, nagu kotkas, kes sööstab oma saagi kallale. </p>
<p id="v27"><sup><small>27</small></sup>  Kui ma mõtlen: „Ma unustan oma kaebuse, jätan oma kurva näo ja olen rõõmus”, </p>
<p id="v28"><sup><small>28</small></sup>  siis on mul hirm kõigi oma kannatuste ees, ma tean, et sa ei pea mind süütuks. </p>
<p id="v29"><sup><small>29</small></sup>  Olgu ma siis juba süüdi! Miks peaksin ennast veel ilmaasjata vaevama? </p>
<p id="v30"><sup><small>30</small></sup>  Isegi kui ma peseksin ennast lumega ja puhastaksin oma käsi leelisega, </p>
<p id="v31"><sup><small>31</small></sup>  pistaksid sina mind poriauku ja siis jälestaksid mind mu enda riidedki. </p>
<p id="v32"><sup><small>32</small></sup>  Sest Jumal ei ole inimene nagu mina, et ma temale saaksin vastata, et me üheskoos saaksime kohut käia. </p>
<p id="v33"><sup><small>33</small></sup>  Ei ole meie vahel vahemeest, kes oma käe saaks panna meie mõlema peale. </p>
<p id="v34"><sup><small>34</small></sup>  Võtku ta oma vits ära mu pealt, et hirm tema ees mind ei heidutaks! </p>
<p id="v35"><sup><small>35</small></sup>  Siis ma saaksin rääkida ilma teda kartmata. Sest ma ei ole omast meelest mitte niisugune. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/8">Iiobi raamat - Peatükk 8</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/10">Iiobi raamat - Peatükk 10</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:1--10:22 <i>Iiobi lootusetus</i>: <a href="/et/The_Urantia_Book/148#p6_6">Ur 148:6.6</a>. </li>
  <li id="fn2"><a href="#cite2">↑</a> 9:4-10 <i>Füüsiline loomine</i>: <a href="/et/The_Urantia_Book/29#p0_1">Ur 29:0.1</a>. </li>
  <li id="fn3"><a href="#cite3">↑</a> 9:9 <i>Meie tähtede kaaslased</i>: <a href="/et/The_Urantia_Book/41#p3_1">Ur 41:3.1</a>. </li>
  <li id="fn4"><a href="#cite4">↑</a> 9:10 <i>Ei saa leida Jumalat tundmise teel</i>: <a href="/et/The_Urantia_Book/131#p10_3">Ur 131:10.3</a>.  <i>Imesid ei ole palju</i>: <a href="/et/The_Urantia_Book/2#p1_1">Ur 2:1.1</a>. </li>
  <li id="fn5"><a href="#cite5">↑</a> 9:11 <i>Ma ei näe Teda...</i>: <a href="/et/The_Urantia_Book/1#p3_2">Ur 1:3.2</a>. </li>
  <li id="fn6"><a href="#cite6">↑</a> 9:13 <i>Jumal ütles, et on vihane</i>: <a href="/et/The_Urantia_Book/4#p3_2">Ur 4:3.2</a>. </li>
</ol>
</div>
