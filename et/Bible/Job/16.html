<!--
title: Iiobi raamat - Peatükk 16
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Job/15">Iiobi raamat - Peatükk 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Job/17">Iiobi raamat - Peatükk 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga Iiob rääkis ja ütles: </p>
<p id="v2"><sup><small>2</small></sup>  „Sellesarnast olen ma palju kuulnud, te kõik olete tüütavad trööstijad. </p>
<p id="v3"><sup><small>3</small></sup>  Kas sel tuule rääkimisel ei olegi lõppu, või mis kihutab sind rääkima? </p>
<p id="v4"><sup><small>4</small></sup>  Minagi võiksin rääkida nagu teie, kui oleksite minu asemel; minagi võiksin teie vastu sõnadega hiilata ja teie pärast pead vangutada. </p>
<p id="v5"><sup><small>5</small></sup>  Ma võiksin teid oma suuga kinnitada ja mitte keelata oma huulte kaastundeavaldust. </p>
<p id="v6"><sup><small>6</small></sup>  Kui ma räägin, ei vähene mu valu, ja kas see siiski minust lahkub, kui ma lõpetan? </p>
<p id="v7"><sup><small>7</small></sup>  Aga nüüd on Jumal mind väsitanud. Ta on hävitanud kõik mu omaksed. </p>
<p id="v8"><sup><small>8</small></sup>  Ta on haaranud mind - sellest tuli tunnistaja, kes tõusis mu vastu -, mu kõhnus süüdistab mind näkku. </p>
<p id="v9"><sup><small>9</small></sup>  Ta viha rebis ja kiusas mind, ta kiristas mu pärast hambaid. Minu vaenlane teritab mu vastu oma silmi. </p>
<p id="v10"><sup><small>10</small></sup>  Nad ajavad suu ammuli mu vastu, löövad mind pilgates põsele; nad kogunevad hulganisti mu vastu. </p>
<p id="v11"><sup><small>11</small></sup>  Jumal andis mind nurjatuile ja tõukas mind õelate kätte. </p>
<p id="v12"><sup><small>12</small></sup>  Ma elasin rahus, aga ta vapustas mind, ta haaras mind kuklast ja lõi mind puruks; ta pani mind enesele märklauaks, </p>
<p id="v13"><sup><small>13</small></sup>  ta nooled ümbritsevad mind. Ta lõhestab armutult mu neerud, ta valab mu sapi maa peale. </p>
<p id="v14"><sup><small>14</small></sup>  Ta murrab mind murd murru peale, ta ründab mind otsekui sõdur. </p>
<p id="v15"><sup><small>15</small></sup>  Ma õmblesin enesele ihu jaoks kotiriide ja torkasin oma sarve põrmu. </p>
<p id="v16"><sup><small>16</small></sup>  Mu nägu punetab nutust ja mu laugudel on sünge vari, </p>
<p id="v17"><sup><small>17</small></sup>  kuigi mu käes ei ole ülekohut ja kuigi mu palve on siiras. </p>
<p id="v18"><sup><small>18</small></sup>  Oh maa, ära kata mu verd, ja mu kisendamisel ärgu olgu puhkepaika! </p>
<p id="v19"><sup><small>19</small></sup>  Vaata, nüüdki on mul tunnistaja taevas ja eestkõneleja kõrgustes. </p>
<p id="v20"><sup><small>20</small></sup>  Mu sõbrad on pilkajad - Jumala poole on mu pisarais silm, </p>
<p id="v21"><sup><small>21</small></sup>  et ta kohut mõistaks mehe ja Jumala vahel, otsekui inimese ja ta ligimese vahel. </p>
<p id="v22"><sup><small>22</small></sup>  Sest veel pisut aastaid ja ma lähen teele, millelt ma ei pöördu tagasi. </p>
