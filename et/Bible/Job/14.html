<!--
title: Iiobi raamat - Peatükk 14
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/13">Iiobi raamat - Peatükk 13</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/15">Iiobi raamat - Peatükk 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Inimesel, naisest sündinul, on lühikesed elupäevad ja palju tüli. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ta tõuseb nagu lilleke ja ta lõigatakse ära, ta põgeneb nagu vari ega jää püsima. </p>
<p id="v3"><sup><small>3</small></sup>  Ometi pead sa seesugust silmas ja viid mind enesega kohtu ette. </p>
<p id="v4"><sup><small>4</small></sup>  Kes võib roojasest teha puhta? Mitte keegi! </p>
<p id="v5"><sup><small>5</small></sup>  Kuna tema elupäevad on määratud ja tema kuude arv on sinu käes - sa oled pannud piiri, millest ta ei saa üle minna -, </p>
<p id="v6"><sup><small>6</small></sup>  siis pööra oma pilk tema pealt ära ja jäta ta rahule, seni kui ta päevilisena oma päevast rõõmu tunneb! </p>
<p id="v7"><sup><small>7</small></sup>  Sest puulgi on lootus: kui ta maha raiutakse, siis ta võrsub taas ja tal pole võsudest puudu. </p>
<p id="v8"><sup><small>8</small></sup>  Kuigi ta juur maa sees kõduneb ja känd mullas sureb, </p>
<p id="v9"><sup><small>9</small></sup>  hakkab ta veehõngust haljendama ja võsusid ajama otsekui istik. </p>
<p id="v10"><sup><small>10</small></sup>  Aga kui mees sureb ja kaob, kui inimene hinge heidab - kus on ta siis? </p>
<p id="v11"><sup><small>11</small></sup>  Vesi voolab järvest ja jõgi taheneb ning kuivab, </p>
<p id="v12"><sup><small>12</small></sup>  nõnda heidab inimene magama ega tõuse enam. Enne kui taevaid pole enam, nad ei ärka, neid ei äratata unest. </p>
<p id="v13"><sup><small>13</small></sup>  Oh, et sa varjaksid mind surmavallas, peidaksid, kuni su viha möödub; et sa määraksid mulle aja ja siis peaksid mind meeles. </p>
<p id="v14"><sup><small>14</small></sup>  Kui mees sureb, kas ta ärkab jälle ellu? Ma ootaksin kogu oma sundaja, kuni mu vabastus tuleb. </p>
<p id="v15"><sup><small>15</small></sup>  Sa hüüaksid ja ma vastaksin sulle, sa igatseksid oma kätetööd. </p>
<p id="v16"><sup><small>16</small></sup>  Nüüd loed sa aga mu samme, ei lähe mööda mu patust. </p>
<p id="v17"><sup><small>17</small></sup>  Mu üleastumine on pitseriga suletud kukrusse ja sa katad kinni mu süü. </p>
<p id="v18"><sup><small>18</small></sup>  Aga variseb ju ka mägi ja kalju nihkub paigast, </p>
<p id="v19"><sup><small>19</small></sup>  vesi kulutab kive, vihmavaling uhub maamulla - nõnda hävitad sina inimese lootuse. </p>
<p id="v20"><sup><small>20</small></sup>  Sina alistad tema igaveseks ja ta peab minema, muudad ta näo ja saadad ta ära. </p>
<p id="v21"><sup><small>21</small></sup>  Kas ta lapsi austatakse - tema ei saa seda teada, või kas neid põlatakse - tema seda ei märka. </p>
<p id="v22"><sup><small>22</small></sup>  Tema tunneb valu ainult omaenese ihus ja leina omaenese hinges.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/13">Iiobi raamat - Peatükk 13</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/15">Iiobi raamat - Peatükk 15</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 14:1 <i>Vähesed päevad ja täis vaeva</i>: <a href="/et/The_Urantia_Book/148#p6_8">Ur 148:6.8</a>. </li>
</ol>
</div>
