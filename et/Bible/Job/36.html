<!--
title: Iiobi raamat - Peatükk 36
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/35">Iiobi raamat - Peatükk 35</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/37">Iiobi raamat - Peatükk 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Eliihu jätkas ning ütles: </p>
<p id="v2"><sup><small>2</small></sup>  „Olgu sul minuga pisut kannatust, siis ma õpetan sind, sest mul on veel Jumala heaks sõnu! </p>
<p id="v3"><sup><small>3</small></sup>  Ma tahan tuua oma tarkuse kaugemalt ja anda õiguse oma Loojale. </p>
<p id="v4"><sup><small>4</small></sup>  Sest mu sõnad pole tõesti mitte valed, täiuslik teadja on su ees. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Vaata, Jumal on vägev, kuid ta ei põlga kedagi, vägev on tema südame jõud! </p>
<p id="v6"><sup><small>6</small></sup>  Õelat ei jäta ta elama, aga viletsaile annab ta õiguse. </p>
<p id="v7"><sup><small>7</small></sup>  Ta ei pööra oma silmi ära õigete pealt, vaid paneb need koos kuningatega igaveseks istuma aujärjele, ja nad ülendatakse. </p>
<p id="v8"><sup><small>8</small></sup>  Ja kui nad on pandud ahelaisse, vangistatud viletsuse köidikuisse, </p>
<p id="v9"><sup><small>9</small></sup>  siis ta heidab neile ette nende tegu ja üleastumisi, et nad on olnud ülemeelikud, </p>
<p id="v10"><sup><small>10</small></sup>  ja avab nende kõrvad hoiatuseks ning käsib neid taganeda ülekohtust. </p>
<p id="v11"><sup><small>11</small></sup>  Kui nad siis kuulavad ja teenivad teda, siis nad lõpetavad oma päevad õnnes ja aastad õndsuses. </p>
<p id="v12"><sup><small>12</small></sup>  Aga kui nad ei kuula, siis nad tormavad oda otsa ja heidavad arutuina hinge. </p>
<p id="v13"><sup><small>13</small></sup>  Südamest jumalatud peavad viha, nad ei hüüa appi, kui ta on nad vangistanud. </p>
<p id="v14"><sup><small>14</small></sup>  Nende hing sureb noorelt ja nende elu pordumeeste seas. </p>
<p id="v15"><sup><small>15</small></sup>  Ta päästab viletsa tema viletsuse kaudu ja avab tema kõrva, kui ta on hädas. </p>
<p id="v16"><sup><small>16</small></sup>  Ta meelitaks sindki kitsikuse kurgust piiramata avarusse ja su laud oleks täis rasvast rooga. </p>
<p id="v17"><sup><small>17</small></sup>  Aga sa oled täis õelate kohut, kohus ja õigus tabavad sind. </p>
<p id="v18"><sup><small>18</small></sup>  Hoia, et viha sind liialt ei mõjustaks ja rohke lunaraha sind ei eksitaks! </p>
<p id="v19"><sup><small>19</small></sup>  Kas su õilsus on küllaldane? Ei aita kuld ega kõik su jõupingutused! </p>
<p id="v20"><sup><small>20</small></sup>  Ära igatse ööd, kui rahvad tõusevad oma asemeilt! </p>
<p id="v21"><sup><small>21</small></sup>  Hoidu pöördumast ülekohtu poole, sest seda sa eelistad viletsusele! </p>
<p id="v22"><sup><small>22</small></sup>  Vaata, Jumal toimib võimsalt oma jõus! Kes oleks seesugune õpetaja nagu tema? <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Kes on temale määranud ta tee, ja kes julgeks öelda: „Sa oled ülekohut teinud”? </p>
<p id="v24"><sup><small>24</small></sup>  Pea meeles, et sinagi pead ülistama tema tööd, millest inimesed on laulnud! </p>
<p id="v25"><sup><small>25</small></sup>  Kõik inimesed näevad seda - inimene vaatab seda kaugelt. </p>
<p id="v26"><sup><small>26</small></sup>  Vaata, Jumal on suur ja meie ei mõista teda, tema aastate arv on uurimatu. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Sest ta tõmbab veepiisad üles: need nõrguvad tema udust vihmaks, </p>
<p id="v28"><sup><small>28</small></sup>  mida pilved kallavad ja tilgutavad paljude inimeste peale. </p>
<p id="v29"><sup><small>29</small></sup>  Tema, kes korraldab ka pilvekihte, oma kojast müristamist, </p>
<p id="v30"><sup><small>30</small></sup>  vaata, ta laotab talle oma valgust ja katab sellega mere põhjad. </p>
<p id="v31"><sup><small>31</small></sup>  Sest sellega ta toidab rahvaid ja annab külluses rooga. </p>
<p id="v32"><sup><small>32</small></sup>  Ta võtab välgu oma kätte ja käsib sellel märki tabada. </p>
<p id="v33"><sup><small>33</small></sup>  Tema mürin kuulutab sellest, loomakarigi kuulutab tõusvat tormi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/35">Iiobi raamat - Peatükk 35</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/37">Iiobi raamat - Peatükk 37</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 36:4 <i># 1 Täiuslik teadmistes</i>: <a href="/et/The_Urantia_Book/3#p3_1">Ur 3:3.1</a>. </li>
  <li id="fn2"><a href="#cite2">↑</a> 36:22 <i>Kõikvõimas</i>: <a href="/et/The_Urantia_Book/142#p3_7">Ur 142:3.7</a>.  <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>.  <i>Jumala vägi</i>: <a href="/et/The_Urantia_Book/1#p1_4">Ur 1:1.4</a>.  <i>Võim</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn3"><a href="#cite3">↑</a> 36:26 <i>Jumal on suur</i>: <a href="/et/The_Urantia_Book/28#p6_21">Ur 28:6.21</a>.  <i>Jumal on suur</i>: <a href="/et/The_Urantia_Book/2#p1_1">Ur 2:1.1</a>.  <i>2. osa: Vaata, Jumal on suur</i>: <a href="/et/The_Urantia_Book/96#p6_4">Ur 96:6.4</a>. </li>
</ol>
</div>
