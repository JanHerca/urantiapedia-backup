<!--
title: Iiobi raamat - Peatükk 27
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/26">Iiobi raamat - Peatükk 26</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/28">Iiobi raamat - Peatükk 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Iiob jätkas oma kõnet ning ütles: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Nii tõesti kui elab Jumal, kes võttis ära mu õiguse, ja Kõigevägevam, kes kibestas mu hinge; </p>
<p id="v3"><sup><small>3</small></sup>  niikaua kui minus on veel hingeõhku ja mu ninas Jumala hõngu, </p>
<p id="v4"><sup><small>4</small></sup>  ei räägi mu huuled valet ega kõnele mu keel pettust. </p>
<p id="v5"><sup><small>5</small></sup>  Jäägu see minust kaugele, et annaksin teile õiguse! Kuni ma pole hinge heitnud, ei loobu ma oma vagadusest. </p>
<p id="v6"><sup><small>6</small></sup>  Ma hoian kinni oma õigusest ega jäta seda, mu süda ei laida mind ühegi mu elupäeva pärast. </p>
<p id="v7"><sup><small>7</small></sup>  Käigu mu vaenlasel käsi nagu õelal ja mu vastasel otsekui kurjategijal! </p>
<p id="v8"><sup><small>8</small></sup>  Sest mis lootus on jumalatul, kui Jumal ta ära lõikab, kui ta tema hinge nõuab? </p>
<p id="v9"><sup><small>9</small></sup>  Kas Jumal peaks kuulma ta kisendamist, kui talle kitsas kätte tuleb? </p>
<p id="v10"><sup><small>10</small></sup>  Kas ta tunneb rõõmu Kõigevägevamast? Kas ta hüüab Jumalat appi igal ajal? </p>
<p id="v11"><sup><small>11</small></sup>  Ma tahan teile õpetada Jumala kätt; mida Kõigevägevam mõtleb, seda ma ei salga. </p>
<p id="v12"><sup><small>12</small></sup>  Vaata, te kõik olete ise seda näinud, mispärast te siis lobisete tühja? </p>
<p id="v13"><sup><small>13</small></sup>  See on õela inimese osa Jumala juures, ja pärisosa, mille vägivalla teostajad saavad Kõigevägevamalt: </p>
<p id="v14"><sup><small>14</small></sup>  kui tal on palju lapsi, siis on need mõõga jaoks, ja tema järglastel ei ole küllalt leiba. </p>
<p id="v15"><sup><small>15</small></sup>  Kes temale järele jäävad, need matab katk, ja ta lesknaised ei saa neid taga nutta. </p>
<p id="v16"><sup><small>16</small></sup>  Kui ta hõbedat kokku kuhjab nagu põrmu ja riideid varub nagu savi, </p>
<p id="v17"><sup><small>17</small></sup>  siis varugu; aga õige paneb need selga ja süütu pärib hõbeda. </p>
<p id="v18"><sup><small>18</small></sup>  Ta ehitab oma koja riidekoi eeskujul, hüti sarnaselt, mille vahimees teeb. </p>
<p id="v19"><sup><small>19</small></sup>  Rikas on ta magama heites, kuid mitte kauem; kui ta silmad avab, siis ei ole tal enam midagi. </p>
<p id="v20"><sup><small>20</small></sup>  Suur hirm saab ta kätte nagu voolas vesi ja öösel viib tuulekeeris ta kaasa. </p>
<p id="v21"><sup><small>21</small></sup>  Idatuul tõstab ta üles ja ta läheb - see pühib ta ära tema asupaigast. </p>
<p id="v22"><sup><small>22</small></sup>  Tema peale visatakse ilma armuta kive ja ta peab põgenema nende käe eest. </p>
<p id="v23"><sup><small>23</small></sup>  Tema pärast plaksutatakse käsi, ja paigast, kus ta asus, vilistatakse temale järele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/26">Iiobi raamat - Peatükk 26</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/28">Iiobi raamat - Peatükk 28</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 27:1--31:40 <i>Lohutus tulevasest elust</i>: <a href="/et/The_Urantia_Book/148#p6_9">Ur 148:6.9</a>. </li>
</ol>
</div>
