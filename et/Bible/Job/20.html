<!--
title: Iiobi raamat - Peatükk 20
description: 
published: true
date: 2023-11-8T20:21:2Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/19">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 19</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/21">
          <span class="pr-2">Iiobi raamat - Peatükk 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis rääkis naamalane Soofar ja ütles: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Selle peale mu rahutud mõtted tulevad tagasi ja sellepärast tormitseb mu sees. </p>
<p id="v3"><sup><small>3</small></sup>  Ma pean kuulma häbistavat noomimist ja saan vastuseks tühja tuult. </p>
<p id="v4"><sup><small>4</small></sup>  Kas sa ei tea juba muistsest ajast, sellest ajast, kui inimene maa peale pandi, </p>
<p id="v5"><sup><small>5</small></sup>  et õelate hõiskamine on üürike ja jumalatu rõõm ainult hetkeline? </p>
<p id="v6"><sup><small>6</small></sup>  Kuigi ta kõrgus tõuseks taevani ja ta pea puudutaks pilvi, </p>
<p id="v7"><sup><small>7</small></sup>  ta kaob, nagu ta roegi, igaveseks; need, kes teda nägid, küsivad: „Kus ta on?” </p>
<p id="v8"><sup><small>8</small></sup>  Ta lendab ära otsekui unenägu ja teda ei leita enam, ta haihtub nagu öine nägemus. </p>
<p id="v9"><sup><small>9</small></sup>  Silm, mis teda nägi, ei näe teda enam, ja ta ase ei pane enam teda tähele. </p>
<p id="v10"><sup><small>10</small></sup>  Tema lapsed peavad vaeseid hüvitama ja tema enese käed ta varanduse tagasi andma. </p>
<p id="v11"><sup><small>11</small></sup>  Ta kondid on küll täis noorusjõudu, aga ta heidab koos sellega põrmu magama. </p>
<p id="v12"><sup><small>12</small></sup>  Kuigi kurjus on ta suus nõnda magus, et ta peidab selle oma keele alla, </p>
<p id="v13"><sup><small>13</small></sup>  kuigi ta säästab seda ega loobu sellest, vaid hoiab seda keset suulage, </p>
<p id="v14"><sup><small>14</small></sup>  muutub ometi tema roog ta kõhus madude mürgiks ta sisikonnas. </p>
<p id="v15"><sup><small>15</small></sup>  Ta peab oksendama neelatud varandust - Jumal ajab selle ta kõhust välja. </p>
<p id="v16"><sup><small>16</small></sup>  Ta imes madude mürki, ussi keel tapab ta. </p>
<p id="v17"><sup><small>17</small></sup>  Ei saa ta näha ojasid, mee ja piima voolude jõgesid. </p>
<p id="v18"><sup><small>18</small></sup>  Ta peab oma töövilja ära andma ega tohi ise seda neelata, ja oma kaubakasust ei tunne ta rõõmu. </p>
<p id="v19"><sup><small>19</small></sup>  Sest ta murdis, jättis maha vaesed, röövis endale koja, mida ta polnud ehitanud. </p>
<p id="v20"><sup><small>20</small></sup>  Sest ta ei tundnud küllastust kõhus - aga oma kalliste asjadega ei päästa ta ennast. </p>
<p id="v21"><sup><small>21</small></sup>  Ükski ei pääsenud tema neelamisest, seepärast ta õnn ei kesta. </p>
<p id="v22"><sup><small>22</small></sup>  Tema ülikülluseski tuleb temale kitsas kätte, teda tabab õnnetuse kogu jõud. </p>
<p id="v23"><sup><small>23</small></sup>  Et tema kõhtu täita, läkitab Jumal temasse oma tulise viha ja laseb seda sadada tema peale ta toiduga. </p>
<p id="v24"><sup><small>24</small></sup>  Kui ta põgeneb raudrelva eest, siis laseb vaskamb temast läbi, </p>
<p id="v25"><sup><small>25</small></sup>  viskoda tuleb välja seljast ja mõõgatera sapist, ja temale tulevad hirmuvärinad peale. </p>
<p id="v26"><sup><small>26</small></sup>  Suur pimedus on temale varaks pandud, teda neelab õhutamata tuli; mis tema telki on alles jäänud, hävitatakse. </p>
<p id="v27"><sup><small>27</small></sup>  Taevad ilmutavad tema süüd ja maa tõuseb tema vastu. </p>
<p id="v28"><sup><small>28</small></sup>  Tema koja uhub vihmavaling, ta vihapäeva uputusvesi. </p>
<p id="v29"><sup><small>29</small></sup>  See on õela inimese osa Jumalalt, pärisosa, mis Jumal temale määrab.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/19">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 19</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/21">
          <span class="pr-2">Iiobi raamat - Peatükk 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 20:1-29 <i>Zophar kordab nõuandeid</i>: <a href="/et/The_Urantia_Book/148#p6_9">Ur 148:6.9</a>. </li>
</ol>
</div>
