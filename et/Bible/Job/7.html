<!--
title: Iiobi raamat - Peatükk 7
description: 
published: true
date: 2023-11-8T20:21:2Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/6">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 6</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/8">
          <span class="pr-2">Iiobi raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Eks ole inimesel maa peal võitlemist ja tema päevad nagu palgalise päevad? </p>
<p id="v2"><sup><small>2</small></sup>  Otsekui sulane, kes igatseb varju, ja nagu palgaline, kes ootab oma tasu, </p>
<p id="v3"><sup><small>3</small></sup>  nõnda sain ma enesele pärisosaks piinakuud ja mulle määrati vaevaööd. </p>
<p id="v4"><sup><small>4</small></sup>  Kui ma magama heidan, siis ma mõtlen: „Millal võin tõusta?„ ja kui olen üles tõusnud, siis: ”Millal tuleb õhtu?” Ma olen koiduni täis rahutust. </p>
<p id="v5"><sup><small>5</small></sup>  Mu ihu on kaetud ussikeste ja mullakamaraga, mu nahk on kärnas ja kurtunud. </p>
<p id="v6"><sup><small>6</small></sup>  Mu päevad on kärmemad kui süstik ja lõpevad lootuseta. </p>
<p id="v7"><sup><small>7</small></sup>  Pea meeles, et mu elu on otsekui tuuleiil, ei saa mu silm enam õnne näha. </p>
<p id="v8"><sup><small>8</small></sup>  Enam ei näe mind silm, mis mind praegu vaatab, su silmad otsivad mind, aga mind ei ole enam. </p>
<p id="v9"><sup><small>9</small></sup>  Pilv kaob ja läheb ära: nõnda ei tõuse ka see, kes läheb alla surmavalda. </p>
<p id="v10"><sup><small>10</small></sup>  Ta ei tule enam tagasi oma kotta ja tema ase ei tunne teda enam. </p>
<p id="v11"><sup><small>11</small></sup>  Seepärast ei taha minagi keelata oma suud: ma räägin oma vaimu ahastuses, kaeblen oma hinge kibeduses. </p>
<p id="v12"><sup><small>12</small></sup>  Kas ma olen meri või meremadu, et sa paned mu üle valve? </p>
<p id="v13"><sup><small>13</small></sup>  Kui ma mõtlen: „Mu voodi peab mind trööstima, mu magamisase mu kaebust kandma”, </p>
<p id="v14"><sup><small>14</small></sup>  siis sa kohutad mind unenägudes ja teed mulle hirmu nägemustega, </p>
<p id="v15"><sup><small>15</small></sup>  nõnda et mu hing peab paremaks lämbumist, pigem surm kui need mu kondid! </p>
<p id="v16"><sup><small>16</small></sup>  Küllalt! Ma ei taha elada igavesti! Jäta mind! Mu päevad ongi ju ainult õhk. </p>
<p id="v17"><sup><small>17</small></sup>  Mis on inimene, et sa pead teda suureks ja et sa paned teda tähele, </p>
<p id="v18"><sup><small>18</small></sup>  vaatad ta järele igal hommikul ja katsud teda läbi igal hetkel? </p>
<p id="v19"><sup><small>19</small></sup>  Kas sa ei pööragi oma pilku ära mu pealt ega jäta mind süljeneelamise ajakski? </p>
<p id="v20"><sup><small>20</small></sup>  Kui ma ka olen pattu teinud, mida ma siis sellega teen sinule, sa inimese valvur? Miks panid minu enesele märklauaks ja miks olen saanud sulle koormaks? </p>
<p id="v21"><sup><small>21</small></sup>  Miks sa ei anna andeks mu üleastumist ega võta ära mu süüd? Sest nüüd ma lähen mulda magama ja kui sa mind otsid, siis ei ole mind enam.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/6">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 6</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/8">
          <span class="pr-2">Iiobi raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
