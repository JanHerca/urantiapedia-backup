<!--
title: Iiobi raamat - Peatükk 42
description: 
published: true
date: 2022-10-6T9:46:8Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/41">Iiobi raamat - Peatükk 41</a></td>
        <td><a href="/et/Bible/Job/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis Iiob vastas Issandale ja ütles: </p>
<p id="v2"><sup><small>2</small></sup>  „Mina tean, et sina suudad kõike ja et sinul ei ole ükski asi võimatu. </p>
<p id="v3"><sup><small>3</small></sup>  Kes on see, kes mõistmatult püüab varjata sinu nõu? Seepärast ma olen jutustanud, millest ma pole aru saanud, asjadest, mis mulle on imelikud ja mida ma ei mõista. </p>
<p id="v4"><sup><small>4</small></sup>  Kuule siis ometi ja ma räägin, mina küsin sinult ja sina seleta mulle! </p>
<p id="v5"><sup><small>5</small></sup>  Ma olin ainult kõrvaga kuulnud kuuldusi sinust, aga nüüd on mu silm sind näinud. </p>
<p id="v6"><sup><small>6</small></sup>  Seepärast ma võtan kõik tagasi ning kahetsen põrmus ja tuhas.” <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ja pärast seda kui Issand oli rääkinud need sõnad Iiobile, ütles Issand teemanlasele Eliifasele: „Mu viha on süttinud põlema sinu vastu ja su mõlema sõbra vastu, sest teie ei ole rääkinud minu kohta tõtt nagu mu sulane Iiob! </p>
<p id="v8"><sup><small>8</small></sup>  Võtke siis nüüd seitse härjavärssi ja seitse jäära ning minge mu sulase Iiobi juurde ja ohverdage eneste eest põletusohver, ja mu sulane Iiob palvetagu teie eest; sest ma kuulen ainult tema palvet, et mitte talitada teiega häbistavalt, kuigi te ei ole rääkinud minu kohta tõtt nagu mu sulane Iiob!” </p>
<p id="v9"><sup><small>9</small></sup>  Siis läksid teemanlane Eliifas, suhiit Bildad ja naamalane Soofar ja tegid, nagu Issand neile oli öelnud; ja Issand kuulis Iiobi palvet. </p>
<p id="v10"><sup><small>10</small></sup>  Ja Issand pööras Iiobi saatuse, kui too palvetas oma sõprade eest; ja Issand andis Iiobile kahekordselt kõike, mis tal oli olnud. </p>
<p id="v11"><sup><small>11</small></sup>  Ja tema juurde tulid kõik ta vennad ja kõik ta õed ja kõik, kes teda enne olid tundnud, ja võtsid leiba koos temaga ta kojas; ja nad avaldasid temale kaastunnet ja trööstisid teda selle õnnetuse pärast, mis Issand temale oli lasknud tulla; ja igaüks andis temale ühe kaaluühiku raha ja ühe kuldrõnga. </p>
<p id="v12"><sup><small>12</small></sup>  Ja Issand õnnistas Iiobi viimast põlve enam kui ta esimest; ja tal oli neliteist tuhat lammast ja kitse, kuus tuhat kaamelit, tuhat paari härgi ja tuhat emaeeslit. </p>
<p id="v13"><sup><small>13</small></sup>  Ja tal oli seitse poega ja kolm tütart. </p>
<p id="v14"><sup><small>14</small></sup>  Ta pani ühele tütrele nimeks Jemiima, teisele Ketsia ja kolmandale Keren-Hapuuk. </p>
<p id="v15"><sup><small>15</small></sup>  Ja kogu maal ei leidunud nii ilusaid naisi kui Iiobi tütred; ja nende isa andis neile pärisosa nende vendade keskel. </p>
<p id="v16"><sup><small>16</small></sup>  Pärast seda elas Iiob veel sada nelikümmend aastat ja nägi oma lapsi ja oma laste lapsi neli põlve. </p>
<p id="v17"><sup><small>17</small></sup>  Ja Iiob suri, olles vana ja elatanud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/41">Iiobi raamat - Peatükk 41</a></td>
        <td><a href="/et/Bible/Job/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 42:6 <i>Sedel ja tuhk</i>: <a href="/et/The_Urantia_Book/163#p6_5">Ur 163:6.5</a>.  <i>Ma jälestan ennast</i>: <a href="/et/The_Urantia_Book/148#p6_3">Ur 148:6.3</a>. </li>
</ol>
</div>
