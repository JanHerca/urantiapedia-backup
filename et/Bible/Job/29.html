<!--
title: Iiobi raamat - Peatükk 29
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/28">Iiobi raamat - Peatükk 28</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/30">Iiobi raamat - Peatükk 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Iiob jätkas oma kõnet ning ütles: </p>
<p id="v2"><sup><small>2</small></sup>  „Kes annaks mulle tagasi endised kuud, need päevad, mil Jumal mind hoidis, </p>
<p id="v3"><sup><small>3</small></sup>  kui oma lampi mu pea kohal laskis paista tema, kelle valgusega ma käisin pimeduses, </p>
<p id="v4"><sup><small>4</small></sup>  et ma võiksin olla nagu oma nooruspäevil, mil Jumala osadus oli mu telgi peal, </p>
<p id="v5"><sup><small>5</small></sup>  kui Kõigevägevam oli alles mu juures ja mu lapsed viibisid mu ümber, </p>
<p id="v6"><sup><small>6</small></sup>  kui mu sammud ujusid piimas ja kalju laskis mulle voolata õliojasid? </p>
<p id="v7"><sup><small>7</small></sup>  Kui ma siis läksin linna värava juurde, kui ma seadsin oma istme turu peale, </p>
<p id="v8"><sup><small>8</small></sup>  siis mind nähes pugesid noored mehed peitu ja elatanud tõusid üles ning jäid seisma, </p>
<p id="v9"><sup><small>9</small></sup>  pealikud lakkasid kõnelemast ja panid käe suu peale, </p>
<p id="v10"><sup><small>10</small></sup>  vürstide hääl vaikis ja nende keel kleepus suulakke. </p>
<p id="v11"><sup><small>11</small></sup>  Tõesti, kelle kõrv mind kuulis, see kiitis mind õnnelikuks, ja kelle silm mind nägi, see tunnistas minu kasuks, </p>
<p id="v12"><sup><small>12</small></sup>  sest ma päästsin viletsa, kes appi hüüdis, ja vaeslapse, kellel ei olnud aitajat. </p>
<p id="v13"><sup><small>13</small></sup>  Mulle sai osaks hukkuja õnnistus ja ma panin hõiskama lese südame. </p>
<p id="v14"><sup><small>14</small></sup>  Ma riietusin õiglusesse, ja mu õigus ehtis mind nagu kuub ja kübar. </p>
<p id="v15"><sup><small>15</small></sup>  Ma olin pimedale silmadeks ja jalutule jalgadeks. </p>
<p id="v16"><sup><small>16</small></sup>  Ma olin vaestele isaks ja ma uurisin isegi tundmatu tüliasja. </p>
<p id="v17"><sup><small>17</small></sup>  Ma purustasin ülekohtutegija lõualuud ja tõmbasin saagi ta hammaste vahelt. </p>
<p id="v18"><sup><small>18</small></sup>  Seepärast ma mõtlesin: „Küllap ma heidan hinge oma pesas ja mu päevade hulk on nagu liiv. </p>
<p id="v19"><sup><small>19</small></sup>  Mu juur jääb avatuks veele ja mu okste peal on öösiti kaste. </p>
<p id="v20"><sup><small>20</small></sup>  Mu au on alati uus ja amb mu käes on ikka laskevalmis.” </p>
<p id="v21"><sup><small>21</small></sup>  Nad kuulasid mind ja ootasid, ning vaikisid, kui ma nõu andsin. </p>
<p id="v22"><sup><small>22</small></sup>  Pärast mu kõnet nad ei rääkinud enam, sest mu sõnad otse voolasid nende peale. </p>
<p id="v23"><sup><small>23</small></sup>  Nad ootasid mind nagu vihma ja ajasid suud ammuli otsekui hilisvihma pärast. </p>
<p id="v24"><sup><small>24</small></sup>  Ma naeratasin neile, kui neil puudus usk, ja nad ei tumestanud mu lahket nägu. </p>
<p id="v25"><sup><small>25</small></sup>  Mina valisin neile tee ja istusin ise esikohal, elasin nagu kuningas väehulga keskel, otsekui leinajate trööstija. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/28">Iiobi raamat - Peatükk 28</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/30">Iiobi raamat - Peatükk 30</a></td>
      </tr>
    </tbody>
  </table>
</figure>
