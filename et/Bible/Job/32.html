<!--
title: Iiobi raamat - Peatükk 32
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Job/31">Iiobi raamat - Peatükk 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Job/33">Iiobi raamat - Peatükk 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui need kolm meest loobusid Iiobile vastamast, sellepärast et ta oma silmis õige oli, </p>
<p id="v2"><sup><small>2</small></sup>  siis süttis põlema buuslase Eliihu, Baarakeli poja viha; ta oli Raami suguvõsast. Ja ta viha süttis põlema Iiobi vastu, sellepärast et too pidas ennast Jumalast õigemaks. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ta viha süttis põlema ka tema kolme sõbra vastu, sellepärast et need ei olnud leidnud vastust, millega nad oleksid saanud Iiobi süüdi mõista. </p>
<p id="v4"><sup><small>4</small></sup>  Eliihu oli oodanud, kuni nad Iiobiga rääkisid, sest nad olid temast vanemad. </p>
<p id="v5"><sup><small>5</small></sup>  Aga kui Eliihu nägi, et nende kolme mehe suus ei olnud vastust, siis ta viha süttis põlema. </p>
<p id="v6"><sup><small>6</small></sup>  Ja buuslane Eliihu, Baarakeli poeg, rääkis ning ütles: „Mina olen ealt noorim, aga teie olete elatanud, sellepärast ma olin tagasihoidlik ja kartsin teile kuulutada oma arvamust. </p>
<p id="v7"><sup><small>7</small></sup>  Ma mõtlesin: Kõnelgu päevad ja aastate rohkus õpetagu tarkust. </p>
<p id="v8"><sup><small>8</small></sup>  Tõesti, inimeste sees olev vaim, Kõigevägevama hingeõhk annab neile arukuse. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Ei ole eakad mitte alati targemad ega mõista üksnes vanad, mis on õige. </p>
<p id="v10"><sup><small>10</small></sup>  Seepärast ma ütlen: Kuule mind, minagi tahan kuulutada oma arvamust. </p>
<p id="v11"><sup><small>11</small></sup>  Vaata, ma ootasin, mis teil on öelda, ma kuulatasin teie tarkust, siis kui te otsisite sõnu. </p>
<p id="v12"><sup><small>12</small></sup>  Ma panin siis teid tähele, ja vaata, ükski teist ei kutsunud Iiobit korrale, ükski ei vastanud tema sõnadele. </p>
<p id="v13"><sup><small>13</small></sup>  Ärge seepärast mõtelge: „Meie oleme leidnud tarkuse.” Jumal ajab ta minema, mitte inimene. </p>
<p id="v14"><sup><small>14</small></sup>  Minu vastu ei ole ta oma sõnu seadnud ja teie sõnadega ei taha ma temale vastata. </p>
<p id="v15"><sup><small>15</small></sup>  Nad on ehmunud, nad ei vasta enam, neil on sõnad lõppenud. </p>
<p id="v16"><sup><small>16</small></sup>  Kas pean ootama, sellepärast et nad ei räägi, et nad seisavad siin ega vasta enam? </p>
<p id="v17"><sup><small>17</small></sup>  Ma tahan anda vastuseks omaltki poolt osa, ma tahan kuulutada ka oma arvamust. </p>
<p id="v18"><sup><small>18</small></sup>  Sest ma olen täis sõnu, vaim mu sees sunnib mind. </p>
<p id="v19"><sup><small>19</small></sup>  Vaata, mu sees on nagu vein, millel puudub väljapääs: otsekui uus nahkastja on see lõhkemas. </p>
<p id="v20"><sup><small>20</small></sup>  Ma pean rääkima, et saada enesele õhku, pean avama huuled ja vastama. </p>
<p id="v21"><sup><small>21</small></sup>  Ma ei taha nüüd olla erapoolik ega kedagi meelitada. </p>
<p id="v22"><sup><small>22</small></sup>  Sest ma ei või meelitada: kui kergesti võiks mu Looja mind siis ära võtta. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 32:2ff <i>Elihu, prohvet, Salemi preester</i>: <a href="/et/The_Urantia_Book/96#p7_7">Ur 96:7.7</a>. </li>
  <li id="fn2"><a href="#cite2">↑</a> 32:8 <i>Mõistmise vaim</i>: <a href="/et/The_Urantia_Book/36#p5_7">Ur 36:5.7</a>.  <i>Inimese mõistus on surelik, vaim jumalik</i>: <a href="/et/The_Urantia_Book/131#p10_3">Ur 131:10.3</a>.  <i>Kuningriik teie sees</i>: <a href="/et/The_Urantia_Book/170#p1_8">Ur 170:1.8</a>. </li>
  <li id="fn3"><a href="#cite3">↑</a> 32:8,18 <i>Sisemine vaim: Kohandaja</i>: <a href="/et/The_Urantia_Book/107#p4_7">Ur 107:4.7</a>.  <i>Vaim inimeses (Mõtete Kohandaja)</i>: <a href="/et/The_Urantia_Book/103#p1_6">Ur 103:1.6</a>.  <i>Jumal elab teie hinges</i>: <a href="/et/The_Urantia_Book/133#p4_4">Ur 133:4.4</a>.  <i>Jumala vaim sinus (T/A)</i>: <a href="/et/The_Urantia_Book/2#p5_6">Ur 2:5.6</a>.  <i>Isa elav vaim (TA)</i>: <a href="/et/The_Urantia_Book/146#p3_5">Ur 146:3.5</a>.  <i>Jumala vaim elab inimese hinges</i>: <a href="/et/The_Urantia_Book/131#p10_2">Ur 131:10.2</a>.  <i>Jumala Vaim meie sees</i>: <a href="/et/The_Urantia_Book/141#p2_1">Ur 141:2.1</a>.  <i>Jumala vaim elab meis (T/A)</i>: <a href="/et/The_Urantia_Book/16#p9_4">Ur 16:9.4</a>.  <i>Jumal elab meis</i>: <a href="/et/The_Urantia_Book/12#p7_12">Ur 12:7.12</a>.  <i>Jumala vaim elab meis</i>: <a href="/et/The_Urantia_Book/133#p4_5">Ur 133:4.5</a>.  <i>Ta elab meis</i>: <a href="/et/The_Urantia_Book/3#p1_4">Ur 3:1.4</a>.  <i>Elav vaim</i>: <a href="/et/The_Urantia_Book/134#p4_7">Ur 134:4.7</a>.  <i>Jumala vaim elab sees</i>: <a href="/et/The_Urantia_Book/167#p7_4">Ur 167:7.4</a>.  <i>Jumala kuningriik on teie sees</i>: <a href="/et/The_Urantia_Book/195#p10_4">Ur 195:10.4</a>.  <i>Jumala Vaim sinu sees</i>: <a href="/et/The_Urantia_Book/5#p2_3">Ur 5:2.3</a>.  <i>Jumala kuningriik sees</i>: <a href="/et/The_Urantia_Book/170#p2_20">Ur 170:2.20</a>.  <i>Jumala kuningriik on teie sees</i>: <a href="/et/The_Urantia_Book/140#p1_5">Ur 140:1.5</a>.  <i>Jumala Vaim inimeses</i>: <a href="/et/The_Urantia_Book/34#p6_7">Ur 34:6.7</a>.  <i>Jumala vaim elab inimese südames</i>: <a href="/et/The_Urantia_Book/131#p10_4">Ur 131:10.4</a>.  <i>Jumal elab sinus</i>: <a href="/et/The_Urantia_Book/148#p6_10">Ur 148:6.10</a>. </li>
</ol>
</div>
