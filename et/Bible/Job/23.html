<!--
title: Iiobi raamat - Peatükk 23
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Job/22">Iiobi raamat - Peatükk 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Job/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Job/24">Iiobi raamat - Peatükk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis rääkis Iiob ja ütles: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Mu kaebus on tänagi mässuline. Minu käsi lasub raskesti mu ohkamise kohal. </p>
<p id="v3"><sup><small>3</small></sup>  Oh, kui ma teaksin, kuidas ma teda leian, kuidas ma saaksin minna tema aujärje ette! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Siis ma paneksin oma kohtuasja tema ette ja täidaksin oma suu vastulausetega. </p>
<p id="v5"><sup><small>5</small></sup>  Ma tahaksin teada sõnu, millega ta mulle vastab, ja mõista, mis tal mulle on öelda. </p>
<p id="v6"><sup><small>6</small></sup>  Kas ta oma kõikvõimsuses peaks minuga vaidlema? Ei, hea, kui ta mind tähelegi paneb. </p>
<p id="v7"><sup><small>7</small></sup>  Siis võiks õiglane temaga arutada ja ma pääseksin oma kohtumõistjast igaveseks. </p>
<p id="v8"><sup><small>8</small></sup>  Vaata, kui ma lähen itta, siis ei ole teda seal; või läände, siis ma teda ei märka. </p>
<p id="v9"><sup><small>9</small></sup>  Kui ta on põhjas tegutsemas, siis ma teda ei silma; kui ta pöörab lõunasse, siis ma teda ei näe. </p>
<p id="v10"><sup><small>10</small></sup>  Kuid tema tunneb teed, mida ma käin. Katsub ta mind läbi - ma tulen sellest välja nagu kuld. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Mu jalg on püsinud tema jälgedes, ma olen pidanud tema teed ega ole kõrvale läinud. </p>
<p id="v12"><sup><small>12</small></sup>  Tema huulte käskudest ei ole ma taganenud, ma olen oma põues talletanud sõnad tema suust. </p>
<p id="v13"><sup><small>13</small></sup>  Aga tema on ainus ja kes saaks teda keelata? Mida tema hing ihaldab, seda ta ka teeb. </p>
<p id="v14"><sup><small>14</small></sup>  Sest ta viib täide, mis mulle on määratud, ja seesugust on tal palju. </p>
<p id="v15"><sup><small>15</small></sup>  Seepärast ma tunnen hirmu tema palge ees, ja kui ma järele mõtlen, siis ma kardan teda. </p>
<p id="v16"><sup><small>16</small></sup>  Jumal on teinud araks mu südame ja Kõigevägevam on see, kes mind hirmutab. </p>
<p id="v17"><sup><small>17</small></sup>  Kas ma pole hävinud pimeduse pärast, ja pilkane pimedus katab mu palet? </p>
<h2>Viited</h2>
<div>
<ol>
  <li id="fn1"><a href="#cite1">↑</a> 23:1--24:25 <i>Apelleerib õiglase Jumala poole</i>: <a href="/et/The_Urantia_Book/148#p6_9">Ur 148:6.9</a>. </li>
  <li id="fn2"><a href="#cite2">↑</a> 23:3 <i>Jumalat otsib</i>: <a href="/et/The_Urantia_Book/1#p2_3">Ur 1:2.3</a>. </li>
  <li id="fn3"><a href="#cite3">↑</a> 23:10 <i>Ta teab teed, mida ma võtan</i>: <a href="/et/The_Urantia_Book/3#p3_2">Ur 3:3.2</a>. </li>
</ol>
</div>
