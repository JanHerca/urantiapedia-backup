<!--
title: Iiobi raamat - Peatükk 35
description: 
published: true
date: 2022-10-6T9:46:8Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/34">Iiobi raamat - Peatükk 34</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/36">Iiobi raamat - Peatükk 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Eliihu jätkas ning ütles: </p>
<p id="v2"><sup><small>2</small></sup>  „Seda sa pead siis õigeks, nimetad oma õiguseks Jumala ees, </p>
<p id="v3"><sup><small>3</small></sup>  et sa küsid: „Mis kasu mul on, mis abi on mul sellest, et ma pattu ei tee?” </p>
<p id="v4"><sup><small>4</small></sup>  Ma annan sõnadega vastuse sulle ja koos sinuga su sõpradele. </p>
<p id="v5"><sup><small>5</small></sup>  Tõsta oma pilk taeva poole ja vaata, pane tähele pilvi, mis on sinust kõrgemal! </p>
<p id="v6"><sup><small>6</small></sup>  Kui sina pattu teed, mida sa sellega temale võiksid teha? Ja kui sinu üleastumisi on palju, mida sa nendega tema vastu võiksid korda saata? </p>
<p id="v7"><sup><small>7</small></sup>  Kui sa oled õige, mida sa temale võiksid anda? Või mida olekski tal võtta sinu käest? </p>
<p id="v8"><sup><small>8</small></sup>  Su ülekohus mõjutab vaid sinusugust meest ja su õiglus inimlast. </p>
<p id="v9"><sup><small>9</small></sup>  Nad kisendavad küll paljude rõhujate pärast, hüüavad appi vägevate käsivarre vastu, </p>
<p id="v10"><sup><small>10</small></sup>  aga ükski ei küsi: „Kus on Jumal, mu Looja, kes öösiti põhjustab kiituslaule, </p>
<p id="v11"><sup><small>11</small></sup>  kes õpetab meid rohkem kui loomi maa peal ja teeb meid taeva lindudest targemaks?” </p>
<p id="v12"><sup><small>12</small></sup>  Seal nad siis kisendavad, aga tema ei vasta kurjade kõrkuse pärast. </p>
<p id="v13"><sup><small>13</small></sup>  Tõesti asjata, Jumal ei kuule seda ja Kõigevägevam ei vaata sinna. </p>
<p id="v14"><sup><small>14</small></sup>  Kuigi sa ütled, et sa teda ei näe, on asi tema ees, seepärast oota teda! </p>
<p id="v15"><sup><small>15</small></sup>  Aga nüüd, kui ta viha ei karista ja ta ei tahagi nii väga teada ülemeelikusest, </p>
<p id="v16"><sup><small>16</small></sup>  ajab Iiob asjata oma suu pärani ja teeb mõistmatusest palju sõnu.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/34">Iiobi raamat - Peatükk 34</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/36">Iiobi raamat - Peatükk 36</a></td>
      </tr>
    </tbody>
  </table>
</figure>
