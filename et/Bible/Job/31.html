<!--
title: Iiobi raamat - Peatükk 31
description: 
published: true
date: 2023-11-8T20:21:2Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/30">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 30</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/32">
          <span class="pr-2">Iiobi raamat - Peatükk 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma andsin ju oma silmadele seaduse. Kuidas ma võiksin siis vaadata neitsi poole? </p>
<p id="v2"><sup><small>2</small></sup>  Sest mis oleks muidu mu osa Jumalalt ülal ja mu pärisosa Kõigevägevamalt kõrgustes? </p>
<p id="v3"><sup><small>3</small></sup>  Eks hukatus tule ülekohtutegijale ja õnnetus sellele, kes nurjatust teeb? </p>
<p id="v4"><sup><small>4</small></sup>  Eks tema näe mu teed ja loe kõiki mu samme? </p>
<p id="v5"><sup><small>5</small></sup>  Kui ma olen valega kaasas käinud või on mu jalg tõtanud pettuse poole, </p>
<p id="v6"><sup><small>6</small></sup>  vaetagu mind õigetel vaekaussidel - siis saab Jumal teada mu ausust! </p>
<p id="v7"><sup><small>7</small></sup>  Kui mu sammud on kaldunud teelt kõrvale ja mu süda on järgnenud silmadele ja kui mulle on midagi pihku jäänud, </p>
<p id="v8"><sup><small>8</small></sup>  siis söögu keegi teine, mida ma külvan, ja mis mulle võrsub, juuritagu välja! </p>
<p id="v9"><sup><small>9</small></sup>  Kui mu süda on lasknud ennast ahvatleda mõne naise poole ja ma olen varitsenud oma ligimese ukse taga, </p>
<p id="v10"><sup><small>10</small></sup>  siis jahvatagu mu naine võõrale ja heitku teised tema peale! </p>
<p id="v11"><sup><small>11</small></sup>  Sest see oleks olnud häbitegu ja kohut väärt süü, </p>
<p id="v12"><sup><small>12</small></sup>  tuli, mis põletab kadupaigani ja hävitab juurteni kõik mu saagi. </p>
<p id="v13"><sup><small>13</small></sup>  Kui ma oleksin põlanud oma sulase ja teenija õigust, kui neil oli minuga tüli, </p>
<p id="v14"><sup><small>14</small></sup>  mis ma oleksin teinud siis, kui Jumal oleks tõusnud? Ja kui ta oleks katsuma tulnud, mis ma siis temale oleksin kostnud? </p>
<p id="v15"><sup><small>15</small></sup>  Eks minu looja ole loonud emaihus ka teda, eks ole üks ja seesama meid emaüsas valmistanud? </p>
<p id="v16"><sup><small>16</small></sup>  Kas ma olen tagasi lükanud vaeste soove või lasknud tuhmuda lesknaise silmi? </p>
<p id="v17"><sup><small>17</small></sup>  Kas ma üksinda olen söönud oma palukest, ilma et vaeslaps oleks saanud sellest süüa? </p>
<p id="v18"><sup><small>18</small></sup>  Sest ta kasvas mu noorusest peale minuga kui oma isaga, ja emaihust alates olen ma teda juhatanud. </p>
<p id="v19"><sup><small>19</small></sup>  Kas ma olen võinud näha kedagi hukkuvat riiete puudusel või vaest ilma katteta? </p>
<p id="v20"><sup><small>20</small></sup>  Eks ta niuded õnnistanud mind ja eks ta saanud mu lambaniidust sooja? </p>
<p id="v21"><sup><small>21</small></sup>  Kui ma olen tõstnud käe vaeslapse vastu, kuna ma väravas nägin enesele abi, </p>
<p id="v22"><sup><small>22</small></sup>  siis langegu mu õlg liigesest välja ja murdugu mu käsivars õlavarreluust saadik! </p>
<p id="v23"><sup><small>23</small></sup>  Sest mul oli hirm Jumalalt tuleva karistuse ees, ja tema ülevõimu vastu ei oleks ma suutnud püsida. </p>
<p id="v24"><sup><small>24</small></sup>  Kas ma panin oma lootuse kullale või ütlesin ma kalleimale kullale: „Ma usaldan sind!”? </p>
<p id="v25"><sup><small>25</small></sup>  Kas ma rõõmustasin, et mu varandus oli suur või et mu käsi saavutas väga palju? </p>
<p id="v26"><sup><small>26</small></sup>  Kui ma oleksin vaadanud päikest, kuidas see paistab, või kuud, mis nii suurepäraselt rändab, </p>
<p id="v27"><sup><small>27</small></sup>  kui mu süda seejuures oleks lasknud ennast salaja petta, nõnda et oleksin saatnud neile käesuudlusi, </p>
<p id="v28"><sup><small>28</small></sup>  siis oleks seegi olnud kohut väärt süü, sest ma oleksin siis ju salanud Jumala, kes on ülal. </p>
<p id="v29"><sup><small>29</small></sup>  Kas ma olen rõõmustanud oma vihamehe hukkumise pärast või hõisanud, kui teda tabas õnnetus? </p>
<p id="v30"><sup><small>30</small></sup>  Ei ole ma lubanud oma suud pattu teha, et oleksin sajatades nõudnud tema hinge. </p>
<p id="v31"><sup><small>31</small></sup>  Eks ole inimesed mu telgis öelnud: „Kes ei oleks temalt liha küllalt saanud?” </p>
<p id="v32"><sup><small>32</small></sup>  Võõras ei ole pidanud ööbima tänaval, ma avasin teekäijale oma ukse. </p>
<p id="v33"><sup><small>33</small></sup>  Kas ma oleksin nagu Aadam varjanud oma üleastumisi, oma süütegu põue peites, </p>
<p id="v34"><sup><small>34</small></sup>  sellepärast et pidin kartma suurt rahvahulka ja et mind hirmutas suguvõsa põlgus, nõnda et oleksin pidanud vaikima, ilma uksestki välja minemata? </p>
<p id="v35"><sup><small>35</small></sup>  Oh, et mul oleks keegi, kes mind kuuleks! Siin on mu nimemärk - Kõigevägevam kostku mulle! Oleks mul ometi vastase kirjutatud süüdistuskiri! </p>
<p id="v36"><sup><small>36</small></sup>  Tõesti, ma tõstaksin selle õlale, paneksin selle enesele krooniks. </p>
<p id="v37"><sup><small>37</small></sup>  Ma teeksin temale teatavaks kõik oma sammud, astuksin tema ette nagu vürst. </p>
<p id="v38"><sup><small>38</small></sup>  Kui mu põld mu vastu kisendab ja selle vaod üheskoos nutavad, </p>
<p id="v39"><sup><small>39</small></sup>  et ma olen söönud ta saaki ilma tasuta ja olen pannud ta õiged omanikud hingeldama, </p>
<p id="v40"><sup><small>40</small></sup>  siis kasvatagu ta nisu asemel kibuvitsu ja odra asemel umbrohtu.” Iiobi sõnad on lõppenud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/30">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 30</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/32">
          <span class="pr-2">Iiobi raamat - Peatükk 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
