<!--
title: Iiobi raamat - Peatükk 30
description: 
published: true
date: 2023-11-8T20:21:2Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/29">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 29</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/31">
          <span class="pr-2">Iiobi raamat - Peatükk 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga nüüd naeravad mind need, kes elupäevilt on minust nooremad, kelle isasid ma ei arvanud väärt panna oma karjakoerte sekka. </p>
<p id="v2"><sup><small>2</small></sup>  Mis kasu oleks mul isegi nende käte rammust, kui neil elujõudki on kadunud, </p>
<p id="v3"><sup><small>3</small></sup>  kui nad puudusest ja näljast kurnatuina närivad puhtaks isegi põuase maa, kus eile oli laastamine ja hävitus? </p>
<p id="v4"><sup><small>4</small></sup>  Nad nopivad põõsaste juurest soolaheina ja leetpõõsa juur on neile leivaks. </p>
<p id="v5"><sup><small>5</small></sup>  Nad on teiste hulgast ära aetud, nende peale karjutakse nagu varga peale. </p>
<p id="v6"><sup><small>6</small></sup>  Nad peavad elama orunõlvades, muld- ja kaljukoobastes. </p>
<p id="v7"><sup><small>7</small></sup>  Nad karjuvad põõsaste vahel, nad kogunevad kureherneste alla - </p>
<p id="v8"><sup><small>8</small></sup>  jõledad inimesed, nimetu rahva lapsed, kes on maalt välja aetud. </p>
<p id="v9"><sup><small>9</small></sup>  Ja nüüd olen mina saanud neile pilkelauluks, pean olema neile sõnakõlksuks. </p>
<p id="v10"><sup><small>10</small></sup>  Nad jälestavad mind, hoiduvad minust ega jäta mulle näkku sülitamata. </p>
<p id="v11"><sup><small>11</small></sup>  Sest Jumal vallandas mu ammunööri ja alandas mind, ja nemad heitsid ohjad mu ees ära. </p>
<p id="v12"><sup><small>12</small></sup>  Paremalt poolt tõuseb see rämps: nad löövad mul jalad alt ja valmistavad minu jaoks oma hukatusteid. </p>
<p id="v13"><sup><small>13</small></sup>  Nad rikuvad mu jalgraja, aitavad kaasa mu hukkumiseks, ükski ei hoia neid tagasi. </p>
<p id="v14"><sup><small>14</small></sup>  Nad tulevad nagu läbi laia prao, veeretavad endid sisse tormi ajal. </p>
<p id="v15"><sup><small>15</small></sup>  Mu kallale on asunud suur hirm: mu väärikus on otsekui tuulest viidud ja mu õnn on nagu möödunud pilv. </p>
<p id="v16"><sup><small>16</small></sup>  Ja nüüd on hing mu sees valatud tühjaks, viletsuspäevad on mind kätte saanud. </p>
<p id="v17"><sup><small>17</small></sup>  Öösiti pistab mul kontides ja mu valud ei pea vahet. </p>
<p id="v18"><sup><small>18</small></sup>  Suure jõuga haarab ta mind rõivaist; see pigistab mind otsekui kuuekaelus. </p>
<p id="v19"><sup><small>19</small></sup>  Jumal on heitnud mind savi sisse, ma olen saanud põrmu ja tuha sarnaseks. </p>
<p id="v20"><sup><small>20</small></sup>  Ma kisendan su poole, aga sa ei vasta mulle, ma seisan siin, aga sa ainult silmitsed mind. </p>
<p id="v21"><sup><small>21</small></sup>  Sa oled muutunud julmaks mu vastu, sa kiusad mind oma vägeva käega. </p>
<p id="v22"><sup><small>22</small></sup>  Sa tõstad mind tuule kätte, lased mind ajada, tormihood lohistavad mind. </p>
<p id="v23"><sup><small>23</small></sup>  Tõesti, ma tean, et sa saadad mind surma - kõigi elavate kogunemiskotta. </p>
<p id="v24"><sup><small>24</small></sup>  Eks rusu all olija siruta käed, eks hukkuja karju appi? </p>
<p id="v25"><sup><small>25</small></sup>  Kas mina ei nutnud selle pärast, kellel oli raske aeg? Kas mul ei olnud kaastunnet vaesele? </p>
<p id="v26"><sup><small>26</small></sup>  Aga kui ma ootasin head, tuli õnnetus, ja kui ma igatsesin valgust, tuli pimedus. </p>
<p id="v27"><sup><small>27</small></sup>  Mu sisemus keeb ega rahune, mind on tabanud viletsuspäevad. </p>
<p id="v28"><sup><small>28</small></sup>  Ma käin mustana, aga mitte päikesest, tõusen koguduses üles ja karjun appi. </p>
<p id="v29"><sup><small>29</small></sup>  Ma olen ðaakalitele vennaks ja jaanalindudele seltsiliseks. </p>
<p id="v30"><sup><small>30</small></sup>  Mu ihunahk on muutunud mustaks ja mu kondid hõõguvad kuumusest. </p>
<p id="v31"><sup><small>31</small></sup>  Mu kandlemängust kujunes lein ja mu vilepilliloost nutjate hääl. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/29">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 29</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/31">
          <span class="pr-2">Iiobi raamat - Peatükk 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
