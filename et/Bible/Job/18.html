<!--
title: Iiobi raamat - Peatükk 18
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/17">Iiobi raamat - Peatükk 17</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/19">Iiobi raamat - Peatükk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis rääkis suhiit Bildad ja ütles: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Millal sa teed sõnadele lõpu? Mõtle järele, ja rääkigem siis. </p>
<p id="v3"><sup><small>3</small></sup>  Miks peetakse meid loomadeks, oleme rumalad teie silmis? </p>
<p id="v4"><sup><small>4</small></sup>  Sina, kes vihas oma hinge lõhki käristad - kas sinu pärast jäetakse maha maa või nihutatakse kalju oma asemelt? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Jah, õela valgus kustub ja tema tuleleek ei paista. </p>
<p id="v6"><sup><small>6</small></sup>  Ta telgis pimeneb valgus ja ta kohal kustub tema lamp. </p>
<p id="v7"><sup><small>7</small></sup>  Ta jõudsad sammud jäävad lühikeseks ja ta oma nõu paiskab ta maha. </p>
<p id="v8"><sup><small>8</small></sup>  Sest ta oma jalad viivad ta võrku ja ta käib püüniste peal. </p>
<p id="v9"><sup><small>9</small></sup>  Püüdepael haarab teda kannast, lõks hoiab teda kinni. </p>
<p id="v10"><sup><small>10</small></sup>  Tema jaoks on peidetud maa peale köis, teerajale silmus. </p>
<p id="v11"><sup><small>11</small></sup>  Kõikjal kohutab teda suur hirm ja kihutab tema kannul. </p>
<p id="v12"><sup><small>12</small></sup>  Õnnetus tunneb nälga tema järele, hukatus on valmis tema kukutamiseks. </p>
<p id="v13"><sup><small>13</small></sup>  Tõbi sööb ta naha, surma esmasündinu sööb ta liikmed. </p>
<p id="v14"><sup><small>14</small></sup>  Tema telgist kistakse ta lootus ja teda aetakse suure hirmu kuninga juurde. </p>
<p id="v15"><sup><small>15</small></sup>  Tema telki asub elama see, mis pole tema oma, ta eluaseme peale puistatakse väävlit. </p>
<p id="v16"><sup><small>16</small></sup>  Temal kuivavad juured alt ja närtsivad oksad pealt. </p>
<p id="v17"><sup><small>17</small></sup>  Mälestus temast kaob maalt ja ta nime ei nimetata tänaval. </p>
<p id="v18"><sup><small>18</small></sup>  Ta tõugatakse valgusest pimedusse ja aetakse maailmast ära. </p>
<p id="v19"><sup><small>19</small></sup>  Temale ei jää järglast ega sugu oma rahva seas, ja mitte ühtegi pääsenut sealt, kus ta viibis. </p>
<p id="v20"><sup><small>20</small></sup>  Inimesed läänes ehmuvad tema hukatuspäevast ja inimesi idas haarab hirm. </p>
<p id="v21"><sup><small>21</small></sup>  Tõesti, nõnda sünnib ülekohtutegija hoonega ja nõnda selle paigaga, kes Jumalat ei tunne.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/17">Iiobi raamat - Peatükk 17</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/19">Iiobi raamat - Peatükk 19</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 18:1-21 <i>Bildad nördinud</i>: <a href="/et/The_Urantia_Book/148#p6_9">Ur 148:6.9</a>. </li>
  <li id="fn2"><a href="#cite2">↑</a> 18:4 <i>Mees pisatab end vihast</i>: <a href="/et/The_Urantia_Book/149#p4_2">Ur 149:4.2</a>. </li>
</ol>
</div>
