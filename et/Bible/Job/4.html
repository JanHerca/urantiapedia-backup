<!--
title: Iiobi raamat - Peatükk 4
description: 
published: true
date: 2023-11-8T20:21:2Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/3">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 3</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/5">
          <span class="pr-2">Iiobi raamat - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis rääkis teemanlane Eliifas ja ütles: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Ega püüe sinuga rääkida tüüta sind? Aga kes võiks sõnu peatada? </p>
<p id="v3"><sup><small>3</small></sup>  Vaata, sina õpetasid paljusid ja kinnitasid nõrku käsi. </p>
<p id="v4"><sup><small>4</small></sup>  Su sõnad tõstsid üles komistaja ja sa tegid nõtkuvad põlved tugevaks. </p>
<p id="v5"><sup><small>5</small></sup>  Aga nüüd on see juhtunud sulle ja sa nõrked, see puudutab sind ja sa jahmud. </p>
<p id="v6"><sup><small>6</small></sup>  Kas mitte jumalakartus ei ole su lootus ja su laitmatud eluviisid su ootus? </p>
<p id="v7"><sup><small>7</small></sup>  Mõtle ometi: kes on süütult hukkunud ja kus on õiged hävitatud? </p>
<p id="v8"><sup><small>8</small></sup>  Niipalju kui mina olen näinud: kes künnavad ülekohut ja külvavad õnnetust, need lõikavadki seda. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Nad hukkuvad Jumala hingeõhust ja hävivad tema vihapuhangust. </p>
<p id="v10"><sup><small>10</small></sup>  Lõvi möirgamine, Lõvi hääl, ja noorte lõvide hambad - need murtakse. </p>
<p id="v11"><sup><small>11</small></sup>  Lõvi hukkub saagi puudusel ja emalõvi kutsikad aetakse laiali. </p>
<p id="v12"><sup><small>12</small></sup>  Mulle tuli vargsi sõna ja mu kõrv kuulis sellest sosinat </p>
<p id="v13"><sup><small>13</small></sup>  öiste nägemuste rahutuis mõtteis, kui sügav uni on langenud inimeste peale. </p>
<p id="v14"><sup><small>14</small></sup>  Hirm haaras mind ja värin ja pani kõik mu luud-liikmed vappuma. </p>
<p id="v15"><sup><small>15</small></sup>  Üks vaim liugles üle mu näo; mu ihukarvad tõusid püsti. </p>
<p id="v16"><sup><small>16</small></sup>  Ta seisatas, aga ta välimust ma ei tundnud - üks kuju mu silma ees. Vaikus. Siis ma kuulsin häält: </p>
<p id="v17"><sup><small>17</small></sup>  „Ons inimene õige Jumala ees või mees puhas oma Looja ees?” <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Vaata, oma sulaseidki ta ei usu ja oma ingleid ta peab eksijaiks, </p>
<p id="v19"><sup><small>19</small></sup>  veel vähem siis neid, kes elavad savihooneis, mille alusmüürid on põrmus. Need lüüakse rutemini pihuks kui koi. </p>
<p id="v20"><sup><small>20</small></sup>  Hommikust õhtuni lüüakse neid puruks, märkamata hukkuvad nad igaveseks. </p>
<p id="v21"><sup><small>21</small></sup>  Eks nende telginöörid kista üles? Nad surevad, ilma et taipaksidki. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Job/3">
          <span class="mdi mdi-arrow-left-drop-circle"></span><span class="pl-2">Iiobi raamat - Peatükk 3</span>
        </a>
        </td>
        <td>
        <a href="/et/Bible/Job/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Job/5">
          <span class="pr-2">Iiobi raamat - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 4:1--5:27 <i>Elifaas, esimene sõber</i>: <a href="/et/The_Urantia_Book/148#p6_4">Ur 148:6.4</a>. </li>
  <li id="fn2"><a href="#cite2">↑</a> 4:8 <i>Mehed lõikavad kurja, mida nad külvavad</i>: <a href="/et/The_Urantia_Book/131#p2_8">Ur 131:2.8</a>.  <i>Inimene lõikab seda, mida ta külvab</i>: <a href="/et/The_Urantia_Book/2#p3_2">Ur 2:3.2</a>.  <i>Mida külvad, seda lõikad</i>: <a href="/et/The_Urantia_Book/131#p2_9">Ur 131:2.9</a>.  <i>Mehed lõikavad seda, mida nad külvavad</i>: <a href="/et/The_Urantia_Book/148#p6_3">Ur 148:6.3</a>. </li>
  <li id="fn3"><a href="#cite3">↑</a> 4:17 <i>Kas inimene on õiglasem kui Jumal</i>: <a href="/et/The_Urantia_Book/96#p6_4">Ur 96:6.4</a>. </li>
</ol>
</div>
