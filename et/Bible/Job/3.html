<!--
title: Iiobi raamat - Peatükk 3
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/2">Iiobi raamat - Peatükk 2</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/4">Iiobi raamat - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Seejärel avas Iiob suu ja needis oma sündimispäeva. </p>
<p id="v2"><sup><small>2</small></sup>  Ja Iiob hakkas rääkima ning ütles: </p>
<p id="v3"><sup><small>3</small></sup>  „Kadugu see päev, mil ma sündisin, ja see öö, mil öeldi: „Poeglaps on eostunud!” </p>
<p id="v4"><sup><small>4</small></sup>  Muutugu pimeduseks see päev; ärgu hooligu temast Jumal ülal ja ärgu paistku temale valgust! </p>
<p id="v5"><sup><small>5</small></sup>  Nõudku teda pimedus ja surmavari, pilved lasugu ta peal, kohutagu teda päeva pimendused! </p>
<p id="v6"><sup><small>6</small></sup>  See öö - võtku teda pilkane pimedus! Ärgu ta seltsigu aasta päevadega, kuude hulka ta ärgu tulgu! </p>
<p id="v7"><sup><small>7</small></sup>  Vaata, see öö jäägu viljatuks, ärgu olgu tal hõiskamist! </p>
<p id="v8"><sup><small>8</small></sup>  Vandugu teda päevaneedjad, kes on valmis Leviatanit äratama! </p>
<p id="v9"><sup><small>9</small></sup>  Pimenegu ta puhtetähed, oodaku ta valgust, mis ei tule, ärgu saagu ta näha koidukiiri, </p>
<p id="v10"><sup><small>10</small></sup>  sellepärast et ta ei sulgenud mu emaihu ust ega varjanud vaeva mu silma eest. </p>
<p id="v11"><sup><small>11</small></sup>  Miks ma ei surnud emakotta, üsast välja tulles ei heitnud hinge? <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Miks võtsid põlved mind vastu ja miks olid rinnad, et sain imeda? </p>
<p id="v13"><sup><small>13</small></sup>  Tõesti, ma oleksin nüüd maganud ja mul oleks olnud rahu; oleksin siis uinunud, mul oleks puhkus </p>
<p id="v14"><sup><small>14</small></sup>  koos kuningate ja maanõunikega, kes ehitasid endile hauamärgid, </p>
<p id="v15"><sup><small>15</small></sup>  või koos vürstidega, kellel oli kulda, kes täitsid oma kojad hõbedaga. </p>
<p id="v16"><sup><small>16</small></sup>  Või miks ma ei olnud nagu varjatud nurisünnitis, nagu lapsukesed, kes päevavalgust ei saa näha? </p>
<p id="v17"><sup><small>17</small></sup>  Seal jätavad õelad ässituse ja seal saavad väsinud puhata, </p>
<p id="v18"><sup><small>18</small></sup>  seal on kõik vangid muretud: nad ei kuule enam sundija häält. </p>
<p id="v19"><sup><small>19</small></sup>  Seal on pisike ja suur ühesugused ja ori on vaba oma isandast. </p>
<p id="v20"><sup><small>20</small></sup>  Miks antakse valgust vaevatule ja elu neile, kelle hing on kibestunud, </p>
<p id="v21"><sup><small>21</small></sup>  kes ootavad surma, mis ei tule, ent kes otsivad seda enam kui varandust, </p>
<p id="v22"><sup><small>22</small></sup>  kes hõiskavad juubeldades ja on rõõmsad, kui nad leiavad haua? </p>
<p id="v23"><sup><small>23</small></sup>  Miks antakse valgust mehele, kelle tee on varjul, kellele Jumal igast küljest on pannud takistusi? </p>
<p id="v24"><sup><small>24</small></sup>  Sest ohkamine on mulle leivaks ja mu kaebed voolavad nagu vesi. </p>
<p id="v25"><sup><small>25</small></sup>  Sest see, mille ees ma tundsin hirmu, tuli mulle kätte, ja mida ma kartsin, see tabas mind. </p>
<p id="v26"><sup><small>26</small></sup>  Ei ole mul rahu, ei vaikust ega hingamist, küll aga on tulnud rahutus.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/2">Iiobi raamat - Peatükk 2</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/4">Iiobi raamat - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:11 <i>Loobu vaimust</i>: <a href="/et/The_Urantia_Book/86#p5_2">Ur 86:5.2</a>. </li>
</ol>
</div>
