<!--
title: Iiobi raamat - Peatükk 34
description: 
published: true
date: 2022-10-6T9:46:8Z
tags: bible, bible—job
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/33">Iiobi raamat - Peatükk 33</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/35">Iiobi raamat - Peatükk 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Eliihu jätkas ning ütles: </p>
<p id="v2"><sup><small>2</small></sup>  „Kuulge mu sõnu, te targad, ja pöörake oma kõrv minu poole, te teadjad! </p>
<p id="v3"><sup><small>3</small></sup>  Sest kõrv katsub sõnad läbi ja suulagi maitseb rooga. </p>
<p id="v4"><sup><small>4</small></sup>  Valigem endile, mis on õige, tunnetagem isekeskis, mis on hea! </p>
<p id="v5"><sup><small>5</small></sup>  Sest Iiob on öelnud: „Ma olen õige, aga Jumal on võtnud minult õiguse. </p>
<p id="v6"><sup><small>6</small></sup>  Kuigi mul on õigus, peetakse mind valetajaks. Mul on parandamatu haav, kuigi ma pole üle astunud.” </p>
<p id="v7"><sup><small>7</small></sup>  Kas on Iiobi sarnast meest, kes pilget joob nagu vett, </p>
<p id="v8"><sup><small>8</small></sup>  kes läheb ülekohtutegijate kilda ja käib koos õelate inimestega? </p>
<p id="v9"><sup><small>9</small></sup>  Sest tema ütleb: „Ei ole inimesel sellest kasu, et tal on sõprus Jumalaga!” </p>
<p id="v10"><sup><small>10</small></sup>  Seepärast kuulge, mõistlikud mehed, mind: kaugel on Jumalast õelus ja Kõigevägevamast ülekohtutegu. </p>
<p id="v11"><sup><small>11</small></sup>  Sest inimese tegu mööda tasub ta temale, ja nagu on kellegi tee, nõnda temale antakse. </p>
<p id="v12"><sup><small>12</small></sup>  Jah, tõesti, Jumal ei tee ülekohut ja Kõigevägevam ei vääna õigust. </p>
<p id="v13"><sup><small>13</small></sup>  Kes on temale usaldanud maa? Ja kes on loonud kogu maailma? <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Kui ta iseenesesse tõmbuks, oma Vaimu ja hingeõhu tagasi võtaks, </p>
<p id="v15"><sup><small>15</small></sup>  siis heidaks kõik liha üheskoos hinge ja inimene saaks jälle põrmuks. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Kui sul nüüd on arukust, siis kuule seda, võta kõrvu mu sõnade kõla! </p>
<p id="v17"><sup><small>17</small></sup>  Kas siis tõesti peaks valitsema õiguse vihkaja? Või tahad sa süüdi mõista õiget ja võimast, </p>
<p id="v18"><sup><small>18</small></sup>  kes ütleb kuningale: „Kõlvatu!„, vürstidele: ”Õel!”, </p>
<p id="v19"><sup><small>19</small></sup>  kes ei pea lugu vürstidest ega eelista suursugust viletsale, sest et need kõik on tema kätetöö? <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Nad surevad äkitselt keset ööd: inimesed vaaruvad ja lähevad, ja ilma käetagi võetakse ära vägev. </p>
<p id="v21"><sup><small>21</small></sup>  Sest tema silmad on igaühe teede peal ja ta näeb kõiki tema samme. </p>
<p id="v22"><sup><small>22</small></sup>  Ei ole pimedust ega varjulist paika, kuhu ülekohtutegijad saaksid peitu pugeda. </p>
<p id="v23"><sup><small>23</small></sup>  Sest tema ei anna inimesele aega Jumala juurde kohtusse minekuks: </p>
<p id="v24"><sup><small>24</small></sup>  ta peksab vägevad üle kuulamata puruks ja paneb teised nende asemele. </p>
<p id="v25"><sup><small>25</small></sup>  Sellepärast, et ta nende tegusid tunneb, hävitab ta nad öösel ja nad purustatakse. </p>
<p id="v26"><sup><small>26</small></sup>  Ta peksab neid nagu kurjategijaid paigas, kus on nägijaid, </p>
<p id="v27"><sup><small>27</small></sup>  sellepärast et nad taganesid tema järelt ega hoolinud ühestki tema teest. </p>
<p id="v28"><sup><small>28</small></sup>  Nende pärast tõusis viletsate hädakisa tema ette, ja tema kuulis vaeste appihüüdeid. </p>
<p id="v29"><sup><small>29</small></sup>  Kui ta on vait, kes võiks teda süüdistada? Ja kui ta oma palge peidab, kes saaks teda näha? Niihästi rahva kui inimese üle </p>
<p id="v30"><sup><small>30</small></sup>  paneb ta kuningaks jumalavallatu inimese rahva võrgutajate seast. </p>
<p id="v31"><sup><small>31</small></sup>  Kui keegi ütleb Jumalale: „Ma olen eksinud, ma ei tee enam kurja; </p>
<p id="v32"><sup><small>32</small></sup>  mida ma ei mõista, seda õpeta sina mulle, ja kui olen ülekohut teinud, siis ma seda enam ei tee!”, </p>
<p id="v33"><sup><small>33</small></sup>  kas ta siis sinu arust peaks kätte maksma, sellepärast et sina ei ole sellega rahul? Kuid sina pead otsustama, mitte mina, seepärast räägi, mida sa tead! </p>
<p id="v34"><sup><small>34</small></sup>  Mõistlikud inimesed ütlevad mulle, samuti tark mees, kes mind kuuleb: </p>
<p id="v35"><sup><small>35</small></sup>  „Iiob räägib mõistmatult ja tema sõnad pole targad.” </p>
<p id="v36"><sup><small>36</small></sup>  Ah, peaks ometi Iiob pandama lõpuni proovile, kuna ta on vastanud nurjatul viisil! </p>
<p id="v37"><sup><small>37</small></sup>  Sest ta lisab oma patule üleastumise, peksab meie keskel keelt ja räägib palju Jumala vastu.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/33">Iiobi raamat - Peatükk 33</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/35">Iiobi raamat - Peatükk 35</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 34:13 <i>Jumal kui käsutaja</i>: <a href="/et/The_Urantia_Book/2#p1_2">Ur 2:1.2</a>. </li>
  <li id="fn2"><a href="#cite2">↑</a> 34:15 <i># 2 Tolm tolmuks</i>: <a href="/et/The_Urantia_Book/89#p6_7">Ur 89:6.7</a>.  <i>Tolmust tolmuks</i>: <a href="/et/The_Urantia_Book/112#p3_5">Ur 112:3.5</a>. </li>
  <li id="fn3"><a href="#cite3">↑</a> 34:19 <i>Jumal ei austa inimesi</i>: <a href="/et/The_Urantia_Book/1#p4_6">Ur 1:4.6</a>.  <i>Kõik inimesed on vaimselt võrdsed</i>: <a href="/et/The_Urantia_Book/134#p4_7">Ur 134:4.7</a>.  <i>Jumal ei austa inimesi</i>: <a href="/et/The_Urantia_Book/133#p0_3">Ur 133:0.3</a>.  <i>Ei austa inimesi</i>: <a href="/et/The_Urantia_Book/148#p6_2">Ur 148:6.2</a>.  <i>Jumal ei austa inimesi</i>: <a href="/et/The_Urantia_Book/40#p10_13">Ur 40:10.13</a>.  <i>Ei austa inimesi</i>: <a href="/et/The_Urantia_Book/143#p1_5">Ur 143:1.5</a>.  <i>Ei juut ega pagan</i>: <a href="/et/The_Urantia_Book/137#p8_11">Ur 137:8.11</a>.  <i>Jumal ei austa sugusid</i>: <a href="/et/The_Urantia_Book/155#p6_2">Ur 155:6.2</a>.  <i>Jumal ei austa inimesi</i>: <a href="/et/The_Urantia_Book/3#p1_12">Ur 3:1.12</a>.  <i>Jumal ei austa inimesi</i>: <a href="/et/The_Urantia_Book/2#p3_1">Ur 2:3.1</a>.  <i>Jumal ei austa inimesi</i>: <a href="/et/The_Urantia_Book/12#p7_8">Ur 12:7.8</a>.  <i>Jumal ei austa inimesi</i>: <a href="/et/The_Urantia_Book/192#p2_2">Ur 192:2.2</a>.  <i>Ei austa inimesi</i>: <a href="/et/The_Urantia_Book/117#p6_22">Ur 117:6.22</a>.  <i>Jeesus ei austa inimesi</i>: <a href="/et/The_Urantia_Book/174#p2_2">Ur 174:2.2</a>.  <i>Jeesus ei austa inimesi</i>: <a href="/et/The_Urantia_Book/139#p10_9">Ur 139:10.9</a>.  <i>Isikute võrdõiguslikkus</i>: <a href="/et/The_Urantia_Book/150#p1_3">Ur 150:1.3</a>.  <i>Jumal ei austa inimesi</i>: <a href="/et/The_Urantia_Book/112#p0_10">Ur 112:0.10</a>.  <i>Ei austa inimesi</i>: <a href="/et/The_Urantia_Book/137#p8_6">Ur 137:8.6</a>.  <i>Jumal ei austa inimesi</i>: <a href="/et/The_Urantia_Book/166#p4_11">Ur 166:4.11</a>.  <i>Jumala poolt ei eelistata</i>: <a href="/et/The_Urantia_Book/156#p2_4">Ur 156:2.4</a>.  <i>Ei juutide ega paganate Jumal</i>: <a href="/et/The_Urantia_Book/140#p1_2">Ur 140:1.2</a>.  <i>Kõigi, kes Jumalat otsivad, võrdsus</i>: <a href="/et/The_Urantia_Book/138#p4_2">Ur 138:4.2</a>.  <i>Kuningriigis ei ole erinevusi</i>: <a href="/et/The_Urantia_Book/190#p3_1">Ur 190:3.1</a>.  <i>Jumal ei austa inimesi</i>: <a href="/et/The_Urantia_Book/175#p2_3">Ur 175:2.3</a>.  <i>Ei juut ega pagan</i>: <a href="/et/The_Urantia_Book/190#p4_1">Ur 190:4.1</a>.  <i>Jumal/Poeg ei austa isikuid</i>: <a href="/et/The_Urantia_Book/181#p2_14">Ur 181:2.14</a>. </li>
</ol>
</div>
