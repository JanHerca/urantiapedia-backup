<!--
title: Iiobi raamat - Peatükk 38
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/37">Iiobi raamat - Peatükk 37</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/39">Iiobi raamat - Peatükk 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis vastas Issand Iiobile tormituulest ja ütles: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  „Kes on see, kes mõistmatute sõnadega tahab varjutada minu nõu? </p>
<p id="v3"><sup><small>3</small></sup>  Pane nüüd vöö vööle kui mees, mina küsin sinult ja sina seleta mulle! </p>
<p id="v4"><sup><small>4</small></sup>  Kus olid sina siis, kui mina rajasin maa? Vasta, kui sul niipalju tarkust on! </p>
<p id="v5"><sup><small>5</small></sup>  Kes määras selle mõõdud? Küllap sa tead. Või kes vedas selle üle mõõdunööri? </p>
<p id="v6"><sup><small>6</small></sup>  Mille peale on selle alussambad paigale pandud? Või kes asetas selle nurgakivi, </p>
<p id="v7"><sup><small>7</small></sup>  kui hommikutähed üheskoos hõiskasid ja kõik Jumala pojad tõstsid rõõmukisa? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Ja kes sulges ustega mere, kui see esile murdes emaüsast välja tuli, </p>
<p id="v9"><sup><small>9</small></sup>  kui ma panin pilved selle katteks ja pilkase pimeduse mähkmeks, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  kui ma sellele lõin korra, panin riivid ja uksed </p>
<p id="v11"><sup><small>11</small></sup>  ning ütlesin: „Siiani sa võid tulla, mitte edasi, siin vaibugu su uhked lained!”? </p>
<p id="v12"><sup><small>12</small></sup>  Kas sa oled kunagi oma elupäevil andnud hommikule käsu, määranud koidule tema paiga, </p>
<p id="v13"><sup><small>13</small></sup>  et ta haaraks kinni maa äärtest ja puistaks õelad sealt välja, </p>
<p id="v14"><sup><small>14</small></sup>  et see muutuks nagu savi pitsati all ja jääks seisma otsekui riie, </p>
<p id="v15"><sup><small>15</small></sup>  et õelailt võetaks nende valgus ja tõstetud käsivars murtaks? </p>
<p id="v16"><sup><small>16</small></sup>  Kas sa oled jõudnud mere allikateni ja kõndinud sügavuse põhjas? </p>
<p id="v17"><sup><small>17</small></sup>  Ons sulle ilmutatud surma väravaid, või oled sa näinud pilkase pimeduse väravaid? </p>
<p id="v18"><sup><small>18</small></sup>  Kas sa taipad, kui avar on maa? Jutusta, kui sa kõike seda tead! </p>
<p id="v19"><sup><small>19</small></sup>  Kus on tee valguse asukohta ja kus on pimeduse paik, </p>
<p id="v20"><sup><small>20</small></sup>  et sa võiksid teda viia ta piiridesse ja märkaksid teeradu tema koju? </p>
<p id="v21"><sup><small>21</small></sup>  Sa tead seda, sest olid ju siis juba sündinud ja su päevade arv on suur. </p>
<p id="v22"><sup><small>22</small></sup>  Kas sa oled käinud lumeaitade juures ja näinud raheaitu, </p>
<p id="v23"><sup><small>23</small></sup>  mida ma olen hoidnud hädaaja tarvis, sõja ja võitluse päevaks? </p>
<p id="v24"><sup><small>24</small></sup>  Kus on tee sinna, kus valgus jaguneb, kust idatuul levib üle maa? </p>
<p id="v25"><sup><small>25</small></sup>  Kes on lõhestanud vihmavalingule vao ja kõuepilvele tee, <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  et see võiks sadada asustamata maale, kõrbe, kus ei ole inimest, </p>
<p id="v27"><sup><small>27</small></sup>  laastatu ja lageda küllastuseks, et lasta tärgata noort rohtu? </p>
<p id="v28"><sup><small>28</small></sup>  Ons vihmal isa, või kes on sünnitanud kastetilgad? </p>
<p id="v29"><sup><small>29</small></sup>  Kelle üsast on välja tulnud jää ja kes on sünnitanud taeva halla, </p>
<p id="v30"><sup><small>30</small></sup>  kui veed tarduvad otsekui kiviks ja sügavuse pinnad tõmbuvad kokku? </p>
<p id="v31"><sup><small>31</small></sup>  Kas sa suudad siduda Sõelatähtede tõrksust või valla päästa Vardatähtede köidikuid? <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Kas sa võid Vihmatähti välja saata õigel ajal ja juhatada Vankritähtede kogumit? </p>
<p id="v33"><sup><small>33</small></sup>  Kas sa tunned taeva seadusi? Või kehtestad sina maa peal tema kirja? </p>
<p id="v34"><sup><small>34</small></sup>  Kas sa suudad tõsta oma häält pilvedeni, et veevoolus sind kataks? </p>
<p id="v35"><sup><small>35</small></sup>  Ons sul võimalik saata välke, et need läheksid ja ütleksid sulle: „Vaata, siin me oleme”? </p>
<p id="v36"><sup><small>36</small></sup>  Kes on teinud iibise targaks või kes on andnud kukele mõistuse? </p>
<p id="v37"><sup><small>37</small></sup>  Kellel oleks osavust lugeda pilvi? Või kes võiks kummutada taevalähkreid, </p>
<p id="v38"><sup><small>38</small></sup>  kui muld on kokku vajunud känkraks ja kamakad on takerdunud üksteise külge? </p>
<p id="v39"><sup><small>39</small></sup>  Kas sina ajad lõvidele saaki ja täidad noorte lõvide isu, </p>
<p id="v40"><sup><small>40</small></sup>  kui need kükitavad pesades, lebavad varitsedes tihnikus? </p>
<p id="v41"><sup><small>41</small></sup>  Kes valmistab kaarnale roa, kui ta pojad karjuvad Jumala poole, toiduta ümber hulkudes? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/37">Iiobi raamat - Peatükk 37</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/39">Iiobi raamat - Peatükk 39</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 38:1 <i>Kõne tuulest</i>: <a href="/et/The_Urantia_Book/148#p6_10">Ur 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Jumal kui kontrollija</i>: <a href="/et/The_Urantia_Book/0#p2_9">Ur 0:2.9</a>. </li>
  <li id="fn3"><a href="#cite3">↑</a> 38:7 <i>Pojad kuulutasid rõõmu</i>: <a href="/et/The_Urantia_Book/7#p6_1">Ur 7:6.1</a>.  <i>Inglid ei ole Jumala pojad</i>: <a href="/et/The_Urantia_Book/167#p7_2">Ur 167:7.2</a>. </li>
  <li id="fn4"><a href="#cite4">↑</a> 38:9-11 <i>Tumedad gravitatsioonikehad</i>: <a href="/et/The_Urantia_Book/14#p1_7">Ur 14:1.7</a>. </li>
  <li id="fn5"><a href="#cite5">↑</a> 38:25 <i>Välgutee</i>: <a href="/et/The_Urantia_Book/3#p2_4">Ur 3:2.4</a>. </li>
  <li id="fn6"><a href="#cite6">↑</a> 38:31-33 <i>Meie tähtede kaaslased</i>: <a href="/et/The_Urantia_Book/41#p3_1">Ur 41:3.1</a>. </li>
</ol>
</div>
