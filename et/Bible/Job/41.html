<!--
title: Iiobi raamat - Peatükk 41
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/40">Iiobi raamat - Peatükk 40</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/42">Iiobi raamat - Peatükk 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaata, niisugune lootuski on petlik: kas teda nähes juba ei olda pikali? </p>
<p id="v2"><sup><small>2</small></sup>  Ükski ei ole nõnda julge, et teda ärritada. Ja kes suudaks siis püsida minu ees? </p>
<p id="v3"><sup><small>3</small></sup>  Kes on esmalt andnud mulle, et peaksin tasuma? Kõik, mis on taeva all, on minu oma. </p>
<p id="v4"><sup><small>4</small></sup>  Ma ei taha vaikida tema liikmeist, ta vägitegude asjast ning ta oleku ilust. </p>
<p id="v5"><sup><small>5</small></sup>  Kes paljastaks tema ta pealmisest kattest? Kes tungiks tema kahekordse soomuse vahele? </p>
<p id="v6"><sup><small>6</small></sup>  Kes avaks tema silmnäo väravad? Ta hambad ajavad hirmu peale. </p>
<p id="v7"><sup><small>7</small></sup>  Ta selg on kilpide rida, tihedalt pitseriga suletud: </p>
<p id="v8"><sup><small>8</small></sup>  üks on teisele nõnda ligi, et tuul ei pääse läbi nende vahelt. </p>
<p id="v9"><sup><small>9</small></sup>  Need on liibunud üksteise külge, seisavad koos ja neid ei saa lahutada. </p>
<p id="v10"><sup><small>10</small></sup>  Tema aevastustest välgub valgust ja ta silmad on nagu koidupuna kiired. </p>
<p id="v11"><sup><small>11</small></sup>  Tema suust käivad otsekui põlevad tõrvikud, kargavad välja tulesädemed. </p>
<p id="v12"><sup><small>12</small></sup>  Tema sõõrmeist tuleb välja suits nagu potist, mille all põlevad kõrkjad. </p>
<p id="v13"><sup><small>13</small></sup>  Tema hingeõhk süütab söed ja tema suust tuleb välja leek. </p>
<p id="v14"><sup><small>14</small></sup>  Tema turjal asub tugevus ja tema ees kargab kartus. </p>
<p id="v15"><sup><small>15</small></sup>  Tema lihav vats on otsekui valatud ta külge, liikumatult paigal. </p>
<p id="v16"><sup><small>16</small></sup>  Tema süda on kõva nagu kivi, otse alumise veskikivi kõvadune. </p>
<p id="v17"><sup><small>17</small></sup>  Kui ta tõuseb, siis kohkuvad vägevadki, tema murdmise tõttu on nad nagu arust ära. </p>
<p id="v18"><sup><small>18</small></sup>  Kui teda tabab mõõk, siis see ei pea vastu, samuti mitte piik, viskoda ega nool. </p>
<p id="v19"><sup><small>19</small></sup>  Ta peab rauda õleks ja vaske pehkinud puuks. </p>
<p id="v20"><sup><small>20</small></sup>  Nool ei aja teda põgenema, lingukivid muutuvad tema vastu kõrteks. </p>
<p id="v21"><sup><small>21</small></sup>  Vemblad on temale nagu kõrred ja ta naerab oda vihinat. </p>
<p id="v22"><sup><small>22</small></sup>  Tal on kõhu all otsekui teravad kivikillud, ta hüpleb nagu pahmavanker mööda muda. </p>
<p id="v23"><sup><small>23</small></sup>  Ta paneb sügavuse keema nagu paja, teeb mere salvipoti sarnaseks. </p>
<p id="v24"><sup><small>24</small></sup>  Enese järel ta jätab läikiva raja, sügavus näib olevat otsekui raugajuuksed. </p>
<p id="v25"><sup><small>25</small></sup>  Ei ole maa peal tema sarnast, ta on kartmatuks loodud. </p>
<p id="v26"><sup><small>26</small></sup>  Kõik, mis kõrge on, kardab teda, tema on kõigi uhkete loomade kuningas.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/40">Iiobi raamat - Peatükk 40</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/42">Iiobi raamat - Peatükk 42</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 41:33 <i>Jumal on ilma hirmuta</i>: <a href="/et/The_Urantia_Book/2#p1_2">Ur 2:1.2</a>. </li>
</ol>
</div>
