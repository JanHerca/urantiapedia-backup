<!--
title: Iiobi raamat - Peatükk 11
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/10">Iiobi raamat - Peatükk 10</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/12">Iiobi raamat - Peatükk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis rääkis naamalane Soofar ja ütles: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Kas peaks see sõnaküllus jääma vastuseta või lobisejal olema õigus? </p>
<p id="v3"><sup><small>3</small></sup>  Kas su vada peaks panema mehed vaikima või tohid sa mõnitada, ilma et ükski sind häbistaks? </p>
<p id="v4"><sup><small>4</small></sup>  Sest sa ütled: „Mu õpetus on selge ja ma olen tema silmis puhas.” </p>
<p id="v5"><sup><small>5</small></sup>  Kui ometi Jumal räägiks ja avaks oma huuled su vastu </p>
<p id="v6"><sup><small>6</small></sup>  ning ilmutaks sulle tarkuse saladusi, mis on mõistusele otsekui imed. Siis sa mõistaksid, et Jumal su süüst mõndagi unustab. </p>
<p id="v7"><sup><small>7</small></sup>  Kas sa suudad leida Jumala sügavuse? Või tahad sa jõuda Kõigevägevama täiuseni? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Need on kõrgemad kui taevad - mida sina suudad teha? Sügavamad kui surmavald - mida sina sellest tead? </p>
<p id="v9"><sup><small>9</small></sup>  Nende mõõt on pikem kui maa ja laiem kui meri. </p>
<p id="v10"><sup><small>10</small></sup>  Kui tema mööda läheb ja vangistab ning kohtu kokku kutsub, kes teda siis võiks keelata? </p>
<p id="v11"><sup><small>11</small></sup>  Sest tema tunneb valelikke inimesi, näeb nurjatust ega pane mikski, </p>
<p id="v12"><sup><small>12</small></sup>  et ka tühipäine mees saab oidu, kui inimene sünnib nagu metseesli varss. </p>
<p id="v13"><sup><small>13</small></sup>  Kui sinagi oma südant valmistaksid ja sirutaksid oma käed tema poole - </p>
<p id="v14"><sup><small>14</small></sup>  kui su kätes on süütegu, siis saada see kaugele ja ära lase ülekohut jääda oma telkidesse -, </p>
<p id="v15"><sup><small>15</small></sup>  siis sa võiksid küll häbimärgita oma palge üles tõsta, võiksid olla kindel ega tarvitseks karta. </p>
<p id="v16"><sup><small>16</small></sup>  Siis sa võiksid unustada vaeva, mõelda sellele kui äravoolanud veele. </p>
<p id="v17"><sup><small>17</small></sup>  Su eluiga saaks kaunimaks kui keskpäev, pimedus oleks nagu hommik. </p>
<p id="v18"><sup><small>18</small></sup>  Siis sa võiksid olla kindel, et lootust on. Sa tunneksid ennast turvalisena, ja saaksid rahulikult magada. </p>
<p id="v19"><sup><small>19</small></sup>  Sa võiksid maha heita, ilma et keegi hirmutaks. Ja paljud tuleksid sind meelitama. </p>
<p id="v20"><sup><small>20</small></sup>  Aga õelate silmad kustuksid, neil kaoks pelgupaik ja nende lootuseks oleks hingeheitmine.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Job/10">Iiobi raamat - Peatükk 10</a></td>
        <td><a href="/et/Bible/Job/Index">Indeks</a></td>
        <td><a href="/et/Bible/Job/12">Iiobi raamat - Peatükk 12</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:1-20 <i>Zophar, kolmas sõber</i>: <a href="/et/The_Urantia_Book/148#p6_8">Ur 148:6.8</a>. </li>
  <li id="fn2"><a href="#cite2">↑</a> 11:7 <i>1. osa: kas sa leiad Jumala</i>: <a href="/et/The_Urantia_Book/96#p6_4">Ur 96:6.4</a>. </li>
</ol>
</div>
