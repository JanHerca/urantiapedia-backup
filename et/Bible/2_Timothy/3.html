<!--
title: Pauluse Teine kiri Timoteusele - Peatükk 3
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/2_Timothy/2">Pauluse Teine kiri Timoteusele - Peatükk 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/2_Timothy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/2_Timothy/4">Pauluse Teine kiri Timoteusele - Peatükk 4</a></td>
      </tr>
    </tbody>
  </table>
</figure>
<h2> Kurjus ähvardab maad võtta </h2>
<p id="v1"><sup><small>1</small></sup>  Aga seda tea, et viimseil päevil tuleb raskeid aegu. </p>
<p id="v2"><sup><small>2</small></sup>  Sest inimesed on siis enesearmastajad, rahaahned, hooplejad, ülbed, teotajad, sõnakuulmatud vanemaile, tänamatud, õelad, </p>
<p id="v3"><sup><small>3</small></sup>  südametud, leppimatud, laimajad, pillajad, toored, hea põlgajad, </p>
<p id="v4"><sup><small>4</small></sup>  petturid, kergemeelsed, sõgedad, rohkem lõbuarmastajad kui jumalaarmastajad, </p>
<p id="v5"><sup><small>5</small></sup>  kellel on jumalakartuse nägu, aga kes salgavad tema väge. Ja nendest hoidu eemale. </p>
<p id="v6"><sup><small>6</small></sup>  Sest nende seas on ka mõned, kes poetuvad majadesse ja võtavad oma võrku pattudega koormatud ja mõnesuguste himudega aetavaid naisterahvaid, </p>
<p id="v7"><sup><small>7</small></sup>  kes alati on õppijad, kuid kunagi ei pääse tõe tunnetusele: </p>
<p id="v8"><sup><small>8</small></sup>  Aga otsekui Jannes ja Jambres hakkasid vastu Moosesele, nõnda hakkavad need vastu tõele; nad on inimesed, kes on arust ära ega pea paika usu poolest. </p>
<p id="v9"><sup><small>9</small></sup>  Aga nad ei saa ka mitte enam kaugele, sest nende hullustus saab kõigile avalikuks, nagu ka nondega sündis. </p>
<h2> Pääste tagatis Timoteosele </h2>
<p id="v10"><sup><small>10</small></sup>  Ent sina oled järginud mind minu õpetuses, eluviisis, nõuandes, usus, pikas meeles, armastuses, kannatlikkuses, </p>
<p id="v11"><sup><small>11</small></sup>  tagakiusamistes, kannatamistes, mis said mulle osaks Antiookias, Ikoonionis, Lüstras; milliseid tagakiusamisi ma kannatasin ja millest kõigist mind päästis Issand. </p>
<p id="v12"><sup><small>12</small></sup>  Ja kõiki, kes tahavad elada jumalakartlikult Kristuses Jeesuses, kiusatakse taga. </p>
<p id="v13"><sup><small>13</small></sup>  Aga kurjad inimesed ja petised lähevad ikka pahemaks, eksitades teisi ja eksides. </p>
<p id="v14"><sup><small>14</small></sup>  Ent sina jää sellesse, mida oled õppinud ja milles oled kindel, sest sa tead, kellelt sa selle oled õppinud; </p>
<p id="v15"><sup><small>15</small></sup>  ja et sina lapsest saadik tunned pühi kirju, mis võivad sind teha targaks, õndsuseks usu kaudu, mis on Kristuses Jeesuses. </p>
<p id="v16"><sup><small>16</small></sup>  Kõik Kiri on Jumala Vaimu poolt sisendatud ja on kasulik õpetuseks, noomimiseks, parandamiseks, juhatamiseks õiguses, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  et Jumala inimene oleks täielik ja kõigele heale tööle valmistunud. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 3:16 <i>Pühakiri ei ole eksimatu (Contra)</i>: <a href="/et/The_Urantia_Book/159#p4_6">Ur 159:4.6</a>. </li>
</ol>
</div>
