<!--
title: Pauluse Teine kiri Timoteusele - Peatükk 4
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Timothy/3">Pauluse Teine kiri Timoteusele - Peatükk 3</a></td>
        <td><a href="/et/Bible/2_Timothy/Index">Indeks</a></td>
        <td> </td>
      </tr>
    </tbody>
  </table>
</figure>
<h2> Pääste tagatis Timoteosele </h2>
<p id="v1"><sup><small>1</small></sup>  Ma tunnistan kindlasti Jumala ja Kristuse Jeesuse ees, kes mõistab kohut elavate ja surnute üle, niihästi tema tulemist kui ka tema riiki. </p>
<p id="v2"><sup><small>2</small></sup>  Kuuluta sõna, astu esile, olgu parajal või ebasobival ajal, noomi, hoiata, manitse kõige pika meelega ja õpetamisega. </p>
<p id="v3"><sup><small>3</small></sup>  Sest tuleb aeg, et nad tervet õpetust ei taha sallida, vaid enestele otsivad õpetajaid iseeneste himude järgi, sedamööda kuidas nende kõrvad sügelevad, </p>
<p id="v4"><sup><small>4</small></sup>  ja käänavad kõrvad ära tõest ning pöörduvad tühjade juttude poole. </p>
<p id="v5"><sup><small>5</small></sup>  Aga sina ole igapidi kaine, kannata kurja, tee evangeeliumikuulutaja tööd, täida oma ametit õieti. </p>
<p id="v6"><sup><small>6</small></sup>  Sest mind juba ohverdatakse ja minu lahkumiseaeg on jõudnud ligi. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ma olen head võitlemist võidelnud, ma olen oma jooksmise lõpetanud, ma olen usu säilitanud! <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Nüüd on minule tallele pandud õiguse pärg, mille Issand, õige kohtumõistja, mulle annab tol päeval, aga mitte ainult minule, vaid ka kõigile, kes armastavad ta ilmumist. </p>
<h2> Isiklikud sõnumid Timoteosele ja jumalagajätt </h2>
<p id="v9"><sup><small>9</small></sup>  Katsu ruttu minu juurde tulla! </p>
<p id="v10"><sup><small>10</small></sup>  Sest Deemas jättis mind maha ning hakkas armastama seda maailma ja läks Tessaloonikasse, Kreskes Galaatiasse, Tiitus Dalmaatiasse. </p>
<p id="v11"><sup><small>11</small></sup>  Luukas üksi on mu juures. Võta Markus ja too ta enesega, sest teda on mulle väga vaja abiliseametisse. </p>
<p id="v12"><sup><small>12</small></sup>  Tühhikose ma läkitasin Efesosse. </p>
<p id="v13"><sup><small>13</small></sup>  Kuub, mille ma jätsin Troasse Karpose juurde, too tulles kaasa, ja raamatud, eriti pärgamendid. </p>
<p id="v14"><sup><small>14</small></sup>  Vasksepp Aleksandros on mulle teinud palju paha. Issand tasugu talle ta tegusid mööda! </p>
<p id="v15"><sup><small>15</small></sup>  Hoidu ka sina tema eest, sest ta on kõvasti vastu pannud meie sõnadele. </p>
<p id="v16"><sup><small>16</small></sup>  Kui ma esimest korda kohtus kostsin enese eest, ei olnud ükski mulle toeks, vaid kõik jätsid mind maha. Ärgu arvatagu seda neile süüks. </p>
<p id="v17"><sup><small>17</small></sup>  Aga Issand seisis minu eest ja kinnitas mind, et sõna kuulutamine minu läbi teostuks täiel määral ja kõik paganad kuuleksid seda; ja ma pääsesin lõukoera suust. </p>
<p id="v18"><sup><small>18</small></sup>  Küll Issand mind ka välja tõmbab kõigist kurjadest tegudest ja aitab oma taevasesse riiki. Temale olgu austus ajastute ajastuteni! Aamen. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Tervita Priskat ja Akvilat ja Onesiforose peret. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Erastos jäi Korintosesse; Trofimose ma jätsin haigelt Mileetosesse. </p>
<p id="v21"><sup><small>21</small></sup>  Rutta, et sa enne talve saabud! Eubulos ja Puudes ja Linos ja Klaudia ja kõik vennad tervitavad sind. </p>
<p id="v22"><sup><small>22</small></sup>  Issand Jeesus Kristus olgu sinu vaimuga! Arm olgu teiega! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/2_Timothy/3">Pauluse Teine kiri Timoteusele - Peatükk 3</a></td>
        <td><a href="/et/Bible/2_Timothy/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 4:6-8 <i>Kindel võit</i>: <a href="/et/The_Urantia_Book/32#p5_8">Ur 32:5.8</a>. </li>
  <li id="fn2"><a href="#cite2">↑</a> 4:7 <i>Kui maine rass on rummi</i>: <a href="/et/The_Urantia_Book/112#p7_2">Ur 112:7.2</a>.  <i>Võitle head usuvõitlust</i>: <a href="/et/The_Urantia_Book/166#p3_4">Ur 166:3.4</a>.  <i>Võitle head usuvõitlust</i>: <a href="/et/The_Urantia_Book/159#p3_8">Ur 159:3.8</a>. </li>
  <li id="fn3"><a href="#cite3">↑</a> 4:18 <i>Vabastus kurjusest</i>: <a href="/et/The_Urantia_Book/121#p5_11">Ur 121:5.11</a>. </li>
  <li id="fn4"><a href="#cite4">↑</a> 4:19 <i>Aquila ja Priscilla</i>: <a href="/et/The_Urantia_Book/133#p3_12">Ur 133:3.12</a>. </li>
</ol>
</div>
