<!--
title: Pauluse Teine kiri Timoteusele - Peatükk 2
description: 
published: true
date: 2023-11-8T20:21:2Z
tags: bible, bible—2 timothy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Timothy/1">
          <span class="mdi mdi-arrow-left-drop-circle"></span><span class="pl-2">Pauluse Teine kiri Timoteusele - Peatükk 1</span>
        </a>
        </td>
        <td>
        <a href="/et/Bible/2_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Timothy/3">
          <span class="pr-2">Pauluse Teine kiri Timoteusele - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Hoiatus riiu eest </h2>
<p id="v1"><sup><small>1</small></sup>  Saa siis vahvaks, mu poeg, armus, mis on Kristuses Jeesuses! </p>
<p id="v2"><sup><small>2</small></sup>  Ja mis sa minult oled kuulnud paljude tunnistajate abil, see anna ustavate inimeste kätte, kes on osavad õpetama ka teisi. </p>
<p id="v3"><sup><small>3</small></sup>  Kannata siis ühtlasi kurja kui Jeesuse Kristuse õilis sõdur! </p>
<p id="v4"><sup><small>4</small></sup>  Mitte ükski, kes on sõjateenistuses, ei anna ennast peatoiduse hankimise kimpu, muidu ta ei saa olla selle meelt mööda, kes ta on sõtta kutsunud. </p>
<p id="v5"><sup><small>5</small></sup>  Ja kui keegi võitleb, ei saa ta võidupärga, kui ta ei võitle seadusepäraselt! </p>
<p id="v6"><sup><small>6</small></sup>  Töötaja põllumees peab kõige esiti viljast osa saama! </p>
<p id="v7"><sup><small>7</small></sup>  Saa aru, mis ma ütlen! Ent Issand andku sulle arusaamist kõigest. </p>
<p id="v8"><sup><small>8</small></sup>  Pea meeles Jeesust Kristust, kes on surnuist üles äratatud, kes on Taaveti soost minu evangeeliumi järgi, </p>
<p id="v9"><sup><small>9</small></sup>  mille pärast mina ka kannatan kurja, kandes isegi ahelaid otsekui kurjategija! Kuid Jumala sõna ei ole aheldatud! </p>
<p id="v10"><sup><small>10</small></sup>  Sel põhjusel ma talun kõike nende pärast, kes on valitud, et nemadki saavutaksid õndsuse Kristuses Jeesuses igavese auga. </p>
<p id="v11"><sup><small>11</small></sup>  Ustav on see sõna: kui me ühes temaga oleme surnud, siis me ka elame ühes temaga; </p>
<p id="v12"><sup><small>12</small></sup>  kui me ühes kannatame, siis me ka valitseme ühes temaga; kui me tema salgame, siis tema salgab ka meid; </p>
<p id="v13"><sup><small>13</small></sup>  kui me ei usu, tema jääb siiski ustavaks; ta ei või ennast salata. </p>
<p id="v14"><sup><small>14</small></sup>  Seda tuleta meelde ja kinnita Jumala ees, et nad ei riidleks sõnade pärast. Sellest ei ole mingit kasu, see segab kuuljate meeli. <sup id="cite1"><a href="#fn1">[1]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Püüa hoolega osutuda kõlbavaks Jumalale kui töötegija, kellel pole tarvis häbeneda, kes tõesõna jagab õieti. </p>
<p id="v16"><sup><small>16</small></sup>  Kuid kõlvatute tühjade juttude eest hoidu eemale; nende rääkijad lähevad ju ikka kaugemale jumalakartmatuses </p>
<p id="v17"><sup><small>17</small></sup>  ja nende kõne sööbib enese ümber otsekui vähktõbi; nende seast on Hümenaios ja Fileetos, </p>
<p id="v18"><sup><small>18</small></sup>  kes on eksinud ära tõest ja ütlevad ülestõusmise juba olnud olevat, ja rikuvad mõnede usu. </p>
<p id="v19"><sup><small>19</small></sup>  Ent Jumala rajatud alus püsib kindlana ja temal on see pitser: Issand tunneb neid, kes tema omad on; ja: ülekohtust loobugu igaüks, kes Issanda nime nimetab. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Aga suures majas ei ole mitte ainult kuld- ja hõbe-, vaid ka puuastjaid ja saviastjaid, ja muist on väärikamaks ja muist halvemaks tarvitamiseks. </p>
<p id="v21"><sup><small>21</small></sup>  Kui keegi nüüd iseennast neist puhastab, saab ta astjaks väärikama tarvituse jaoks ja on pühitsetud ning tarvilik oma isandale, kõlvuline igaks heaks teoks. </p>
<p id="v22"><sup><small>22</small></sup>  Põgene nooreea himude eest! Taotle õigust, usku, armastust, rahu nendega, kes Issandat appi hüüavad puhtast südamest! </p>
<p id="v23"><sup><small>23</small></sup>  Väldi rumalaid ja lapsikuid küsimusi; sest sa tead, et need toovad tüli. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Ent Issanda sulane ärgu tülitsegu, vaid olgu lahke kõikide vastu, osav õpetama, valmis kannatama kurja, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  kes tasase meelega noomib vastupanijaid, et Jumal neile kuidagi annaks meelt parandada ja tunnetada tõde, </p>
<p id="v26"><sup><small>26</small></sup>  kaineneda ja vabaneda kuradi paelust, kes on nad kinni võtnud täitma tema tahtmist. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/2_Timothy/1">
          <span class="mdi mdi-arrow-left-drop-circle"></span><span class="pl-2">Pauluse Teine kiri Timoteusele - Peatükk 1</span>
        </a>
        </td>
        <td>
        <a href="/et/Bible/2_Timothy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/2_Timothy/3">
          <span class="pr-2">Pauluse Teine kiri Timoteusele - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:14,24 <i>Ärge püüdke inimestega</i>: <a href="/et/The_Urantia_Book/178#p1_17">Ur 178:1.17</a>. </li>
  <li id="fn2"><a href="#cite2">↑</a> 2:19 <i>Issand tunneb oma lapsi</i>: <a href="/et/The_Urantia_Book/32#p4_8">Ur 32:4.8</a>. </li>
  <li id="fn3"><a href="#cite3">↑</a> 2:23-26 <i>Ärge püüdke inimestega</i>: <a href="/et/The_Urantia_Book/141#p6_4">Ur 141:6.4</a>. </li>
  <li id="fn4"><a href="#cite4">↑</a> 2:24 <i>Olge õrnad</i>: <a href="/et/The_Urantia_Book/174#p0_2">Ur 174:0.2</a>. </li>
  <li id="fn5"><a href="#cite5">↑</a> 2:14,24-25 <i>Ärge püüdke hingedega</i>: <a href="/et/The_Urantia_Book/181#p2_5">Ur 181:2.5</a>. </li>
</ol>
</div>
