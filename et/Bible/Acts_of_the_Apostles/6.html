<!--
title: Apostlite teod - Peatükk 6
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/5">Apostlite teod - Peatükk 5</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/7">Apostlite teod - Peatükk 7</a></td>
      </tr>
    </tbody>
  </table>
</figure>
<h2> Hoolekandjad seatakse ametisse </h2>
<p id="v1"><sup><small>1</small></sup>  Aga neil päevil kui jüngrite arv suurenes, tõusis nurin kreekakeelsete juutide seas heebrealaste vastu, et igapäevases abiandmises õieti ei hoolitud nende leskedest. </p>
<p id="v2"><sup><small>2</small></sup>  Siis kutsusid need kaksteist eneste juurde jüngrite hulga ning ütlesid: „See ei sobi, et me kõrvale jätame Jumala sõna ja hoolt kanname toidulaudade eest. </p>
<p id="v3"><sup><small>3</small></sup>  Sellepärast, vennad, vaadake endi seast seitse meest, kellel on hea tunnistus ja kes on täis Vaimu ja tarkust, kelle me seaksime sellesse ametisse. </p>
<p id="v4"><sup><small>4</small></sup>  Meie aga tahame pidevalt olla palvetamises ja sõna teenistuses!” </p>
<p id="v5"><sup><small>5</small></sup>  See kõne oli kogu rahvahulga meelt mööda. Ja nad valisid Stefanose, mehe täis usku ja Püha Vaimu, ja Filippuse ja Prokorose ja Nikaanori ja Timoni ja Parmena ja Nikolaose, juudiusku pöördunud antiohlase. </p>
<p id="v6"><sup><small>6</small></sup>  Need nad seadsid apostlite ette ja palvetasid ning panid oma käed nende peale. </p>
<p id="v7"><sup><small>7</small></sup>  Ja Jumala sõna kasvas; ja jüngrite arv sai väga suureks Jeruusalemmas; ja suur hulk preestreid sai sõnakuulelikuks usule. </p>
<h2> Süüdistus Stefanose vastu </h2>
<p id="v8"><sup><small>8</small></sup>  Aga Stefanos, täis armu ja väge, tegi imetegusid ja suuri tunnustähti rahva seas. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Siis tõusid nõndanimetatud libertiinide ja küreenlaste ja aleksandrialaste kogudustest ja Kiliikia ja Aasia poolt mõned, kes vaidlesid Stefanosega, </p>
<p id="v10"><sup><small>10</small></sup>  aga ei suutnud vastu seista tarkusele ja Vaimule, kelle läbi tema rääkis. </p>
<p id="v11"><sup><small>11</small></sup>  Siis nad hankisid mehed, kes ütlesid: „Me oleme teda kuulnud pilkesõnu rääkivat Moosese ja Jumala vastu!” </p>
<p id="v12"><sup><small>12</small></sup>  Ja nemad õhutasid rahvast ja vanemaid ja kirjatundjaid ja langesid ta kallale ning võtsid ta kinni ja viisid ta Suurkohtu ette. </p>
<p id="v13"><sup><small>13</small></sup>  Nad esitasid valetunnistajaid, kes ütlesid: „See inimene ei lakka rääkimast sõnu selle püha paiga ja käsuõpetuse vastu. </p>
<p id="v14"><sup><small>14</small></sup>  Sest me oleme kuulnud teda ütlevat, et Jeesus Naatsaretlane hävitavat selle paiga ja muutvat kombed, mis Mooses meile on andnud.” </p>
<p id="v15"><sup><small>15</small></sup>  Ja kui kõik Suurkohtus istujad temale otsa vaatasid, nägid nad tema palge olevat otsekui ingli palge. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/5">Apostlite teod - Peatükk 5</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/7">Apostlite teod - Peatükk 7</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:8-7:60 <i>Stefanuse kividega surnuksloopimine</i>: <a href="/et/The_Urantia_Book/128#p3_6">Ur 128:3.6</a>.  <i>Stefanuse kividega surnuksloopimine</i>: <a href="/et/The_Urantia_Book/132#p0_5">Ur 132:0.5</a>. </li>
</ol>
</div>
