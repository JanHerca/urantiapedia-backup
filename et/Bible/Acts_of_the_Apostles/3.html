<!--
title: Apostlite teod - Peatükk 3
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/2">Apostlite teod - Peatükk 2</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/4">Apostlite teod - Peatükk 4</a></td>
      </tr>
    </tbody>
  </table>
</figure>
<h2> Peetrus teeb terveks halvatud mehe </h2>
<p id="v1"><sup><small>1</small></sup>  Aga Peetrus ja Johannes läksid pühakotta palvusele, mida peeti üheksandal tunnil. </p>
<p id="v2"><sup><small>2</small></sup>  Ja üks mees, kes oli emaihust alates halvatu, toodi sinna. Ta pandi iga päev pühakoja ukse ette, mida hüütakse Ilusaks, ande paluma pühakojas käijailt. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Kui see nägi, et Peetrus ja Johannes tahavad minna pühakotta, palus ta neilt andi. </p>
<p id="v4"><sup><small>4</small></sup>  Siis Peetrus ühes Johannesega vaatas temale otsa ning ütles: „Vaata meie poole!” </p>
<p id="v5"><sup><small>5</small></sup>  Tema jäi teraselt neile otsa vaatama, oodates, et ta neilt midagi saab. </p>
<p id="v6"><sup><small>6</small></sup>  Aga Peetrus ütles: „Hõbedat ja kulda mul ei ole, aga mis mul on, seda ma annan sulle: Jeesuse Kristuse, Naatsaretlase nimel, tõuse üles ja kõnni!” </p>
<p id="v7"><sup><small>7</small></sup>  Ja ta haaras kinni tema paremast käest ja aitas ta üles. Ja sedamaid said tema jalapöiad ja luupeksed tugevaks; </p>
<p id="v8"><sup><small>8</small></sup>  ja ta kargas üles, seisis ja kõndis, ja läks ühes nendega pühakotta sisse, kõndides ja hüpates ning Jumalat kiites. </p>
<p id="v9"><sup><small>9</small></sup>  Ja kõik rahvas nägi teda kõndivat ja Jumalat kiitvat. </p>
<p id="v10"><sup><small>10</small></sup>  Nad tundsid tema, et ta on seesama, kes oli istunud kerjamas pühakoja Ilusa värava ees, ja nad panid seda väga imeks ja olid hämmastunud sellest, mis temale oli sündinud. </p>
<p id="v11"><sup><small>11</small></sup>  Aga kui halvatu, kes oli terveks saanud, käis Peetruse ja Johannese kannul, jooksis kõik rahvas kokku nende juurde nõndanimetatud Saalomoni võlvitud hoonesse ja oli ärevil. </p>
<h2> Peetruse jutlus pühakojas </h2>
<p id="v12"><sup><small>12</small></sup>  Kui Peetrus seda nägi, hakkas ta kõnelema rahvale: „Iisraeli mehed, miks te panete seda imeks või miks te üksisilmi vaatate meie peale, otsekui oleksime meie oma väe või vagadusega selle pannud kõndima? </p>
<p id="v13"><sup><small>13</small></sup>  Aabrahami ja Iisaki ja Jaakobi Jumal, meie esiisade Jumal, on austanud oma sulast Jeesust, kelle te ära andsite ja salgasite Pilaatuse ees, kui see tegi otsuseks teda vabaks lasta. </p>
<p id="v14"><sup><small>14</small></sup>  Te salgasite ära Püha ja Õige ja palusite, et teile mõrtsukas vabaks antaks. </p>
<p id="v15"><sup><small>15</small></sup>  Te tapsite elu ülima juhi, kelle Jumal on surnuist üles äratanud; selle tunnistajad oleme meie. </p>
<p id="v16"><sup><small>16</small></sup>  Ja usu läbi tema nimesse on tema nimi teinud tugevaks selle, keda te näete ja tunnete; ja usk, mis tuleb temalt, on sellele andnud täie tervise teie kõikide nähes. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Ja nüüd, vennad, tean ma, et te olete seda teinud teadmatusest nagu teie ülemadki. </p>
<p id="v18"><sup><small>18</small></sup>  Aga Jumal on nõnda lasknud täide minna, mis tema kõigi oma prohvetite suu kaudu on ette kuulutanud, et tema võitu peab kannatama. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Sellepärast parandage meelt ja pöörduge, et teie patud kustutataks, et hingamiseajad tuleksid Issanda palgest <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  ja et ta läkitaks teie jaoks määratud Kristuse Jeesuse, </p>
<p id="v21"><sup><small>21</small></sup>  keda taevas peab pidama enesele selle ajani, mil oma kohale asetatakse kõik, mis Jumal on rääkinud kõigi oma pühade prohvetite suu kaudu maailma ajastust alates. </p>
<p id="v22"><sup><small>22</small></sup>  Sest Mooses on öelnud: „Ühe prohveti äratab teile Issand, teie Jumal, teie vendade hulgast, minu sarnase; teda peate kuulama kõiges, mida ta teile ütleb. </p>
<p id="v23"><sup><small>23</small></sup>  Ja peab sündima, et iga hing, kes seda prohvetit ei kuula, kaotatakse ära rahva seast!” </p>
<p id="v24"><sup><small>24</small></sup>  Ja kõik prohvetid Saamueli ajast alates ja pärast seda, nii mitu kui neid on rääkinud, on ka ette kuulutanud neid päevi. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Teie olete prohvetite ja selle lepingu lapsed, mille Jumal tegi teie esiisadega, kui ta Aabrahamile ütles: „Ja sinu soos õnnistatakse kõiki suguvõsasid maa peal!” <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  Teile kõigepealt on Jumal üles äratanud oma sulase Jeesuse ja on tema läkitanud teie juurde teid õnnistama, kui te pöördute igaüks oma tigedusest!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/2">Apostlite teod - Peatükk 2</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/4">Apostlite teod - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:2,10 <i>Kaunis värav</i>: <a href="/et/The_Urantia_Book/125#p1_5">Ur 125:1.5</a>. </li>
  <li id="fn2"><a href="#cite2">↑</a> 3:16 <i>Implitsiitne usk</i>: <a href="/et/The_Urantia_Book/156#p5_12">Ur 156:5.12</a>. </li>
  <li id="fn3"><a href="#cite3">↑</a> 3:18 <i>2. osa: kõik täis vaimu</i>: <a href="/et/The_Urantia_Book/194#p4_4">Ur 194:4.4</a>. </li>
  <li id="fn4"><a href="#cite4">↑</a> 3:19-21a <i>2. osa: kõik täis vaimu</i>: <a href="/et/The_Urantia_Book/194#p4_4">Ur 194:4.4</a>. </li>
  <li id="fn5"><a href="#cite5">↑</a> 3:24 <i>Samuel, esimene heebrea prohvet</i>: <a href="/et/The_Urantia_Book/97#p1_1">Ur 97:1.1</a>. </li>
  <li id="fn6"><a href="#cite6">↑</a> 3:25 <i>Aabrahami seeme</i>: <a href="/et/The_Urantia_Book/136#p1_1">Ur 136:1.1</a>. </li>
</ol>
</div>
