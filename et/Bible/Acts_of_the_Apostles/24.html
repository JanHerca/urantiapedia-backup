<!--
title: Apostlite teod - Peatükk 24
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Acts_of_the_Apostles/23">Apostlite teod - Peatükk 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Acts_of_the_Apostles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Acts_of_the_Apostles/25">Apostlite teod - Peatükk 25</a></td>
      </tr>
    </tbody>
  </table>
</figure>
<h2> Paulus maavalitseja Feeliksi ees </h2>
<p id="v1"><sup><small>1</small></sup>  Aga viie päeva pärast tuli alla ülempreester Ananias mõnede vanematega ja ühe kõnemehe Tertullusega, ja nad tõstsid maavalitseja ees kaebust Pauluse peale. </p>
<p id="v2"><sup><small>2</small></sup>  Kui Paulus ette kutsuti, algas Tertullus oma kaebekõnet ning ütles: </p>
<p id="v3"><sup><small>3</small></sup>  „Me oleme sinu kaudu, auline Feeliks, saanud maitsta rahu ja sinu hoolekandel on palju parandusi osaks saanud sellele rahvale. Seda me võtame kõikepidi ja kõigis paigus vastu suure tänuga. </p>
<p id="v4"><sup><small>4</small></sup>  Aga et ma sind kauemini ei tülitaks, siis palun sind meid oma lahkust mööda lühidalt kuulata. </p>
<p id="v5"><sup><small>5</small></sup>  Me oleme leidnud selle mehe kahjuliku olevat ja naatsaretlaste usulahu eestvedajana juute mässule kihutavat igal pool kogu maailmas. </p>
<p id="v6"><sup><small>6</small></sup>  Ta on püüdnud rüvetada isegi pühakoda. Tema me võtsime kinni, [et tema üle kohut mõista meie käsuõpetuse järgi. </p>
<p id="v7"><sup><small>7</small></sup>  Kuid ülempealik Lüüsias tuli ning võttis ta suure vägivallaga meie käest ära </p>
<p id="v8"><sup><small>8</small></sup>  ja käskis tema süüdistajaid tulla sinu juurde.] Sa võid ise teda nüüd üle kuulata ja teada saada kõike, milles me teda süüdistame!” </p>
<p id="v9"><sup><small>9</small></sup>  Ja juudid ühinesid sellega, tõendades, et see nõnda on. </p>
<p id="v10"><sup><small>10</small></sup>  Kui siis maavalitseja Paulusele käega märku andis, et ta räägiks, vastas ta: „Et ma sind mitu aastat kui selle rahva kohtunikku tunnen, siis tahan seda julgemini kosta enese eest. </p>
<p id="v11"><sup><small>11</small></sup>  Nagu sa võid teada saada, ei ole rohkem kui kaksteist päeva sellest, kui ma läksin üles Jeruusalemma Jumalat kummardama. </p>
<p id="v12"><sup><small>12</small></sup>  Ei nad ole leidnud mind ühegi inimesega kõnelemast ega rahva seas tüli tõstmast, ei pühakojas, ei kogudusekodades ega linnas; </p>
<p id="v13"><sup><small>13</small></sup>  nad ei või ka tõeks teha seda, milles nad nüüd mind süüdistavad. </p>
<p id="v14"><sup><small>14</small></sup>  Aga seda ma tunnistan sulle, et ma seda õpetust mööda, mida nad kutsuvad usulahuks, nõnda teenin oma esiisade Jumalat, et ma usun kõike, mis käsuõpetuses ja prohvetite raamatutes on kirjutatud, </p>
<p id="v15"><sup><small>15</small></sup>  ja et mul on see lootus Jumala peale, mida ka nemad ise ootavad, et tuleb õigete ja ülekohtuste ülestõusmine. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Ja selles ma püüan alati hoida puhast südametunnistust Jumala ja inimeste ees. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Aga nüüd ma tulin mitme aasta pärast tooma annetusi oma rahvale ja ohvriande. </p>
<p id="v18"><sup><small>18</small></sup>  Seda tegemast leidsid mind mõned juudid Aasiamaalt, kui ma pühakojas ennast puhastasin ega andnud põhjust rahvamurruks või käratsemiseks. </p>
<p id="v19"><sup><small>19</small></sup>  Need peaksid siin sinu ees olema ja kaebama, kui neil midagi oleks mu vastu. </p>
<p id="v20"><sup><small>20</small></sup>  Või öelgu need siinolijad ise, kas nad on minust leidnud mingisugust süüd, kui ma seisin Suurkohtu ees, </p>
<p id="v21"><sup><small>21</small></sup>  olgu siis selle ainsa sõna, et ma nende seas seistes hüüdsin: surnute ülestõusmise pärast te mõistate täna kohut minu üle!” </p>
<h2> Feeliks ei kiirusta kohtupidamisega </h2>
<p id="v22"><sup><small>22</small></sup>  Aga Feeliks lükkas asja edasi, sest ta teadis väga hästi, kuidas selle õpetusega lugu on, ja ütles: „Kui ülempealik Lüüsias tuleb siia, siis ma uurin teie asja!” </p>
<p id="v23"><sup><small>23</small></sup>  Ja ta käskis pealikut hoida teda vangis, aga kerge vahi all ja mitte takistada omi temale abiks olemast või tema juurde tulemast. </p>
<p id="v24"><sup><small>24</small></sup>  mõne päeva pärast tuli Feeliks ühes oma naise Drusillaga, kes oli juut, ja kutsus Pauluse enese ette ning kuulas ta kõnet usust Kristusesse Jeesusesse. </p>
<p id="v25"><sup><small>25</small></sup>  Aga kui Paulus kõneles õigusest ja kasinusest ja tulevasest kohtust, ehmus Feeliks ja kostis: „Mine seks puhuks ära; kui mul aega on, kutsun ma sind jälle!” </p>
<p id="v26"><sup><small>26</small></sup>  Ühtlasi ta ka lootis Pauluselt raha saada, mistõttu ta teda ka sagedasti kutsus enese juurde ja kõneles temaga. </p>
<p id="v27"><sup><small>27</small></sup>  Aga kui kaks aastat täis sai, tuli Porkius Festus Feeliksi asemele; ja et Feeliks tahtis teha juutidele meelehead, siis jättis ta Pauluse vangi. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 24:15 <i>Vääramatute ülestõusmine</i>: <a href="/et/The_Urantia_Book/113#p6_8">Ur 113:6.8</a>. </li>
  <li id="fn2"><a href="#cite2">↑</a> 24:16 <i>Hoidke südametunnistust solvanguta</i>: <a href="/et/The_Urantia_Book/156#p2_7">Ur 156:2.7</a>. </li>
</ol>
</div>
