<!--
title: Apostlite teod - Peatükk 19
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/18">Apostlite teod - Peatükk 18</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/20">Apostlite teod - Peatükk 20</a></td>
      </tr>
    </tbody>
  </table>
</figure>
<h2> Ristija Johannese jüngrid Efesoses </h2>
<p id="v1"><sup><small>1</small></sup>  Kui Apollos oli Korintoses, sündis, et Paulus käis läbi ülamaakonnad ja tuli Efesosse ning leidis sealt jüngreid. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja ta küsis neilt: „Kas te saite Püha Vaimu, kui saite usklikuks?” Aga nemad ütlesid talle: „Me ei olegi kuulnud, kas Püha Vaimu on!” </p>
<p id="v3"><sup><small>3</small></sup>  Ja tema ütles: „Mis ristimisega te siis olete ristitud?” Nad vastasid: „Johannese ristimisega!” </p>
<p id="v4"><sup><small>4</small></sup>  Aga Paulus ütles: „Johannes ristis meeleparandusristimisega, öeldes rahvale, et nad usuksid temasse, kes pärast teda tuleb, see on Jeesusesse!” </p>
<p id="v5"><sup><small>5</small></sup>  Kui nad seda kuulsid, lasksid nad endid ristida Issanda Jeesuse nimesse. </p>
<p id="v6"><sup><small>6</small></sup>  Ja kui Paulus pani oma käed nende peale, tuli Püha Vaim nende peale ja nad rääkisid võõraid keeli ja ennustasid. </p>
<p id="v7"><sup><small>7</small></sup>  Neid oli üldse ligi kaksteist meest. </p>
<h2> Paulus Efesoses </h2>
<p id="v8"><sup><small>8</small></sup>  Ja ta läks kogudusekotta ning kõneles seal avalikult kolm kuud, õpetades ja äratades nõudma Jumala riiki. </p>
<p id="v9"><sup><small>9</small></sup>  Aga kui mõned tegid oma südame kõvaks ega uskunud, vaid rääkisid halba õpetusest rahva ees, läks ta ära nende juurest ning eraldas neist jüngrid ja pidas iga päev arutlusi Türannose koolis. </p>
<p id="v10"><sup><small>10</small></sup>  See kestis kaks aastat, nii et kõik, kes Aasias elasid, niihästi juudid kui kreeklased, said kuulda Issanda Jeesuse sõna. </p>
<p id="v11"><sup><small>11</small></sup>  Ja Jumal tegi iseäralikke imetegusid Pauluse käte läbi, </p>
<p id="v12"><sup><small>12</small></sup>  nii et ka tema ihu pealt võetud higirätikuid ja põlli viidi haigete peale ja tõved lahkusid haigetest ning kurjad vaimud läksid välja. </p>
<p id="v13"><sup><small>13</small></sup>  Aga mõningad ümberrändajad juudi lausujad hakkasid Issanda Jeesuse nime nimetama nende peale, kelles oli kurje vaime, öeldes: „Ma vannutan teid Jeesuse nimel, keda Paulus kuulutab!” </p>
<p id="v14"><sup><small>14</small></sup>  Ja need olid ühe juudi ülempreestri Skeua seitse poega, kes seda tegid. </p>
<p id="v15"><sup><small>15</small></sup>  Ent kuri vaim vastas ning ütles neile: „Jeesust ma tunnen ja Paulust ma tean, aga kes teie olete?” </p>
<p id="v16"><sup><small>16</small></sup>  Ja inimene, kelles oli kuri vaim, kargas nende kallale, sai võimust nende üle ja võitis nad ära, nõnda et nad alasti ja haavatult põgenesid sellest kojast. </p>
<p id="v17"><sup><small>17</small></sup>  Ja see sai teatavaks kõigile juutidele ja kreeklastele, kes elasid Efesoses. Ja hirm tuli nende kõikide peale, ja Issanda Jeesuse nime ülistati väga. </p>
<p id="v18"><sup><small>18</small></sup>  Ja paljud neist, kes olid usklikuks saanud, tulid ning tunnistasid ja andsid üles oma teod. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Aga mitmed neist, kes olid tegemist teinud nõiakunstiga, tõid kokku oma raamatud ja põletasid need ära kõikide nähes. Ja kui nende hind kokku arvati, leiti see olevat viiskümmend tuhat hõbetükki. </p>
<p id="v20"><sup><small>20</small></sup>  Nii võimsasti kasvas Issanda sõna ja avaldas oma väge. <sup id="cite3"><a href="#fn3">[3]</a></sup></p>
<h2> Pauluse kavatsused </h2>
<p id="v21"><sup><small>21</small></sup>  Kui see kõik oli sündinud, võttis Paulus vaimus ette minna Makedoonia ja Ahhaia kaudu Jeruusalemma ning ütles: „Kui ma seal olen ära käinud, pean ma näha saama ka Rooma linna!” </p>
<p id="v22"><sup><small>22</small></sup>  Ja ta läkitas kaks oma abilist, Timoteose ja Erastose, Makedooniasse ja jäi ise veel mõneks ajaks Aasiasse. </p>
<h2> Möll Efesoses </h2>
<p id="v23"><sup><small>23</small></sup>  Sel ajal tekkis suur tüli õpetuse pärast. </p>
<p id="v24"><sup><small>24</small></sup>  Sest üks hõbesepp, Demeetrios nimi, tegi hõbedast Artemise templeid ja saatis sellega ametimeestele palju kasu. </p>
<p id="v25"><sup><small>25</small></sup>  Need ta kogus kokku ja teisi, kes seda tööd tegid, ning ütles: „Mehed, te teate, et meil sellest tööst on hea tulu, </p>
<p id="v26"><sup><small>26</small></sup>  ja te näete ning kuulete, et see Paulus mitte ainult Efesoses, vaid ka peaaegu kogu Aasias palju rahvast ära meelitab ja eksitab, öeldes, et need ei olevat jumalad, mis kätega tehakse. </p>
<p id="v27"><sup><small>27</small></sup>  Ent mitte ükspäinis seda meie tööstust ei ähvarda halvakspanu, vaid ka suure jumalanna Artemise templit, nii et seda mikski ei panda ja et kaob ka jumalanna suur au, keda kummardavad kogu Aasia ja kõik maailm!” </p>
<p id="v28"><sup><small>28</small></sup>  Kui nad seda kuulsid, said nad täis viha, kisendasid ning ütlesid: „Suur on efeslaste Artemis!” </p>
<p id="v29"><sup><small>29</small></sup>  Ja kõik linn sai täis kära ja nad tormasid ühel meelel teatrisse ja vedasid ühes sinna Gaajuse ja Aristarhose, kaks makedoonlast, kes olid Pauluse matkakaaslased. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Ent kui Paulus tahtis rahva sekka minna, ei lasknud jüngrid teda mitte. </p>
<p id="v31"><sup><small>31</small></sup>  Ka mõned Aasiamaa ülemad, kes olid tema sõbrad, läkitasid tema juurde ning palusid teda, et ta ei läheks teatriväljakule. </p>
<p id="v32"><sup><small>32</small></sup>  Seal kisendasid ühed seda, teised teist; sest rahvakogu oli segaduses ja suurem hulk ei teadnud, misjaoks nad olid kokku tulnud. </p>
<p id="v33"><sup><small>33</small></sup>  Siis toodi rahva seast esile Aleksandros, kelle juudid ette lükkasid. Aleksandros viitas käega, märku andes, et ta tahab pidada kaitsekõnet rahva ees. </p>
<p id="v34"><sup><small>34</small></sup>  Aga kui nad märkasid, et ta on juut, tõstsid nad kisa ja karjusid kõik nagu ühest suust ligi kaks tundi aega: „Suur on efeslaste Artemis!” </p>
<p id="v35"><sup><small>35</small></sup>  Viimaks linnakirjutaja vaigistas rahva ning ütles: „Efesose mehed, kas on ühtki inimest, kes ei teaks, et efeslaste linn on suure Artemise ja tema taevast mahalangenud kuju hoidja? </p>
<p id="v36"><sup><small>36</small></sup>  Et nüüd ükski sellele ei saa vastu rääkida, siis tuleb teil jääda vait ega tule midagi ette võtta uisapäisa. </p>
<p id="v37"><sup><small>37</small></sup>  Sest te olete toonud siia need mehed, kes ei ole templi rüüstajad ega teie jumalanna teotajad. </p>
<p id="v38"><sup><small>38</small></sup>  Kui nüüd Demeetriosel ja temaga ühes olevail ametimeestel on kellegi peale midagi kaebamist, siis on selleks kohtupäevi ja maavalitsejaid; kaevaku nad üksteist kohtusse. </p>
<p id="v39"><sup><small>39</small></sup>  Ja kui teil on veel mingit muud nõudmist, siis seletatagu asi korrapärase rahvakogu ees. </p>
<p id="v40"><sup><small>40</small></sup>  Sest meil tuleb tänase kära pärast karta, et meie peale kaebus tõstetakse, ilma et meil oleks mingit põhjust, millega seda rahva kokkujooksu õigustada!” Kui ta seda oli öelnud, saatis ta rahvakogu laiali. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/18">Apostlite teod - Peatükk 18</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/20">Apostlite teod - Peatükk 20</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 19:1-10 <i>Kristlus sai alguse Efesosest</i>: <a href="/et/The_Urantia_Book/133#p6_3">Ur 133:6.3</a>. </li>
  <li id="fn2"><a href="#cite2">↑</a> 19:18 <i>Kui tunnistad patud, on need andeks antud</i>: <a href="/et/The_Urantia_Book/156#p2_7">Ur 156:2.7</a>. </li>
  <li id="fn3"><a href="#cite3">↑</a> 19:20 <i>Kyrios</i>: <a href="/et/The_Urantia_Book/96#p1_9">Ur 96:1.9</a>. </li>
  <li id="fn4"><a href="#cite4">↑</a> 19:29 <i>Gaius</i>: <a href="/et/The_Urantia_Book/133#p3_11">Ur 133:3.11</a>. </li>
</ol>
</div>
