<!--
title: Apostlite teod - Peatükk 21
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/20">Apostlite teod - Peatükk 20</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/22">Apostlite teod - Peatükk 22</a></td>
      </tr>
    </tbody>
  </table>
</figure>
<h2> Paulus Tüüroses </h2>
<p id="v1"><sup><small>1</small></sup>  Aga kui me neist olime lahkunud ja laevaga teele läinud, purjetasime otsekohe Koossi, aga teisel päeval Roodosesse ja sealt Patarasse. </p>
<p id="v2"><sup><small>2</small></sup>  Seal me leidsime laeva, mis läks Foiniikiasse, astusime sellesse ja purjetasime minema. </p>
<p id="v3"><sup><small>3</small></sup>  Kui Küpros meile hakkas paistma, jätsime selle vasakut kätt ja purjetasime Süüriasse ning maabusime Tüüroses, sest seal pidi laev koormast tühjendatama. </p>
<p id="v4"><sup><small>4</small></sup>  Seal me kohtasime jüngreid ning jäime nende juurde seitsmeks päevaks. Nemad ütlesid Paulusele Vaimu mõjul, et ta ei läheks Jeruusalemma. </p>
<p id="v5"><sup><small>5</small></sup>  Aga kui meie aeg lõppes, läksime teele. Ja nad kõik naiste ja lastega saatsid meid linnast välja, ja me heitsime põlvili ranna äärde ning palvetasime. </p>
<p id="v6"><sup><small>6</small></sup>  Ja kui me olime üksteise jätnud jumalaga, astusime laeva; aga nemad pöördusid tagasi koju. </p>
<h2> Paulus Kaisareas </h2>
<p id="v7"><sup><small>7</small></sup>  Tüürosest me sõitsime Ptolemaisse ja lõpetasime seal oma laevasõidu; me teretasime vendi ja jäime nende juurde üheks päevaks. </p>
<p id="v8"><sup><small>8</small></sup>  Aga järgmisel päeval läksime sealt välja ja tulime Kaisareasse; me läksime evangelist Filippuse kotta, kes oli üks neist seitsmest, ja jäime tema juurde. </p>
<p id="v9"><sup><small>9</small></sup>  Temal oli neli tütart; need olid neitsid ja ennustasid. </p>
<p id="v10"><sup><small>10</small></sup>  Aga kui me mõned päevad seal viibisime, tuli sinna prohvet Judeast, Aagabus nimi. </p>
<p id="v11"><sup><small>11</small></sup>  Tema tuli meie juurde ja võttis Pauluse vöö, sidus oma käed ja jalad kinni ja ütles: „Seda ütleb Püha Vaim: mehe, kelle oma on see vöö, seovad juudid Jeruusalemmas nõnda kinni ja annavad ta paganate kätte!” </p>
<p id="v12"><sup><small>12</small></sup>  Kui me seda kuulsime, palusime teda meie ja ka teised, kes seal elasid, et ta ei läheks Jeruusalemma. </p>
<p id="v13"><sup><small>13</small></sup>  Siis Paulus vastas: „Mis te teete, et nutate ja rõhute minu südant? Sest ma pole mitte üksnes valmis laskma ennast siduda, vaid ka surema Jeruusalemmas Issanda Jeesuse nime pärast!” </p>
<p id="v14"><sup><small>14</small></sup>  Aga kui ta ei võtnud meid kuulda, jäime rahule ja ütlesime: „Issanda tahtmine sündigu!” </p>
<h2> Paulus Jeruusalemmas </h2>
<p id="v15"><sup><small>15</small></sup>  Pärast neid päevi me valmistusime teele ja läksime Jeruusalemma. </p>
<p id="v16"><sup><small>16</small></sup>  Ja meiega ühes tulid mõned jüngrid Kaisareast, kes meid viisid ühe vana jüngri Mnaasoni, Küprose mehe juurde, kelle külaliseks me pidime jääma. </p>
<p id="v17"><sup><small>17</small></sup>  Ja kui me jõudsime Jeruusalemma, võtsid vennad meid heal meelel vastu. </p>
<h2> Paulus lepitab juutkristlasi </h2>
<p id="v18"><sup><small>18</small></sup>  Järgmisel päeval läks Paulus meiega Jakoobuse juurde. Ja kõik vanemad tulid sinna. </p>
<p id="v19"><sup><small>19</small></sup>  Ja kui ta neid oli teretanud, jutustas ta järgemööda kõik, mis Jumal oli teinud paganate seas tema ameti kaudu. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Seda kuuldes nad andsid Jumalale au ning ütlesid talle: „Sa näed, vend, kui mitu tuhat juuti on, kes on saanud usklikuks, ja need kõik peavad kangesti käsu kombeid. </p>
<p id="v21"><sup><small>21</small></sup>  Aga nad on saanud kuulda sinust, et sina õpetavat juute, kes elavad paganate seas, taganema Moosesest öeldes, et ei ole vaja lapsi ümber lõigata ega elada usukommete järgi. </p>
<p id="v22"><sup><small>22</small></sup>  Mis nüüd teha? Igatahes nad saavad kuulda, et sa oled tulnud. </p>
<p id="v23"><sup><small>23</small></sup>  Siis tee nüüd seda, mis me sulle ütleme: meil on neli meest, kes on võtnud eneste peale tõotuse. </p>
<p id="v24"><sup><small>24</small></sup>  Need võta enese juurde ning puhasta ennast ühes nendega ja kanna nende eest nende kulud, et nad oma pea pügaksid; siis märkavad kõik, et see on tühi, mis nad sinust on kuulnud, vaid et ka sina ise elad käsku pidades. </p>
<p id="v25"><sup><small>25</small></sup>  Aga paganate kohta, kes on saanud usklikuks, oleme otsustanud ja läkitanud kirja, et neil on tarvis hoiduda ebajumala ohvrilihast ja verest ja lämbunu lihast ja hooraelust!” </p>
<p id="v26"><sup><small>26</small></sup>  Siis võttis Paulus mehed enese juurde ja järgmisel päeval ta laskis ennast ühes nendega puhastada, läks pühakotta ja teatas, et puhastuspäevad on lõppenud, ja jäi sinna, kuni nende igaühe eest oli ohver toodud. </p>
<h2> Möll Jeruusalemmas ja Pauluse vangistamine </h2>
<p id="v27"><sup><small>27</small></sup>  Aga kui need seitse päeva hakkasid lõpule jõudma, nägid teda Aasiast olevad juudid pühakojas ja ajasid kõik rahva kihama ning pistsid oma käed tema külge </p>
<p id="v28"><sup><small>28</small></sup>  ja kisendasid: „Iisraeli mehed, tulge appi! Siin on see mees, kes igal pool õpetab kõiki inimesi meie rahva ja käsu ja selle paiga vastu; pealegi on ta toonud kreeklasi pühakotta ja selle paiga rüvetanud!” </p>
<p id="v29"><sup><small>29</small></sup>  Sest nad olid enne näinud temaga linnas olevat efeslase Trofimose ja arvasid temast, et Paulus oli ta toonud pühakotta. </p>
<p id="v30"><sup><small>30</small></sup>  Ja kogu linn tõusis liikvele ning rahvast jooksis kokku. Ja nad võtsid Pauluse kinni ning tõmbasid ta pühakojast välja, ja uksed pandi kohe lukku. </p>
<p id="v31"><sup><small>31</small></sup>  Juba nad tahtsid teda tappa, kui ülempealikule teada anti, et kõik Jeruusalemm on kihamas. </p>
<p id="v32"><sup><small>32</small></sup>  See võttis sedamaid sõjamehi ja pealikuid enesega ja tuli joostes nende juurde. Kui nad ülempealikut ja sõjamehi nägid, lakkasid nad Paulust peksmast. </p>
<p id="v33"><sup><small>33</small></sup>  Siis astus ülempealik ette, võttis ta oma hoole alla, käskis ta kahe ahelaga kinni siduda ja küsis, kes ta on ja mis ta on teinud. </p>
<p id="v34"><sup><small>34</small></sup>  Aga rahva seast kisendasid ühed seda, teised teist. Ja et ta ei võinud õieti asja teada saada kära pärast, käskis ta tema viia kindlusesse. </p>
<p id="v35"><sup><small>35</small></sup>  Kui aga Paulus jõudis trepile, pidid sõjamehed teda kandma rahvatungi pärast, </p>
<p id="v36"><sup><small>36</small></sup>  sest suur rahvahulk käis järel ja kisendas: „Hukka ta ära!” </p>
<p id="v37"><sup><small>37</small></sup>  Ja kui Paulust juba oldi viimas kindlusesse, ütles ta ülempealikule: „Kas mul on luba midagi sulle rääkida?” Aga tema ütles: „Kas sa oskad kreeka keelt? <sup id="cite2"><a href="#fn2">[2]</a></sup></p>
<p id="v38"><sup><small>38</small></sup>  Kas sina ei olegi see egiptlane, kes mõni aeg tagasi mässu tõstis ja viis välja kõrbe neli tuhat mõrtsukat?” </p>
<p id="v39"><sup><small>39</small></sup>  Paulus ütles: „Mina olen juut Tarsosest, kuulsa Kiliikia linna kodanik; aga ma palun sind, anna mulle luba rahvale kõnelda!” </p>
<p id="v40"><sup><small>40</small></sup>  Kui ta andis loa, astus Paulus astmeile ning andis käega rahvale märku. Kui kõik vait jäid, hakkas ta kõnelema heebrea keeli ning ütles: </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/20">Apostlite teod - Peatükk 20</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/22">Apostlite teod - Peatükk 22</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 21:19 <i>Ootusärev usk</i>: <a href="/et/The_Urantia_Book/195#p9_8">Ur 195:9.8</a>. </li>
  <li id="fn2"><a href="#cite2">↑</a> 21:37-40 <i>Paulus rääkis kreeka keeles</i>: <a href="/et/The_Urantia_Book/121#p1_2">Ur 121:1.2</a>. </li>
</ol>
</div>
