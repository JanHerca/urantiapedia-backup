<!--
title: Apostlite teod - Peatükk 10
description: 
published: true
date: 2023-11-8T20:21:2Z
tags: bible, bible—acts of the apostles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Acts_of_the_Apostles/9">
          <span class="mdi mdi-arrow-left-drop-circle"></span><span class="pl-2">Apostlite teod - Peatükk 9</span>
        </a>
        </td>
        <td>
        <a href="/et/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Acts_of_the_Apostles/11">
          <span class="pr-2">Apostlite teod - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Peetrus ja Korneelius </h2>
<p id="v1"><sup><small>1</small></sup>  Kaisarea linnas oli üks mees, Korneelius nimi, selle väesalga pealik, mida kutsuti Itaalia väesalgaks. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tema oli vaga ja jumalakartlik kogu oma perega ja jagas rahvale palju ande ning palus alati Jumalat. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  See nägi nägemuses selgesti, arvata üheksandal päevatunnil, et Jumala ingel tuli sisse tema juurde ning ütles talle: „Korneelius!” </p>
<p id="v4"><sup><small>4</small></sup>  Tema aga vaatas inglile otsa, lõi kartma ning ütles: „Isand, mis on?” See ütles talle: „Sinu palved ja su annid on tõusnud Jumala ette sind meelde tuletama. </p>
<p id="v5"><sup><small>5</small></sup>  Läkita nüüd mehi Joppesse ja lase kutsuda Siimon, kelle lisanimi on Peetrus; <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  tema asub nahkur Siimona juures, kelle maja on mererannas!” </p>
<p id="v7"><sup><small>7</small></sup>  Kui siis ingel oli ära läinud, kes Korneeliusega rääkis, kutsus ta kaks oma perest ja ühe vaga sõjamehe neist, kes alati ta juures olid, <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  rääkis neile kõik ära ning läkitas nad Joppesse. </p>
<p id="v9"><sup><small>9</small></sup>  Aga järgmisel päeval, kui nad teel olles lähenesid linnale, läks Peetrus katusele palvetama kuuendal tunnil. <sup id="cite5"><a href="#fn5">[5]</a></sup></p>
<p id="v10"><sup><small>10</small></sup>  Ja temale tuli nälg ning ta tahtis süüa. Aga kui talle rooga valmistati, jäi ta otsekui enesest ära </p>
<p id="v11"><sup><small>11</small></sup>  ning nägi taeva avatud olevat ja enese juurde alla tulevat anuma, otsekui suure linase riide, mida nelja nurka pidi alla lasti. </p>
<p id="v12"><sup><small>12</small></sup>  Selle sees oli kõiksugu neljajalgseid ja roomajaid maa elajaid ja taeva linde. </p>
<p id="v13"><sup><small>13</small></sup>  Ja temale ütles hääl: „Tõuse, Peetrus, verista ja söö!” </p>
<p id="v14"><sup><small>14</small></sup>  Aga Peetrus ütles: „Ei ilmaski, Issand, sest ma pole veel söönud seda, mis on keelatud ja roojane!” </p>
<p id="v15"><sup><small>15</small></sup>  Ja hääl ütles taas teist korda temale: „Mis Jumal on puhastanud, seda sina ära arva keelatuks!” </p>
<p id="v16"><sup><small>16</small></sup>  Ja see sündis kolm korda, ja astja võeti jälle üles taevasse. </p>
<p id="v17"><sup><small>17</small></sup>  Aga kui Peetrus oli iseeneses kahevahel, mis tema nähtud nägemus küll võiks tähendada, vaata, siis olid mehed, keda Korneelius oli läkitanud, küsitledes leidnud Siimona maja ja seisid värava taga. </p>
<p id="v18"><sup><small>18</small></sup>  Nad hüüdsid ning küsisid, kas Siimon, kelle lisanimi on Peetrus, on seal võõrsil. </p>
<p id="v19"><sup><small>19</small></sup>  Ent kui Peetrus alles oma meeles mõtles nägemusele, ütles Vaim temale: „Vaata, kolm meest otsivad sind! </p>
<p id="v20"><sup><small>20</small></sup>  Aga tõuse üles ja astu alla ning mine nendega ilma kaksipidi mõtlemata, sest mina olen nad läkitanud!” </p>
<p id="v21"><sup><small>21</small></sup>  Siis Peetrus tuli alla meeste juurde ning ütles: „Vaata, mina olen see, keda te otsite! Mis asja pärast te olete tulnud?” </p>
<p id="v22"><sup><small>22</small></sup>  Nemad vastasid: „Pealik Korneelius, õige ja jumalakartlik mees, kellel on hea tunnistus kogu juuda rahvalt, on pühalt inglilt saanud sõna, et ta sind peab kutsuma oma kotta ja kuulama sinu kõnet!” </p>
<p id="v23"><sup><small>23</small></sup>  Siis ta kutsus nad sisse ja pidas neid külalistena. Aga järgmisel päeval läks Peetrus nendega ära ja mõned vennad, kes Joppest olid, läksid ühes temaga. </p>
<p id="v24"><sup><small>24</small></sup>  Järgmisel päeval nad saabusid Kaisareasse. Ja Korneelius ootas neid ja kutsus kokku oma sulased ja parimad sõbrad. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Ja kui Peetrus oli sisse astunud, läks Korneelius talle vastu ning heitis tema jalge ette maha ja kummardas. </p>
<p id="v26"><sup><small>26</small></sup>  Aga Peetrus tõstis ta üles ja ütles: „Tõuse üles, ka mina ise olen inimene!” </p>
<p id="v27"><sup><small>27</small></sup>  Ja kui ta temaga oli kõnelnud, läks ta sisse ja leidis eest suure hulga inimesi </p>
<p id="v28"><sup><small>28</small></sup>  ning ütles neile: „Te teate, et juuda mehel ei ole luba sõbrustada muulasega või minna tema juurde, aga Jumal on mulle näidanud, et ühtki inimest ei tohi pidada halvaks ega rüvedaks. </p>
<p id="v29"><sup><small>29</small></sup>  Sellepärast olen ma ka tõrkumata tulnud, kui mind kutsuti. Siis küsin ma nüüd: mis asja pärast te olete mind kutsunud?” </p>
<p id="v30"><sup><small>30</small></sup>  Korneelius ütles: „Neli päeva tagasi ma olin otse selsamal üheksandal tunnil oma kojas palvetamas ja vaata, üks mees seisis minu ees hiilgavais riideis </p>
<p id="v31"><sup><small>31</small></sup>  ning ütles: Korneelius, sinu palvet on kuuldud ja su annid on Jumalale meelde tulnud. </p>
<p id="v32"><sup><small>32</small></sup>  Siis läkita nüüd Joppesse ja kutsu Siimon, keda lisanimega hüütakse Peetruseks; tema on võõrsil nahkur Siimona majas mererannas. </p>
<p id="v33"><sup><small>33</small></sup>  Siis ma läkitasin sedamaid sinu juurde, ja sa oled hästi teinud, et tulid. Nüüd me oleme kõik siin üheskoos Jumala ees kuulamas kõike, mis Jumal sind on käskinud!” </p>
<h2> Peetruse jutlus Korneeliuse kojas </h2>
<p id="v34"><sup><small>34</small></sup>  Siis Peetrus avas oma suu ning ütles: „Ma mõistan tõesti, et Jumal ei tee vahet isikute vahel, <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  vaid kõige rahva seast on see, kes teda kardab ja teeb õigust, tema meele järgi. <sup id="cite8"><a href="#fn8">[8]</a></sup></p>
<p id="v36"><sup><small>36</small></sup>  Selle sõna ta on läkitanud Iisraeli lastele, kuulutades evangeeliumi rahust Jeesuse Kristuse läbi, kes on kõikide Issand. <sup id="cite9"><a href="#fn9">[9]</a></sup></p>
<p id="v37"><sup><small>37</small></sup>  Te teate seda asja, mis on sündinud tervel Juudamaal alates Galileast pärast ristimist, mida Johannes kuulutas, </p>
<p id="v38"><sup><small>38</small></sup>  kuidas Jumal Jeesuse Naatsaretist oli võidnud Püha Vaimu ja väega ja kuidas tema käis mööda maad ja tegi head ning parandas kõiki, kelle üle kurat oli saanud võimuse; sest Jumal oli temaga. <sup id="cite10"><a href="#fn10">[10]</a></sup></p>
<p id="v39"><sup><small>39</small></sup>  Ja meie oleme kõigi nende asjade tunnistajad, mis ta on teinud juutide maal ja Jeruusalemmas; ja nad poosid tema ristipuule ning surmasid. </p>
<p id="v40"><sup><small>40</small></sup>  Selle on Jumal üles äratanud kolmandal päeval ja on teda lasknud saada ilmsiks, </p>
<p id="v41"><sup><small>41</small></sup>  mitte kõigele rahvale, vaid Jumala ennevalitud tunnistajaile, meile, kes temaga oleme söönud ja joonud, pärast seda kui ta oli surnuist üles tõusnud. <sup id="cite11"><a href="#fn11">[11]</a></sup></p>
<p id="v42"><sup><small>42</small></sup>  Ja tema on meid käskinud rahvale kuulutada ja tunnistada, et tema on Jumala poolt seatud elavate ja surnute kohtumõistja. <sup id="cite12"><a href="#fn12">[12]</a></sup></p>
<p id="v43"><sup><small>43</small></sup>  Temast tunnistavad kõik prohvetid, et tema nime läbi igaüks, kes usub temasse, saab pattude andeksandmise!” <sup id="cite13"><a href="#fn13">[13]</a></sup></p>
<h2> Paganadki saavad Püha Vaimu ja neid ristitakse </h2>
<p id="v44"><sup><small>44</small></sup>  Kui Peetrus neid sõnu alles rääkis, langes Püha Vaim kõikide peale, kes seda sõna kuulsid! </p>
<p id="v45"><sup><small>45</small></sup>  Ja usklikud ümberlõigatute hulgast, niipalju kui neid ühes Peetrusega oli tulnud, ehmusid, et Püha Vaimu and valati ka paganate peale, </p>
<p id="v46"><sup><small>46</small></sup>  sest nad kuulsid neid võõraid keeli rääkivat ja Jumalat väga ülistavat. Siis Peetrus ütles: </p>
<p id="v47"><sup><small>47</small></sup>  „Kas keegi võib vett keelata, et ei ristitaks neid, kes on saanud Püha Vaimu nõnda nagu meiegi?” <sup id="cite14"><a href="#fn14">[14]</a></sup></p>
<p id="v48"><sup><small>48</small></sup>  Ja ta käskis neid ristida Issanda nimesse. Siis nad palusid teda, et ta jääks mõneks päevaks nende juurde. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Acts_of_the_Apostles/9">
          <span class="mdi mdi-arrow-left-drop-circle"></span><span class="pl-2">Apostlite teod - Peatükk 9</span>
        </a>
        </td>
        <td>
        <a href="/et/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Acts_of_the_Apostles/11">
          <span class="pr-2">Apostlite teod - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 10:1-48 <i>Korneliuse pöördumine</i>: <a href="/et/The_Urantia_Book/130#p2_5">Ur 130:2.5</a>. </li>
  <li id="fn2"><a href="#cite2">↑</a> 10:2,22 <i>„jumalakartlikud“ paganad</i>: <a href="/et/The_Urantia_Book/121#p2_5">Ur 121:2.5</a>. </li>
  <li id="fn3"><a href="#cite3">↑</a> 10:5-6 <i>Gadja ja Siimon</i>: <a href="/et/The_Urantia_Book/130#p1_1">Ur 130:1.1</a>. </li>
  <li id="fn4"><a href="#cite4">↑</a> 10:7 <i>„Õigeusulised“ paganad</i>: <a href="/et/The_Urantia_Book/121#p2_5">Ur 121:2.5</a>. </li>
  <li id="fn5"><a href="#cite5">↑</a> 10:9-16 <i>Peetruse elav unenägu</i>: <a href="/et/The_Urantia_Book/153#p3_6">Ur 153:3.6</a>. </li>
  <li id="fn6"><a href="#cite6">↑</a> 10:24 <i>Jumal ei austa inimesi</i>: <a href="/et/The_Urantia_Book/112#p0_10">Ur 112:0.10</a>. </li>
  <li id="fn7"><a href="#cite7">↑</a> 10:34 <i>Ei austa inimesi</i>: <a href="/et/The_Urantia_Book/143#p1_5">Ur 143:1.5</a>.  <i>Kõigi, kes Jumalat otsivad, võrdsus</i>: <a href="/et/The_Urantia_Book/138#p4_2">Ur 138:4.2</a>.  <i>Jumal/Poeg ei austa isikuid</i>: <a href="/et/The_Urantia_Book/181#p2_14">Ur 181:2.14</a>.  <i>Ei juut ega pagan</i>: <a href="/et/The_Urantia_Book/137#p8_11">Ur 137:8.11</a>.  <i>Jeesus ei austa inimesi</i>: <a href="/et/The_Urantia_Book/139#p10_9">Ur 139:10.9</a>.  <i>Jumal ei austa inimesi</i>: <a href="/et/The_Urantia_Book/192#p2_2">Ur 192:2.2</a>.  <i>Jeesus ei austa inimesi</i>: <a href="/et/The_Urantia_Book/174#p2_2">Ur 174:2.2</a>.  <i>Jumal ei austa inimesi</i>: <a href="/et/The_Urantia_Book/166#p4_11">Ur 166:4.11</a>.  <i>Jumal ei austa inimesi</i>: <a href="/et/The_Urantia_Book/1#p4_6">Ur 1:4.6</a>.  <i>Jumal ei austa inimesi</i>: <a href="/et/The_Urantia_Book/133#p0_3">Ur 133:0.3</a>.  <i>Jumal ei austa inimesi</i>: <a href="/et/The_Urantia_Book/40#p10_13">Ur 40:10.13</a>.  <i>Jumal ei austa inimesi</i>: <a href="/et/The_Urantia_Book/12#p7_8">Ur 12:7.8</a>.  <i>Jumal ei austa inimesi</i>: <a href="/et/The_Urantia_Book/175#p2_3">Ur 175:2.3</a>.  <i>Jumal ei austa inimesi</i>: <a href="/et/The_Urantia_Book/3#p1_12">Ur 3:1.12</a>.  <i>Jumal ei austa sugusid</i>: <a href="/et/The_Urantia_Book/155#p6_2">Ur 155:6.2</a>.  <i>Jumal ei austa inimesi</i>: <a href="/et/The_Urantia_Book/2#p3_1">Ur 2:3.1</a>.  <i>Ei juutide ega paganate Jumal</i>: <a href="/et/The_Urantia_Book/140#p1_2">Ur 140:1.2</a>.  <i>Kõik inimesed on vaimselt võrdsed</i>: <a href="/et/The_Urantia_Book/134#p4_7">Ur 134:4.7</a>.  <i>Ei austa inimesi</i>: <a href="/et/The_Urantia_Book/148#p6_2">Ur 148:6.2</a>.  <i>Ei austa inimesi</i>: <a href="/et/The_Urantia_Book/117#p6_22">Ur 117:6.22</a>.  <i>Jumala poolt ei eelistata</i>: <a href="/et/The_Urantia_Book/156#p2_4">Ur 156:2.4</a>.  <i>Isikute võrdõiguslikkus</i>: <a href="/et/The_Urantia_Book/150#p1_3">Ur 150:1.3</a>.  <i>Kuningriigis ei ole erinevusi</i>: <a href="/et/The_Urantia_Book/190#p3_1">Ur 190:3.1</a>.  <i>Ei juut ega pagan</i>: <a href="/et/The_Urantia_Book/190#p4_1">Ur 190:4.1</a>.  <i>Ei austa inimesi</i>: <a href="/et/The_Urantia_Book/137#p8_6">Ur 137:8.6</a>. </li>
  <li id="fn8"><a href="#cite8">↑</a> 10:35 <i>Vajab ka õiglust</i>: <a href="/et/The_Urantia_Book/170#p3_2">Ur 170:3.2</a>. </li>
  <li id="fn9"><a href="#cite9">↑</a> 10:36 <i>Kõige isand</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn10"><a href="#cite10">↑</a> 10:38 <i>Kurat</i>: <a href="/et/The_Urantia_Book/53#p1_4">Ur 53:1.4</a>.  <i>Ta käis head tegemas</i>: <a href="/et/The_Urantia_Book/100#p7_8">Ur 100:7.8</a>.  <i>Jeesus läks ja tegi head</i>: <a href="/et/The_Urantia_Book/141#p3_6">Ur 141:3.6</a>.  <i>Jeesus läks ja tegi head</i>: <a href="/et/The_Urantia_Book/171#p7_9">Ur 171:7.9</a>.  <i>Jeesus läks ja tegi head</i>: <a href="/et/The_Urantia_Book/159#p5_10">Ur 159:5.10</a>.  <i>Võitja</i>: <a href="/et/The_Urantia_Book/136#p1_1">Ur 136:1.1</a>.  <i>Jeesus läks ja tegi head</i>: <a href="/et/The_Urantia_Book/161#p2_9">Ur 161:2.9</a>. </li>
  <li id="fn11"><a href="#cite11">↑</a> 10:41 <i>Jeesus ilmus usklikele</i>: <a href="/et/The_Urantia_Book/190#p2_1">Ur 190:2.1</a>. </li>
  <li id="fn12"><a href="#cite12">↑</a> 10:42-43 <i>Kes iganes tahab, võib tulla</i>: <a href="/et/The_Urantia_Book/165#p3_8">Ur 165:3.8</a>.  <i>Kes iganes tahab, võib tulla</i>: <a href="/et/The_Urantia_Book/2#p5_2">Ur 2:5.2</a>.  <i>Kes iganes tahab, võib tulla</i>: <a href="/et/The_Urantia_Book/32#p5_8">Ur 32:5.8</a>. </li>
  <li id="fn13"><a href="#cite13">↑</a> 10:43 <i>Kes iganes tahab, võib tulla</i>: <a href="/et/The_Urantia_Book/166#p3_7">Ur 166:3.7</a>.  <i>Kes tahab, see päästetakse</i>: <a href="/et/The_Urantia_Book/131#p10_7">Ur 131:10.7</a>.  <i>Kes iganes tahab, võib tulla</i>: <a href="/et/The_Urantia_Book/139#p12_7">Ur 139:12.7</a>.  <i>Kes iganes tahab, võib tulla</i>: <a href="/et/The_Urantia_Book/100#p7_6">Ur 100:7.6</a>. </li>
  <li id="fn14"><a href="#cite14">↑</a> 10:47 <i>Ristumine vaimuga</i>: <a href="/et/The_Urantia_Book/141#p6_5">Ur 141:6.5</a>.  <i>Vaimu ristimine</i>: <a href="/et/The_Urantia_Book/194#p2_10">Ur 194:2.10</a>. </li>
</ol>
</div>
