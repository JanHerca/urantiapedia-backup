<!--
title: Apostlite teod - Peatükk 7
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/6">Apostlite teod - Peatükk 6</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/8">Apostlite teod - Peatükk 8</a></td>
      </tr>
    </tbody>
  </table>
</figure>
<h2> Stefanose jutlus kohtu ees </h2>
<p id="v1"><sup><small>1</small></sup>  Siis ütles ülempreester: „Kas see on nõnda?” </p>
<p id="v2"><sup><small>2</small></sup>  Aga tema ütles: „Mehed, vennad ja isad, kuulge! Au Jumal ilmus meie esiisale Aabrahamile, kui ta oli Mesopotaamias enne oma siirdumist Haaranisse, </p>
<p id="v3"><sup><small>3</small></sup>  ning ütles temale: „Mine välja omalt maalt ja omast sugukonnast ja tule sinna maale, mille ma sulle näitan.” </p>
<p id="v4"><sup><small>4</small></sup>  Siis ta läks kaldealaste maalt ja asus elama Haaranisse. Ja kui tema isa suri, saatis Jumal tema sealt siia maale, kus teie nüüd elate, </p>
<p id="v5"><sup><small>5</small></sup>  ega andnud siin temale pärandiks mitte jalatäitki, aga tõotas selle anda omandiks temale ja tema järglasile pärast teda ajal, mil ta oli alles lasteta. </p>
<p id="v6"><sup><small>6</small></sup>  Ent Jumal rääkis nõnda: tema järglased peavad olema võõrastena võõral maal ja seal nad tehakse orjadeks ja neid vaevatakse nelisada aastat, </p>
<p id="v7"><sup><small>7</small></sup>  ja rahvast, keda nad orjavad, mina karistan, ütles Jumal, ja selle järel nad lähevad välja ja teenivad mind siin selles paigas. </p>
<p id="v8"><sup><small>8</small></sup>  Ja ta andis temale ümberlõikamislepingu; ja nii sündis Aabrahamile Iisak ja ta lõikas tema ümber kaheksandal päeval. Ja Iisakile sündis Jaakob, ja Jaakobile need kaksteist peavanemat. </p>
<p id="v9"><sup><small>9</small></sup>  Ja peavanemad kadestasid Joosepit ning müüsid ta ära Egiptusesse; aga Jumal oli temaga </p>
<p id="v10"><sup><small>10</small></sup>  ja päästis tema kõigist ta viletsustest ja andis temale armu ja tarkust, kui ta oli Egiptuse kuninga, vaarao ees; ja see tõstis ta kogu Egiptuse ja oma koja ülemaks. </p>
<p id="v11"><sup><small>11</small></sup>  Aga nälg tuli kogu Egiptusesse ja Kaananisse ja suur viletsus; ja meie esiisad ei leidnud toidust. </p>
<p id="v12"><sup><small>12</small></sup>  Aga kui Jaakob kuulis, et Egiptuses oli vilja, läkitas ta meie esiisad sinna esimest korda; </p>
<p id="v13"><sup><small>13</small></sup>  ja teisel korral andis Joosep ennast tunda oma vendadele ja vaarao sai teada Joosepi päritolu. </p>
<p id="v14"><sup><small>14</small></sup>  Siis Joosep läkitas järele ja laskis kutsuda oma isa Jaakobi ja kogu oma suguvõsa, seitsekümmend viis hinge. </p>
<p id="v15"><sup><small>15</small></sup>  Ja Jaakob läks alla Egiptusesse ja suri, tema ja meie esiisad, </p>
<p id="v16"><sup><small>16</small></sup>  ja nad viidi Sekemisse ja pandi hauda, mille Aabraham oli ostnud raha eest Emori, Sekemi isa lastelt. </p>
<p id="v17"><sup><small>17</small></sup>  Kui nüüd lähenes tõotuse aeg, mille Jumal Aabrahamile oli vandega tõotanud, kasvas rahvas ja sigis paljuks Egiptuses, </p>
<p id="v18"><sup><small>18</small></sup>  seni kui tõusis teine kuningas, kes Joosepist midagi ei teadnud. </p>
<p id="v19"><sup><small>19</small></sup>  See tarvitas kavalust meie soo kallal ja tegi paha meie esivanemaile neid sundides ära heitma oma lapsukesed, et need ei jääks ellu. </p>
<p id="v20"><sup><small>20</small></sup>  Sel ajal sündis Mooses ja ta meeldis Jumalale. Teda toideti kolm kuud tema isa majas. </p>
<p id="v21"><sup><small>21</small></sup>  Aga kui ta oli kõrvale heidetud, võttis vaarao tütar tema ja kasvatas ta enesele pojaks. </p>
<p id="v22"><sup><small>22</small></sup>  Ja Moosesele õpetati kõike egiptlaste tarkust ja tema oli vägev sõnades ja tegudes. </p>
<p id="v23"><sup><small>23</small></sup>  Aga kui ta oli nelikümmend aastat vanaks saanud, tuli tema südamesse mõte oma vendi, Iisraeli lapsi, vaatama minna. </p>
<p id="v24"><sup><small>24</small></sup>  Ja nähes ühele ülekohut tehtavat, läks ta appi ja tasus kätte selle eest, kellele liiga tehti, ja lõi egiptlase maha. </p>
<p id="v25"><sup><small>25</small></sup>  Ent ta mõtles, et tema vennad saavad sellest aru, et Jumal tema käe läbi annab neile pääste; aga nad ei saanud aru. </p>
<p id="v26"><sup><small>26</small></sup>  Ja järgmisel päeval ta juhtus nende juurde, kui nad riidlesid, ja sundis neid rahule ning ütles: „Mehed, te olete vennad, miks teete liiga üksteisele?” </p>
<p id="v27"><sup><small>27</small></sup>  Aga see, kes tegi liiga oma ligimesele, lükkas ta enesest ära ja ütles: „Kes on sind seadnud meie ülemaks ja kohtumõistjaks? </p>
<p id="v28"><sup><small>28</small></sup>  Kas tahad tappa mind, nagu sa eile tapsid egiptlase?” </p>
<p id="v29"><sup><small>29</small></sup>  Selle kõne peale Mooses põgenes ja elas võõrana Midjanimaal; seal sündis temale kaks poega. </p>
<p id="v30"><sup><small>30</small></sup>  Ja kui nelikümmend aastat möödas oli, ilmus temale Siinai mäe kõrbes Issanda ingel tuleleegis kibuvitsapõõsas. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Kui Mooses seda nägi, pani ta nägemust imeks. Ja kui ta ligi astus vaatama, kostis Issanda hääl: </p>
<p id="v32"><sup><small>32</small></sup>  „Mina olen sinu vanemate Jumal, Aabrahami Jumal ja Iisaki Jumal ja Jaakobi Jumal!” Aga Mooses hakkas värisema ega julgenud sinna vaadata. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Aga Issand ütles temale: „Võta kingad jalast, sest paik, kus sa seisad, on püha maa! </p>
<p id="v34"><sup><small>34</small></sup>  Mina olen küllalt näinud oma rahva vaeva Egiptuses ja olen kuulnud nende ohkamist ning olen tulnud alla neid vabastama. Siis tule nüüd, ma läkitan sind Egiptusesse!” </p>
<p id="v35"><sup><small>35</small></sup>  Selle Moosese, kelle nemad ära salgasid, öeldes: „Kes on sind seadnud ülemaks ja kohtumõistjaks?”, selle läkitas Jumal ülemaks ja lunastajaks selle ingli kaudu, kes temale ilmus kibuvitsapõõsas. </p>
<p id="v36"><sup><small>36</small></sup>  See viis nad välja ja tegi imetegusid ja tunnustähti Egiptuses ja Punases meres ja kõrbes nelikümmend aastat. </p>
<p id="v37"><sup><small>37</small></sup>  See on see Mooses, kes ütles Iisraeli lastele: „Ühe prohveti äratab teile Jumal teie vendade hulgast, minu sarnase”, </p>
<p id="v38"><sup><small>38</small></sup>  tema on see, kes oli koguduse seas kõrbes ühes selle ingliga, kes temaga kõneles Siinai mäel, ja oli ühes meie esiisadega ja sai elavaid sõnu meile edasiandmiseks. </p>
<p id="v39"><sup><small>39</small></sup>  Temale meie esivanemad ei tahtnud olla sõnakuulelikud, vaid tõukasid ta ära ja pöördusid oma südamega Egiptuse poole, </p>
<p id="v40"><sup><small>40</small></sup>  öeldes Aaronile: „Tee meile jumalaid, kes käiksid meie ees, sest me ei tea, mis on sündinud selle Moosesega, kes meid tõi Egiptusest välja!” </p>
<p id="v41"><sup><small>41</small></sup>  Ja nad tegid noil päevil vasika ja viisid sellele ebajumalale ohvreid ning rõõmustusid oma käte tegudest. </p>
<p id="v42"><sup><small>42</small></sup>  Kuid Jumal pöördus neist ära ja jättis nad teenima taeva vägesid, nõnda nagu on kirjutatud prohvetite raamatus: „Kas teie, Iisraeli sugu, nelikümmend aastat kõrbes tõite mulle tapaohvreid ja muid ohvreid? </p>
<p id="v43"><sup><small>43</small></sup>  Ei, vaid te kandsite Mooloki telki ja oma jumala Romfa tähte, kujusid, mis te olite teinud, et neid kummardada: sellepärast ma siirutan teid teispoole Baabüloni!” </p>
<p id="v44"><sup><small>44</small></sup>  Meie esiisadel oli tunnistustelk kõrbes, nõnda nagu oli määranud see, kes Moosesega rääkis, et ta pidi selle valmistama eeskuju järgi, mida ta oli näinud. </p>
<p id="v45"><sup><small>45</small></sup>  Selle meie esiisad ühes Joosuaga võtsid ning viisid paganate maa-alale, keda Jumal ajas minema meie esiisade eest kuni Taaveti päevini, </p>
<p id="v46"><sup><small>46</small></sup>  kes leidis armu Jumala ees ja palus, et ta leiaks elamu Jaakobi kodakonnale. </p>
<p id="v47"><sup><small>47</small></sup>  Ent Saalomon ehitas temale koja. </p>
<p id="v48"><sup><small>48</small></sup>  Kuid Kõigekõrgem ei ela kätega tehtud kodades, nõnda nagu ütleb prohvet: <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  „Taevas on minu aujärg ja maa minu jalgealune järg! Mis koda te mulle tahate ehitada”, ütleb Issand, „või mis on mu hingamise ase? </p>
<p id="v50"><sup><small>50</small></sup>  Eks minu käsi ole selle kõik teinud?” </p>
<p id="v51"><sup><small>51</small></sup>  Te kangekaelsed ja ümberlõikamatud südamest ja kõrvust! Te panete ikka vastu Pühale Vaimule! Nõnda nagu teie esiisad, nõnda teete teiegi. <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  Keda prohvetitest teie esiisad ei ole taga kiusanud? Nad tapsid need, kes ennustasid selle Õige tulemist, kelle äraandjaiks ja tapjaiks nüüd olete saanud teie, </p>
<p id="v53"><sup><small>53</small></sup>  kes saite käsuõpetuse inglite teenistuse kaudu ega pidanud seda mitte. <sup id="cite5"><a href="#fn5">[5]</a></sup></p>
<h2> Stefanose surm </h2>
<p id="v54"><sup><small>54</small></sup>  Aga kui nad seda kuulsid, lõikas see neile südamesse ja nad kiristasid hambaid ta peale. </p>
<p id="v55"><sup><small>55</small></sup>  Tema aga täis Püha Vaimu vaatas üksisilmi taeva poole ja nägi Jumala auhiilgust ning Jeesust seisvat Jumala paremal poolel, <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  ja ta ütles: „Ennäe! Ma näen taevad lahti olevat ja Inimese Poja seisvat Jumala paremal poolel!” </p>
<p id="v57"><sup><small>57</small></sup>  Siis nad karjusid suure häälega ning pidasid oma kõrvad kinni ja kargasid kõik ühel meelel tema kallale </p>
<p id="v58"><sup><small>58</small></sup>  ning lükkasid ta linnast välja ja viskasid teda kividega. Ja tunnistajad panid oma riided maha ühe noore mehe jalgade ette, kelle nimi oli Saulus. <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  Ja nad viskasid Stefanost kividega, kuna tema palus Jumalat ja ütles: „Issand Jeesus, võta minu vaim vastu!” </p>
<p id="v60"><sup><small>60</small></sup>  Ja ta heitis põlvili ning hüüdis suure häälega: „Issand, ära arva seda pattu neile süüks!” Ja kui ta seda oli öelnud, uinus ta. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/6">Apostlite teod - Peatükk 6</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/8">Apostlite teod - Peatükk 8</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:30 <i>Tuliinglid</i>: <a href="/et/The_Urantia_Book/85#p4_2">Ur 85:4.2</a>. </li>
  <li id="fn2"><a href="#cite2">↑</a> 7:32 <i>Elav Jumal</i>: <a href="/et/The_Urantia_Book/174#p3_4">Ur 174:3.4</a>.  <i>Elav Jumal</i>: <a href="/et/The_Urantia_Book/174#p3_2">Ur 174:3.2</a>. </li>
  <li id="fn3"><a href="#cite3">↑</a> 7:48 <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Most Highs</i>: <a href="/et/The_Urantia_Book/43#p3_1">Ur 43:3.1</a>.  <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>. </li>
  <li id="fn4"><a href="#cite4">↑</a> 7:51-60 <i>Stefanuse kividega surnuksloopimine</i>: <a href="/et/The_Urantia_Book/194#p4_11">Ur 194:4.11</a>. </li>
  <li id="fn5"><a href="#cite5">↑</a> 7:53 <i>Inglite poolt vastu võetud</i>: <a href="/et/The_Urantia_Book/113#p0_1">Ur 113:0.1</a>. </li>
  <li id="fn6"><a href="#cite6">↑</a> 7:55-56 <i>Isa parem käsi</i>: <a href="/et/The_Urantia_Book/5#p2_2">Ur 5:2.2</a>.  <i>Jumala parem käsi</i>: <a href="/et/The_Urantia_Book/38#p0_1">Ur 38:0.1</a>.  <i>Jumala parem käsi</i>: <a href="/et/The_Urantia_Book/13#p2_7">Ur 13:2.7</a>.  <i>Jumala parem käsi</i>: <a href="/et/The_Urantia_Book/21#p4_4">Ur 21:4.4</a>. </li>
  <li id="fn7"><a href="#cite7">↑</a> 7:58 <i>Saul Tarsuse Saul</i>: <a href="/et/The_Urantia_Book/128#p3_6">Ur 128:3.6</a>. </li>
  <li id="fn8"><a href="#cite8">↑</a> 7:60 <i>Ära pane seda pattu nende süüks</i>: <a href="/et/The_Urantia_Book/188#p5_6">Ur 188:5.6</a>. </li>
</ol>
</div>
