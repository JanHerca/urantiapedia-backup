<!--
title: Apostlite teod - Peatükk 15
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/14">Apostlite teod - Peatükk 14</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/16">Apostlite teod - Peatükk 16</a></td>
      </tr>
    </tbody>
  </table>
</figure>
<h2> Pagankristlased ja Moosese seadus </h2>
<p id="v1"><sup><small>1</small></sup>  Ja mõned, kes olid tulnud Juudamaalt, õpetasid vendi nõnda: „Kui te ei lase endid ümber lõigata Moosese kombe järgi, siis te ei või õndsaks saada!” </p>
<p id="v2"><sup><small>2</small></sup>  Kui sellest tõusis lahkmeel ja Paulusel ja Barnabasel ei olnud nendega mitte pisut vaidlemist, siis tehti otsuseks, et Paulus ja Barnabas ning mõned muud nende seast lähevad Jeruusalemma apostlite ja vanemate juurde selle tüliküsimuse pärast. </p>
<p id="v3"><sup><small>3</small></sup>  Siis kogudus saatis nad teele, ja nemad läksid Foiniikiast ja Samaariast läbi ning jutustasid paganate pöördumisest ja tegid sellega suure rõõmu kõigile vendadele. </p>
<p id="v4"><sup><small>4</small></sup>  Kui nad saabusid Jeruusalemma, võtsid kogudus, apostlid ja vanemad nad vastu. Ja nemad jutustasid, mis suuri asju Jumal oli teinud, olles nendega. </p>
<p id="v5"><sup><small>5</small></sup>  Aga mõned variseride usulahust, kes olid saanud usklikuks, astusid esile ning ütlesid: „Neid tuleb ümber lõigata ja käskida pidada Moosese käsku!” <sup id="cite1"><a href="#fn1">[1]</a></sup></p>
<h2> Apostlite koosolek Jeruusalemmas </h2>
<p id="v6"><sup><small>6</small></sup>  Siis apostlid ja vanemad tulid kokku seda asja arutama. </p>
<p id="v7"><sup><small>7</small></sup>  Ja kui asjast tekkis palju vaidlust, tõusis Peetrus ning ütles neile: „Mehed, vennad, teie teate, et Jumal juba ammusest ajast teie seast on ära valinud mind, et minu suu läbi paganad kuuleksid evangeeliumi sõna ja usuksid. </p>
<p id="v8"><sup><small>8</small></sup>  Ja südametundja Jumal on neile andnud tunnistuse, andes neile Püha Vaimu otsekui meilegi, </p>
<p id="v9"><sup><small>9</small></sup>  ega ole teinud mingisugust vahet meie ja nende vahel, puhastades nende südamed usu läbi. </p>
<p id="v10"><sup><small>10</small></sup>  Miks te siis nüüd kiusate Jumalat, et panete jüngrite kaela ikke, mida meie esiisad ega meie ei ole suutnud kanda? </p>
<p id="v11"><sup><small>11</small></sup>  Ent me usume Issanda Jeesuse Kristuse armu läbi saada õndsaks, otse nõnda kui nemadki!” <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Aga kogu rahvahulk jäi vait ja nad kuulasid, kuidas Barnabas ja Paulus jutustasid, mis suuri tunnustähti ja imesid Jumal paganate seas oli teinud nende läbi. </p>
<p id="v13"><sup><small>13</small></sup>  Kui nad siis olid jutu lõpetanud, võttis Jakoobus sõna ning ütles: „Mehed, vennad, kuulge mind! </p>
<p id="v14"><sup><small>14</small></sup>  Siimon on seletanud, kuidas Jumal esiti võttis eesmärgiks võita oma nimele rahvas paganate seast. </p>
<p id="v15"><sup><small>15</small></sup>  Sellega sobivad ühte prohvetite sõnad, nagu on kirjutatud: </p>
<p id="v16"><sup><small>16</small></sup>  „Pärast seda ma tulen jälle ja ehitan üles Taaveti lagunenud maja ning parandan ära tema varemed ja püstitan ta uuesti, </p>
<p id="v17"><sup><small>17</small></sup>  et muudki inimesed otsiksid Issandat ja kõik rahvad, kelle üle on nimetatud minu nimi, ütleb Issand, kes seda teeb, </p>
<p id="v18"><sup><small>18</small></sup>  mis on teada igavikust.” </p>
<p id="v19"><sup><small>19</small></sup>  Sellepärast arvan mina, et neile, kes paganate seast pöörduvad Jumala poole, ei peaks tehtama raskusi, </p>
<p id="v20"><sup><small>20</small></sup>  vaid neile kirjutatagu, et nad hoiduksid väärjumalate rüveduse, porduelu, lämbunu ja vere eest. </p>
<p id="v21"><sup><small>21</small></sup>  Sest Moosesel on vanast ajast kõigis linnades küllalt neid, kes teda kuulutavad, ning teda loetakse igal hingamispäeval kogudusekodades.” </p>
<h2> Apostlite kiri pagankristlastele </h2>
<p id="v22"><sup><small>22</small></sup>  Siis apostlid ja vanemad ühes kõige kogudusega arvasid heaks valida endi seast mehed ning läkitada Antiookiasse ühes Pauluse ja Barnabasega, nimelt Juuda, lisanimega Barsabas, ja Siilase, kes olid juhatajad vendade seas. </p>
<p id="v23"><sup><small>23</small></sup>  Nendega nad saatsid järgmise kirja: „Meie, apostlid ja vanemad ja vennad, saadame tervisi vendadele paganate seast, kes elavad Antiookia- ja Süüria- ja Kiliikiamaal. </p>
<p id="v24"><sup><small>24</small></sup>  Olles kuulnud, et mõned meie seast on välja läinud ja on teid teinud kõnedega rahutuks ja on saatnud teie hinged kitsikusse, ilma et meie neid oleksime käskinud, </p>
<p id="v25"><sup><small>25</small></sup>  arvasime üksmeelselt heaks valida mehed ja läkitada need teie juurde ühes meie armsate vendade Barnabase ja Paulusega, </p>
<p id="v26"><sup><small>26</small></sup>  meestega, kes oma elu on pannud kaalule meie Issanda Kristuse nime pärast. </p>
<p id="v27"><sup><small>27</small></sup>  Nii me oleme siis läkitanud Juuda ja Siilase, et nad teile suusõnal teataksid sedasama. </p>
<p id="v28"><sup><small>28</small></sup>  Sest Püha Vaim ja meie oleme arvanud heaks, et teie peale ei tohi panna enam ühtki koormat kui aga need väga tarvilised määrused: </p>
<p id="v29"><sup><small>29</small></sup>  hoiduda ebajumalate ohvriliha ja vere ja lämbunu ja porduelu eest. Kui te nendest hoidute, teete hästi. Jääge Jumalaga!” </p>
<p id="v30"><sup><small>30</small></sup>  Nii nad saadeti teele ja nad saabusid Antiookiasse. Seal nad kogusid rahvahulga kokku ja andsid kirja neile kätte. </p>
<p id="v31"><sup><small>31</small></sup>  Kui nad seda olid lugenud, said nad rõõmsaks selle troostist. </p>
<p id="v32"><sup><small>32</small></sup>  Aga Juudas ja Siilas, kes ka ise olid prohvetid, manitsesid vendi mitme sõnaga ja kinnitasid neid. </p>
<p id="v33"><sup><small>33</small></sup>  Ja kui nad seal mõne aja olid viibinud, saadeti nad rahuga vendade juurest nende juurde, kes nad olid läkitanud. </p>
<p id="v34"><sup><small>34</small></sup>  [Ja Siilas arvas heaks jääda nende juurde.] </p>
<p id="v35"><sup><small>35</small></sup>  Aga Paulus ja Barnabas viibisid Antiookias ning õpetasid ja kuulutasid ühes paljude teistega Issanda armuõpetuse sõna. </p>
<h2> Paulus ja Barnabas lähevad lahku </h2>
<p id="v36"><sup><small>36</small></sup>  Mõne päeva pärast ütles Paulus Barnabasele: „Lähme jälle vaatama vendi kõiki linnu mööda, kus me oleme kuulutanud Issanda sõna, kuidas nende käsi käib!” </p>
<p id="v37"><sup><small>37</small></sup>  Ja Barnabas andis nõu võtta kaasa Johannes, keda hüütakse Markuseks. </p>
<p id="v38"><sup><small>38</small></sup>  Aga Paulus arvas heaks mitte võtta enesega teda, kes neist oli lahkunud Pamfüülias ega olnud ühes nendega läinud tööle. </p>
<p id="v39"><sup><small>39</small></sup>  Sellest tekkis äge vaidlus, nii et nad üksteisest lahkusid ja et Barnabas võttis enese juurde Markuse ning sõitis laevaga Küprosesse. </p>
<p id="v40"><sup><small>40</small></sup>  Aga Paulus valis Siilase ja läks teele, ja vennad andsid ta Jumala armu hooleks. </p>
<p id="v41"><sup><small>41</small></sup>  Ja ta käis läbi Süüria ja Kiliikia kinnitades kogudusi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/14">Apostlite teod - Peatükk 14</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/16">Apostlite teod - Peatükk 16</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 15:5-12 <i>Peetrus kaitses paganate lisamist</i>: <a href="/et/The_Urantia_Book/139#p2_7">Ur 139:2.7</a>. </li>
  <li id="fn2"><a href="#cite2">↑</a> 15:11,40 <i>Issanda Jeesuse Kristuse arm</i>: <a href="/et/The_Urantia_Book/121#p8_8">Ur 121:8.8</a>. </li>
</ol>
</div>
