<!--
title: Apostlite teod - Peatükk 11
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/10">Apostlite teod - Peatükk 10</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/12">Apostlite teod - Peatükk 12</a></td>
      </tr>
    </tbody>
  </table>
</figure>
<h2> Peetrus õigustab paganate ristimist </h2>
<p id="v1"><sup><small>1</small></sup>  Siis apostlid ja vennad, kes Juudamaal siin ja seal elasid, said kuulda, et ka paganad olid vastu võtnud Jumala sõna. </p>
<p id="v2"><sup><small>2</small></sup>  Aga kui Peetrus tuli Jeruusalemma, vaidlesid temaga ümberlõigatud </p>
<p id="v3"><sup><small>3</small></sup>  ning ütlesid: „Sina oled läinud sisse ümberlõikamatute juurde ja oled söönud nendega!” </p>
<p id="v4"><sup><small>4</small></sup>  Aga Peetrus hakkas rääkima ning seletas neile asja selle järjekorras nõnda: </p>
<p id="v5"><sup><small>5</small></sup>  „Mina olin Joppe linnas palvetamas ja nägin otsekui enesest ära olles nägemuse: seal tuli alla anum, nagu suur linane riie, mida nelja nurka pidi lasti alla taevast, ja see tuli aiva minu juurde. </p>
<p id="v6"><sup><small>6</small></sup>  Kui ma seda juureldes vaatasin, nägin ma maa neljajalgseid elajaid ja metsalisi ja roomajaid ja taeva linde, </p>
<p id="v7"><sup><small>7</small></sup>  ja ma kuulsin ka häält mulle ütlevat: tõuse üles, Peetrus, verista ja söö! </p>
<p id="v8"><sup><small>8</small></sup>  Aga ma ütlesin: ei ilmaski, Issand; sest minu suhu ei ole elades saanud midagi keelatut ehk roojast! </p>
<p id="v9"><sup><small>9</small></sup>  Siis vastas mulle teist korda hääl taevast: mis Jumal on puhastanud, seda ära sina arva keelatuks! </p>
<p id="v10"><sup><small>10</small></sup>  Ja see sündis kolm korda. Ja kõik tõmmati jälle üles taevasse. </p>
<p id="v11"><sup><small>11</small></sup>  Ja vaata, samal hetkel seisid maja ees, kus me olime, kolm meest, kes olid Kaisareast läkitatud minu juurde. </p>
<p id="v12"><sup><small>12</small></sup>  Ent Vaim ütles mulle, et ma läheksin ühes nendega ega mõtleks kaksipidi. Siis tulid ka need kuus venda minuga, ja me läksime selle mehe kotta. </p>
<p id="v13"><sup><small>13</small></sup>  Ja ta kuulutas meile, kuidas ta oli näinud inglit oma majas seisvat ja ta talle ütlevat: läkita Joppesse ja kutsu Siimon, keda hüütakse lisanimega Peetruseks. </p>
<p id="v14"><sup><small>14</small></sup>  Tema räägib sulle sõnu, mille läbi sina ja kõik su pere saate õndsaks. </p>
<p id="v15"><sup><small>15</small></sup>  Aga kui ma hakkasin kõnelema, langes Püha Vaim nende peale, nagu meiegi peale alguses. </p>
<p id="v16"><sup><small>16</small></sup>  Siis meenus mulle Issanda sõna, kuidas ta ütles: Johannes ristis küll veega, aga teid ristitakse Püha Vaimuga! <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Kui nüüd Jumal neile on andnud sama anni kui meilegi, kes usume Issandasse Jeesusesse Kristusesse, kes siis olin mina, et oleksin võinud Jumalat keelata?” </p>
<p id="v18"><sup><small>18</small></sup>  Aga kui nad seda kuulsid, jäid nad vait ja andsid Jumalale au, öeldes: „Siis on Jumal ka paganaile andnud meeleparanduse eluks!” </p>
<h2> Paganate kogudus Antiookias </h2>
<p id="v19"><sup><small>19</small></sup>  Aga need, kes olid hajutatud viletsuse läbi, mis oli tekkinud Stefanose pärast, käisid maad läbi Foiniikiani ja Küprose saareni ja Antiookiani ega kuulutanud sõna kellelegi muule kui ainult juutidele. </p>
<p id="v20"><sup><small>20</small></sup>  Aga nende hulgas olid mõned Küprose ja Küreene mehed; need läksid Antiookiasse ning rääkisid ka kreeklastele, jutlustades Issandat Jeesust. </p>
<p id="v21"><sup><small>21</small></sup>  Ja Issanda käsi oli nendega ning suur hulk uskus ja pöördus Issanda poole. </p>
<p id="v22"><sup><small>22</small></sup>  Aga teade neist kostis Jeruusalemmas oleva koguduse kõrvu, ja nad läkitasid Barnabase Antiookiasse. </p>
<p id="v23"><sup><small>23</small></sup>  Kui ta sinna jõudis ja nägi Jumala armu, sai ta rõõmsaks ja manitses kõiki jääma kindla südamega Issanda juurde; <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  sest ta oli õige mees, täis Püha Vaimu ning usku, ja palju rahvast koguti Issandale. </p>
<p id="v25"><sup><small>25</small></sup>  Siis ta läks Tarsosesse Saulust otsima, ja kui ta tema leidis, tõi ta tema Antiookiasse. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Ja nemad käisid terve aasta koos koguduses ja õpetasid suure hulga rahvast. Ja Antiookias hakati kõige enne nimetama jüngreid kristlasteks. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<h2> Abi Antiookiast vendadele Juudamaal </h2>
<p id="v27"><sup><small>27</small></sup>  Noil päevil tuli Jeruusalemmast prohveteid Antiookiasse. </p>
<p id="v28"><sup><small>28</small></sup>  Ja üks neist, Aagabus nimi, tõusis ja andis Vaimu läbi teada, et suur nälg oli tulemas üle kogu maailma. Ja see tuligi keiser Klaudiuse ajal. </p>
<p id="v29"><sup><small>29</small></sup>  Siis jüngrid võtsid nõuks igaüks sedamööda, kuidas kellelgi jõudu oli, saata abi vendadele, kes elasid Juudamaal. <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  Seda nad tegidki ja saatsid annid vanemate kätte Barnabase ja Sauluse käe läbi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/10">Apostlite teod - Peatükk 10</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/12">Apostlite teod - Peatükk 12</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:16 <i>Ristumine vaimuga</i>: <a href="/et/The_Urantia_Book/141#p6_5">Ur 141:6.5</a>.  <i>Vaimu ristimine</i>: <a href="/et/The_Urantia_Book/194#p2_10">Ur 194:2.10</a>.  <i>Johannese ristimise märk meeleparandusest</i>: <a href="/et/The_Urantia_Book/137#p8_10">Ur 137:8.10</a>. </li>
  <li id="fn2"><a href="#cite2">↑</a> 11:23 <i>Issanda Jeesuse Kristuse arm</i>: <a href="/et/The_Urantia_Book/121#p8_8">Ur 121:8.8</a>. </li>
  <li id="fn3"><a href="#cite3">↑</a> 11:25-26 <i>Paulus Antiookias</i>: <a href="/et/The_Urantia_Book/134#p7_3">Ur 134:7.3</a>. </li>
  <li id="fn4"><a href="#cite4">↑</a> 11:26 <i>Esimesena kutsuti kristlasteks Antiookias</i>: <a href="/et/The_Urantia_Book/121#p2_5">Ur 121:2.5</a>. </li>
  <li id="fn5"><a href="#cite5">↑</a> 11:26b <i>Esimesed nn kristlased Antiookias</i>: <a href="/et/The_Urantia_Book/194#p4_13">Ur 194:4.13</a>. </li>
  <li id="fn6"><a href="#cite6">↑</a> 11:29-30 <i>Antiookia kogumine Jeruusalemma jaoks</i>: <a href="/et/The_Urantia_Book/194#p4_7">Ur 194:4.7</a>. </li>
</ol>
</div>
