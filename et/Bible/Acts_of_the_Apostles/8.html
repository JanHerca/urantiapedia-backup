<!--
title: Apostlite teod - Peatükk 8
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/7">Apostlite teod - Peatükk 7</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/9">Apostlite teod - Peatükk 9</a></td>
      </tr>
    </tbody>
  </table>
</figure>
<h2> Jeruusalemma koguduse tagakiusamine ja hajutamine </h2>
<p id="v1"><sup><small>1</small></sup>  Aga Saulusel oli hea meel Stefanose surmast. Sel ajal algas suur Jeruusalemma koguduse tagakiusamine. Ja kõik peale apostlite hajutati Juuda- ja Samaariamaale. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Aga mõned jumalakartlikud mehed matsid Stefanose maha ja leinasid väga tema pärast. </p>
<p id="v3"><sup><small>3</small></sup>  Ent Saulus rüüstas kogudust, käies mööda kodasid, ja tõi välja mehi ja naisi ja andis nad vangi. </p>
<p id="v4"><sup><small>4</small></sup>  Siis käisid hajaliolevad mööda maad ja kuulutasid evangeeliumi sõna. </p>
<h2> Filippus Samaarias </h2>
<p id="v5"><sup><small>5</small></sup>  Aga Filippus tuli Samaaria linna ja kuulutas neile Kristust. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Ja rahvas pani ühel meelel seda tähele, mida Fifippus ütles, kuuldes teda ning nähes imetähti, mida ta tegi. </p>
<p id="v7"><sup><small>7</small></sup>  Sest paljude seest, kellel olid rüvedad vaimud, läksid need välja suure häälega kisendades, ja palju halvatuid ja jalutuid sai terveks. </p>
<p id="v8"><sup><small>8</small></sup>  Ja suur rõõm oli selles linnas. </p>
<h2> Nõid Siimon </h2>
<p id="v9"><sup><small>9</small></sup>  Aga üks mees, Siimon nimi, oli enne juba seal linnas ja nõidus ning eksitas Samaaria rahvast, öeldes enese midagi suurt olevat. </p>
<p id="v10"><sup><small>10</small></sup>  Teda panid tähele kõik, nii pisukesed kui suured, ning ütlesid: „See on Jumala vägi, mida kutsutakse Suureks!” </p>
<p id="v11"><sup><small>11</small></sup>  Ja nad hoidsid tema poole, sest et ta kaua aega oli neid nõidusega eksitanud. </p>
<p id="v12"><sup><small>12</small></sup>  Aga kui nad Filippust uskusid, kes neile kuulutas evangeeliumi Jumala riigist ja Jeesuse Kristuse nimest, siis ristiti nii mehi kui naisi. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ka Siimon ise sai usklikuks, ja kui ta oli ristitud, jäi ta alati Filippuse juurde ja pani väga imeks, nähes sündivat imetähti ja suuri vägevaid tegusid. </p>
<h2> Peetrus ja Johannes Samaarias </h2>
<p id="v14"><sup><small>14</small></sup>  Aga kui Jeruusalemmas olevad apostlid said kuulda, et Samaaria linn oli Jumala sõna vastu võtnud, läkitasid nad nende juurde Peetruse ja Johannese. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Kui need sinna said, palvetasid nad nende eest, et nad saaksid Püha Vaimu. </p>
<p id="v16"><sup><small>16</small></sup>  Sest Vaim ei olnud veel langenud ühegi peale nende seast, vaid nemad olid ainult ristitud Issanda Jeesuse nimesse. </p>
<p id="v17"><sup><small>17</small></sup>  Siis panid nad oma käed nende peale, ja nad said Püha Vaimu. </p>
<p id="v18"><sup><small>18</small></sup>  Aga kui Siimon nägi, et apostlite käte pealepanemise läbi anti Püha Vaimu, pakkus ta neile raha </p>
<p id="v19"><sup><small>19</small></sup>  ning ütles: „Andke ka minule see meelevald, et see, kelle peale ma iganes oma käed panen, saaks Püha Vaimu.” </p>
<p id="v20"><sup><small>20</small></sup>  Aga Peetrus ütles talle: „Kadugu su raha sinuga tükkis, et sa mõtled Jumala andi saada raha eest! </p>
<p id="v21"><sup><small>21</small></sup>  Sul ei ole jagu ega osa sellest sõnast, sest su süda ei ole avameelne Jumala ees. </p>
<p id="v22"><sup><small>22</small></sup>  Sellepärast paranda meelt sellest oma kurjusest ja palu Issandat, et sinu südame mõte sulle vahest andeks antaks. </p>
<p id="v23"><sup><small>23</small></sup>  Sest ma näen sind viha sapis ja ülekohtu sõlmes kinni olevat!” </p>
<p id="v24"><sup><small>24</small></sup>  Aga Siimon vastas ning ütles: „Paluge teie Issandat minu pärast, et minu peale ei tuleks midagi sellest, mis te olete öelnud!” </p>
<p id="v25"><sup><small>25</small></sup>  Kui nad nüüd olid tunnistanud ja rääkinud Issanda sõna, pöördusid nad tagasi Jeruusalemma ja kuulutasid evangeeliumi mitmes Samaariamaa alevis. </p>
<h2> Filippus ja Etioopia kojaülem </h2>
<p id="v26"><sup><small>26</small></sup>  Aga Issanda ingel rääkis Filippusega ja ütles: „Tõuse ja mine lõuna poole seda teed, mis Jeruusalemmast läheb alla Gaasa poole, see on kõrbetee!” </p>
<p id="v27"><sup><small>27</small></sup>  Ja ta tõusis ning läks. Ja vaata, üks Etioopia mees, etiooplaste kuninganna Kandake suur kojaülem, kogu ta varanduse hooldaja, kes oli tulnud Jeruusalemma Jumalat kummardama, </p>
<p id="v28"><sup><small>28</small></sup>  oli tagasi minemas ning istus oma tõllas ja luges prohvet Jesaja raamatut. </p>
<p id="v29"><sup><small>29</small></sup>  Ja Vaim ütles Filippusele: „Mine ja astu selle tõlla lähedale!” </p>
<p id="v30"><sup><small>30</small></sup>  Aga kui Filippus jooksis tõlla juurde, kuulis ta teda lugevat prohvet Jesaja raamatut ja küsis: „Kas sa ka mõistad, mida sa loed?” </p>
<p id="v31"><sup><small>31</small></sup>  Tema ütles: „Kuidas ma võin mõista, kui keegi mind ei juhata?” Ja ta palus Filippust astuda tõlda ja istuda tema kõrvale. </p>
<p id="v32"><sup><small>32</small></sup>  Ja kirjakoht, mida ta luges, oli see: „Nagu lammas viidi ta tappa, ja nagu tall oma niitja ees on vait, nõnda ei avanud ta oma suud! <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Teda alandades võeti kohus ta pealt! Kes kõneleb tema päritolust? Sest ta elu võeti ära maa pealt!” </p>
<p id="v34"><sup><small>34</small></sup>  Aga kojaülem hakkas rääkima Filippusega ning ütles: „Ma palun sind, kellest räägib prohvet seda? Kas enesest või kellestki teisest?” </p>
<p id="v35"><sup><small>35</small></sup>  Aga Filippus avas oma suu ja lähtudes sellest kirjakohast ta kuulutas temale evangeeliumi Jeesusest. </p>
<p id="v36"><sup><small>36</small></sup>  Ent kui nad teed edasi läksid, jõudsid nad vee juurde ja kojaülem ütles: „Ennäe vett! Mis keelab, et mind ei peaks ristitama?” </p>
<p id="v37"><sup><small>37</small></sup>  [Aga Filippus ütles: „Kui sa usud kõigest südamest, siis võib see sündida!” Tema vastas ning ütles: „Mina usun, et Jeesus Kristus on Jumala Poeg!”] <sup id="cite9"><a href="#fn9">[9]</a></sup></p>
<p id="v38"><sup><small>38</small></sup>  Ja ta käskis tõlla peatada, ja nad astusid mõlemad maha vette, Filippus ja kojaülem; ja ta ristis teda. </p>
<p id="v39"><sup><small>39</small></sup>  Aga kui nad veest välja tulid, võttis Issanda Vaim Filippuse ära, ja kojaülem ei näinud teda enam. Aga ta läks oma teed rõõmuga. </p>
<p id="v40"><sup><small>40</small></sup>  Aga Filippus leiti Asdodist ja ta käis mööda maad ning kuulutas evangeeliumi kõigile linnadele, kuni ta jõudis Kaisareasse. <sup id="cite10"><a href="#fn10">[10]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/7">Apostlite teod - Peatükk 7</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/9">Apostlite teod - Peatükk 9</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 8:1b <i>Uued tagakiusamised</i>: <a href="/et/The_Urantia_Book/194#p4_13">Ur 194:4.13</a>. </li>
  <li id="fn2"><a href="#cite2">↑</a> 8:5 <i>Saata paganatele</i>: <a href="/et/The_Urantia_Book/192#p2_11">Ur 192:2.11</a>. </li>
  <li id="fn3"><a href="#cite3">↑</a> 8:5-6,12-16 <i>Filippus ei pannud käsile</i>: <a href="/et/The_Urantia_Book/139#p5_9">Ur 139:5.9</a>. </li>
  <li id="fn4"><a href="#cite4">↑</a> 8:5-8 <i>Filippuse eeltöö</i>: <a href="/et/The_Urantia_Book/143#p6_6">Ur 143:6.6</a>. </li>
  <li id="fn5"><a href="#cite5">↑</a> 8:12 <i>Ristimine, sissepääs ühiskonnakorda</i>: <a href="/et/The_Urantia_Book/170#p5_13">Ur 170:5.13</a>. </li>
  <li id="fn6"><a href="#cite6">↑</a> 8:14-17 <i>Nagu tegid Peter & John</i>: <a href="/et/The_Urantia_Book/139#p5_9">Ur 139:5.9</a>. </li>
  <li id="fn7"><a href="#cite7">↑</a> 8:14-25 <i>Peetrus kaitses paganate lisamist</i>: <a href="/et/The_Urantia_Book/139#p2_7">Ur 139:2.7</a>. </li>
  <li id="fn8"><a href="#cite8">↑</a> 8:32 <i>Jeesus vaikib teel</i>: <a href="/et/The_Urantia_Book/183#p5_5">Ur 183:5.5</a>. </li>
  <li id="fn9"><a href="#cite9">↑</a> 8:37 <i>Jeesus, Jumala Poeg</i>: <a href="/et/The_Urantia_Book/157#p5_1">Ur 157:5.1</a>.  <i>Jeesus, Jumala Poeg</i>: <a href="/et/The_Urantia_Book/136#p1_1">Ur 136:1.1</a>.  <i>Koostöö ja nõusolek</i>: <a href="/et/The_Urantia_Book/110#p2_2">Ur 110:2.2</a>.  <i>Jumaliku poja evangeelium</i>: <a href="/et/The_Urantia_Book/141#p3_5">Ur 141:3.5</a>. </li>
  <li id="fn10"><a href="#cite10">↑</a> 8:40 <i>Filippuse saak</i>: <a href="/et/The_Urantia_Book/130#p2_5">Ur 130:2.5</a>. </li>
</ol>
</div>
