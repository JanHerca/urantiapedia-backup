<!--
title: Apostlite teod - Peatükk 23
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/22">Apostlite teod - Peatükk 22</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/24">Apostlite teod - Peatükk 24</a></td>
      </tr>
    </tbody>
  </table>
</figure>
<h2> Paulus kaitseb ennast Suurkohtu ees </h2>
<p id="v1"><sup><small>1</small></sup>  Aga Paulus pööras oma silmad Suurkohtu poole ning ütles: „Mehed, vennad, ma olen täiesti hea südametunnistusega Jumala ees elanud tänase päevani!” </p>
<p id="v2"><sup><small>2</small></sup>  Aga ülempreester Ananias käskis neid, kes ta lähedal seisid, lüüa temale vastu suud. </p>
<p id="v3"><sup><small>3</small></sup>  Siis Paulus ütles talle: „Küll Jumal sind lööb, sa lubjatud sein! Sina istud ja mõistad kohut minu üle käsku mööda ja käsid mind lüüa käsu vastu?” </p>
<p id="v4"><sup><small>4</small></sup>  Lähedal seisjad aga ütlesid: „Kas sa teotad Jumala ülempreestrit?” </p>
<p id="v5"><sup><small>5</small></sup>  Paulus ütles: „Vennad, ma ei teadnud, et ta on ülempreester, sest on kirjutatud: oma rahva ülemat ära sajata!” </p>
<p id="v6"><sup><small>6</small></sup>  Kuna aga Paulus teadis, et üks osa neist oli sadusere ja teine varisere, siis ta hüüdis Suurkohtu ees: „Mehed, vennad, ma olen variser ja variseri poeg, lootuse ja surnute ülestõusmise pärast olen ma kohtu ees!” </p>
<p id="v7"><sup><small>7</small></sup>  Kui ta seda oli rääkinud, tõusis kära variseride ja saduseride vahel ja nende hulk läks lahku. </p>
<p id="v8"><sup><small>8</small></sup>  Sest saduserid ei ütle ülestõusmist olevat, samuti ingleid ja vaime; aga variserid tunnustavad mõlemaid. </p>
<p id="v9"><sup><small>9</small></sup>  Siis tõusis suur karjumine, ja kirjatundjad variseride hulgast tõusid ja vaidlesid kangesti ning ütlesid: „Me ei leia ühtki paha sellest inimesest! Ehk aga on vaim või ingel temaga rääkinud?” </p>
<p id="v10"><sup><small>10</small></sup>  Aga kui kära läks suureks, kartis ülempealik, et nad Pauluse lõhki kisuvad, ja käskis sõjaväe alla minna ja ta ära kiskuda nende seast ja viia kindlusesse. </p>
<p id="v11"><sup><small>11</small></sup>  Aga järgmisel ööl seisis Issand ta juures ning ütles: „Ole julge, Paulus! Sest otsekui sa neid asju minust oled tunnistanud Jeruusalemmas, nõnda pead sa tunnistama ka Roomas!” <sup id="cite1"><a href="#fn1">[1]</a></sup></p>
<h2> Juutide vandenõu Pauluse vastu </h2>
<p id="v12"><sup><small>12</small></sup>  Kui nüüd valgeks läks, heitsid mõned juudid ühte nõusse ja andsid isekeskis vande, et nad ei söö ega joo, enne kui nad on Pauluse tapnud. </p>
<p id="v13"><sup><small>13</small></sup>  Ja neid oli rohkem kui nelikümmend, kes nõnda olid heitnud vandeliitu. </p>
<p id="v14"><sup><small>14</small></sup>  Need läksid ülempreestrite ja vanemate juurde ning ütlesid: „Me oleme needes vandunud mitte midagi suhu võtta, enne kui oleme tapnud Pauluse! </p>
<p id="v15"><sup><small>15</small></sup>  Pange siis teie nüüd ühes Suurkohtuga ülempealikule ette, et ta homme tema tooks teie ette, otsekui tahaksite teie ta asja paremini üle kuulata; aga meie oleme valmis teda tapma, enne kui ta saab teie ette!” </p>
<p id="v16"><sup><small>16</small></sup>  Aga Pauluse õepoeg sai kuulda varitsemisnõust ja läks alla ning tuli kindlusesse ja teatas seda Paulusele. </p>
<p id="v17"><sup><small>17</small></sup>  Siis Paulus kutsus enese juurde ühe pealikuist ja ütles: „Vii see noormees ülempealiku juurde, sest tal on midagi temale öelda!” </p>
<p id="v18"><sup><small>18</small></sup>  See võttis siis tema ja saatis ta ülempealiku juurde ja ütles: „Vang Paulus kutsus mind enese juurde ja palus noormehe tuua sinu juurde, sest tal on midagi sulle rääkida!” </p>
<p id="v19"><sup><small>19</small></sup>  Aga ülempealik võttis ta kättpidi ja viis ta kõrvale ning küsis temalt: „Mis sul on mulle teatada?” </p>
<p id="v20"><sup><small>20</small></sup>  Tema ütles: „Juudid on heitnud ühte nõusse sind paluda, et sa Pauluse homme laseksid viia Suurkohtu ette, otsekui sa mõtleksid paremini üle kuulata tema asja. </p>
<p id="v21"><sup><small>21</small></sup>  Aga sina ära usu neid, sest rohkem kui nelikümmend meest nende seast varitsevad teda; need on vandunud mitte enne süüa ja juua kui nad tema on tapnud; ja nüüd on nad valmis ning ootavad sinu luba!” </p>
<p id="v22"><sup><small>22</small></sup>  Siis laskis ülempealik noormehe ära minna ja keelas teda kellelegi rääkimast, et ta seda oli temale teada andnud. </p>
<h2> Paulus saadetakse Kaisareasse </h2>
<p id="v23"><sup><small>23</small></sup>  Ja ta kutsus enese juurde kaks pealikuist ning ütles: „Seadke valmis kakssada sõjameest Kaisareasse minemiseks ja seitsekümmend ratsameest ja kakssada piigimeest kolmandal öötunnil, </p>
<p id="v24"><sup><small>24</small></sup>  samuti pidage ratsaloomad valmis, et ühe selga panna Paulus ja tema tervelt viia maavalitseja Feeliksi juurde.” </p>
<p id="v25"><sup><small>25</small></sup>  Ka kirjutas ta kirja nende sõnadega: </p>
<p id="v26"><sup><small>26</small></sup>  „Klaudius Lüüsias läkitab aulikule maavalitsejale Feeliksile palju tervist! </p>
<p id="v27"><sup><small>27</small></sup>  Selle mehe olid juudid kinni võtnud ja tahtsid teda tappa; siis tulin mina sõjaväega vahele ja võtsin ta ära nende käest ja sain teada, et ta on Rooma kodanik. </p>
<p id="v28"><sup><small>28</small></sup>  Ja et ma tahtsin teada saada, mis süü pärast nad ta peale kaebasid, viisin ma ta nende Suurkohtu ette </p>
<p id="v29"><sup><small>29</small></sup>  ja leidsin, et ta peale kaevati nende käsuõpetusse puutuvate vaidluste pärast; aga ükski kaebus ei olnud niisugune, mis oleks olnud surma või vangistust väärt. </p>
<p id="v30"><sup><small>30</small></sup>  Aga kui mulle teada anti, et juutidel on kaval nõu selle mehe vastu, saatsin ma tema sedamaid sinu juurde ja käskisin ka kaebajaid sinu ees kõnelda tema vastu!” </p>
<p id="v31"><sup><small>31</small></sup>  Vastavalt saadud käsule võtsid siis sõjamehed Pauluse ja viisid ta ära läbi öö Antipatrisesse. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Aga järgmisel päeval lasksid nad ratsamehed temaga edasi minna ja pöördusid ise tagasi kindlusesse. </p>
<p id="v33"><sup><small>33</small></sup>  Kui need Kaisareasse jõudsid, andsid nad kirja ära maavalitseja kätte ja viisid ka Pauluse tema ette. </p>
<p id="v34"><sup><small>34</small></sup>  Kui maavalitseja oli kirja lugenud, küsis ta, kust maakonnast see mees on, ja teada saades, et ta on Kiliikiast, </p>
<p id="v35"><sup><small>35</small></sup>  ütles ta: „Ma tahan sind üle kuulata, kui su kaebajad ka siia jõuavad!” Ja ta käskis teda hoida Heroodese peavahis. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/22">Apostlite teod - Peatükk 22</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/24">Apostlite teod - Peatükk 24</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 23:11 <i>Olge rõõmsad</i>: <a href="/et/The_Urantia_Book/100#p7_9">Ur 100:7.9</a>. </li>
  <li id="fn2"><a href="#cite2">↑</a> 23:31-24:27 <i>Pauluse vangistus</i>: <a href="/et/The_Urantia_Book/130#p2_5">Ur 130:2.5</a>. </li>
</ol>
</div>
