<!--
title: Apostlite teod - Peatükk 13
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Acts_of_the_Apostles/12">Apostlite teod - Peatükk 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Acts_of_the_Apostles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Acts_of_the_Apostles/14">Apostlite teod - Peatükk 14</a></td>
      </tr>
    </tbody>
  </table>
</figure>
<h2> Antiookia kogudus </h2>
<p id="v1"><sup><small>1</small></sup>  Aga Antiookias olevas koguduses oli prohveteid ja õpetajaid: Barnabas ja Siimon, keda hüüti Nigeriks, ja Luukius Küreenest ja Maanaen, kes nelivürst Heroodesega ühes oli üles kasvatatud, ja Saulus. </p>
<p id="v2"><sup><small>2</small></sup>  Kui need Issandat teenisid ja paastusid, ütles Püha Vaim: „Eraldage mulle Barnabas ja Saulus tööle, milleks mina nad olen kutsunud!” </p>
<p id="v3"><sup><small>3</small></sup>  Siis nad paastusid ja palusid Jumalat ja panid oma käed nende peale ja saatsid nad teele. </p>
<h2> Barnabas ja Saulus Küproses </h2>
<p id="v4"><sup><small>4</small></sup>  Need, Püha Vaimu poolt läkitatud, tulid nüüd Seleukiasse ja sõitsid sealt laevaga Küprosesse. </p>
<p id="v5"><sup><small>5</small></sup>  Ja kui nad Salamisesse olid jõudnud, kuulutasid nad Jumala sõna juutidele kogudusekodades; neil oli ka Johannes käsiliseks ühes. </p>
<p id="v6"><sup><small>6</small></sup>  Aga kui nad olid saare läbi käinud Paafosest saadik, kohtasid nad üht juudi nõida ja valeprohvetit, Barjeesus nimi; </p>
<p id="v7"><sup><small>7</small></sup>  see oli maavalitseja Sergius Pauluse juures, kes oli mõistlik mees. Tema kutsus Barnabase ja Sauluse enese juurde ja püüdis kuulda Jumala sõna. </p>
<p id="v8"><sup><small>8</small></sup>  Aga neile pani vastu Elümas, nõid - sest seda tähendab nimi tõlkes - püüdes maavalitsejat ära pöörata usust. </p>
<p id="v9"><sup><small>9</small></sup>  Kuid Saulus, keda hüütakse ka Pauluseks, täis Püha Vaimu, vaatas teravasti talle otsa </p>
<p id="v10"><sup><small>10</small></sup>  ning ütles: „Oh sind, kes oled täis kõike kavalust ja kõike tigedust, sa kuradi laps, sa kõige õiguse vaenlane, kas sa ei lakka kõverdamast Issanda sirgeid teid? </p>
<p id="v11"><sup><small>11</small></sup>  Ja nüüd, vaata, Issanda käsi tuleb sinu peale ja sa jääd pimedaks ega näe päikest tükil ajal!” Ja sedamaid langes ta peale sõgedus ning pimedus, ja ta käis ümber ja otsis talutajaid. </p>
<p id="v12"><sup><small>12</small></sup>  Kui maavalitseja nägi, mis sündis, uskus ta ja ehmus üliväga Issanda õpetusest. </p>
<h2> Paulus ja Barnabas Pisiidia Antiookias ja Pauluse jutlus juutidele </h2>
<p id="v13"><sup><small>13</small></sup>  Ja kui need, kes olid kaasas Paulusega, ära läksid Paafosest, saabusid nad Pergesse, Pamfüüliamaale. Seal Johannes lahkus neist ja läks tagasi Jeruusalemma. </p>
<p id="v14"><sup><small>14</small></sup>  Aga nemad läksid edasi Pergest ja jõudsid Pisiidia Antiookiasse ning läksid kogudusekotta hingamispäeval ja istusid maha. </p>
<p id="v15"><sup><small>15</small></sup>  Ja pärast seda, kui olid loetud käsk ja prohvetid, läkitasid kogudusekoja ülemad neile ütlema: „Mehed, vennad, kui teil on öelda mõni manitsussõna rahvale, siis öelge!” </p>
<p id="v16"><sup><small>16</small></sup>  Siis Paulus tõusis üles ja viitas käega neile ning ütles: „Iisraeli mehed ja teie, kes kardate Jumalat, kuulge! </p>
<p id="v17"><sup><small>17</small></sup>  Selle rahva, Iisraeli, Jumal valis ära meie esiisad ja ülendas rahva, kui nad võõrastena olid Egiptuses, ja tõi nad sealt välja kõrgele tõstetud käsivarrega, </p>
<p id="v18"><sup><small>18</small></sup>  ja sallis nende kombeid ligi nelikümmend aastat kõrbes </p>
<p id="v19"><sup><small>19</small></sup>  ja hävitas seitse rahvast Kaananimaal ja jagas nende maa neile pärandiks. </p>
<p id="v20"><sup><small>20</small></sup>  See kõik sündis umbes neljasaja viiekümne aasta jooksul. Pärast seda ta andis neile kohtumõistjaid prohvet Saamueli ajani. </p>
<p id="v21"><sup><small>21</small></sup>  Ja selle järele nad palusid enestele kuningat. Ja Jumal andis neile Sauli, Kiisi poja, Benjamini suguharust mehe. Nii möödus nelikümmend aastat. </p>
<p id="v22"><sup><small>22</small></sup>  Ja kui ta selle oli tagandanud, äratas ta neile kuningaks Taaveti, kellest tema ka tunnistades ütles: „Ma olen leidnud Taaveti, Jesse poja, oma südamekohase mehe, kes teeb kõik mu tahtmist mööda!” </p>
<p id="v23"><sup><small>23</small></sup>  Selle soost on Jumal äratanud oma tõotuse järgi Jeesuse Iisraeli Päästjaks, </p>
<p id="v24"><sup><small>24</small></sup>  siis kui otse enne tema ilmumist Johannes kuulutas meeleparanduse ristimist kõigele Iisraeli rahvale. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  Ent kui Johannes oli oma elukäiku lõpetamas, ütles tema: „Mina ei ole see, kelleks te mind peate; aga vaata, pärast mind tuleb see, kelle kinga jalast päästma ma väärt ei ole!” </p>
<p id="v26"><sup><small>26</small></sup>  Mehed, vennad, Aabrahami soo lapsed ja need, kes teie seast kardavad Jumalat, meile on selle pääste sõna läkitatud! <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Sest Jeruusalemma elanikud ja nende ülemad, Jeesust mitte tundes, saatsid hukkamõistmisega täide prohvetite sõnad, mida igal hingamispäeval loetakse; </p>
<p id="v28"><sup><small>28</small></sup>  ja ehk nad küll ei leidnud ühkti surmasüüd, palusid nad Pilaatust, et ta surmataks. </p>
<p id="v29"><sup><small>29</small></sup>  Ja kui nad olid täide saatnud kõik, mis temast oli kirjutatud, võtsid nad ta maha puu pealt ja panid hauda. </p>
<p id="v30"><sup><small>30</small></sup>  Aga Jumal äratas tema surnuist üles! </p>
<p id="v31"><sup><small>31</small></sup>  Ja tema ilmus palju päevi neile, kes temaga olid tulnud Galileast Jeruusalemma ja kes nüüd on ta tunnistajad rahva ees. </p>
<p id="v32"><sup><small>32</small></sup>  Ja me kuulutame teile selle hea sõnumi, tõotuse, mis anti meie esiisadele, </p>
<p id="v33"><sup><small>33</small></sup>  et Jumal selle on täitnud meile, nende lastele, äratades üles Jeesuse, nagu ka teises laulus on kirjutatud: „Sina oled mu Poeg, täna ma sünnitasin sind!” <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Et ta tema on surnuist üles äratanud, nii et tal iialgi ei ole tarvis kõduneda, sellest on ta öelnud nõnda: „Mina täidan teile need Taavetile antud pühad ja kindlad tõotused!” </p>
<p id="v35"><sup><small>35</small></sup>  Sellepärast ta ütleb ka teises paigas: „Sina ei lase oma Püha näha kõdunemist!” </p>
<p id="v36"><sup><small>36</small></sup>  Sest kui Taavet oma rahvapõlve ajal oli teinud Jumala tahte järgi, uinus ta magama ja pandi oma esiisade juurde ja nägi kõdunemist; </p>
<p id="v37"><sup><small>37</small></sup>  kuid see, kelle Jumal üles äratas, ei näinud kõdunemist! </p>
<p id="v38"><sup><small>38</small></sup>  Sellepärast olgu teil nüüd teada, mehed, vennad, et teile selle läbi kuulutatakse pattude andeksandmist, </p>
<p id="v39"><sup><small>39</small></sup>  ja et igaüks, kes usub, mõistetakse õigeks tema sees kõigest sellest, millest te ei võinud õigeks saada Moosese käsuõpetuse kaudu. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Katsuge nüüd, et teid ei tabaks, mis on öeldud prohvetite kirjades: </p>
<p id="v41"><sup><small>41</small></sup>  „Vaadake, te põlgajad, ja pange imeks ja minge hukka! Sest ma teen teie päevil teo; teo, mida te ei usuks, kui keegi teile sellest jutustaks!” </p>
<p id="v42"><sup><small>42</small></sup>  Kui nad siis väljusid, paluti neid järgmisel hingamispäeval neile rääkida neid sõnu. </p>
<p id="v43"><sup><small>43</small></sup>  Aga kui kogudusekojast oli laiali mindud, järgis palju juute ja juudiusku pöördunud jumalakartlikke Paulust ja Barnabast, kes nendega kõnelesid ja neid õhutasid jääma Jumala armusse. <sup id="cite6"><a href="#fn6">[6]</a></sup></p>
<h2> Apostlid pöörduvad paganate poole </h2>
<p id="v44"><sup><small>44</small></sup>  Aga järgmisel hingamispäeval kogunes peaaegu kõik linn kuulama Jumala sõna. </p>
<p id="v45"><sup><small>45</small></sup>  Kui siis juudid nägid rahvahulka, said nad täis viha ja vaidlesid vastu Pauluse kõnele ning pilkasid Jumalat. </p>
<p id="v46"><sup><small>46</small></sup>  Aga Paulus ja Barnabas kõnelesid julgesti ning ütlesid: „Teile pidi Jumala sõna esiti räägitama; kuid et te selle enesest ära lükkate ega arva endid olevat igavest elu väärt, siis me pöördume paganate poole. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Sest nõnda on meid Issand käskinud: mina olen sind pannud valguseks paganaile, et sa oleksid päästeks ilmamaa otsani!” <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  Kui paganad seda kuulsid, said nad rõõmsaks ja ülistasid Issanda sõna ja uskusid, nii paljud kui olid määratud igaveseks eluks. </p>
<p id="v49"><sup><small>49</small></sup>  Ja Issanda sõna levis üle kogu maakonna. </p>
<p id="v50"><sup><small>50</small></sup>  Aga juudid ässitasid jumalakartlikke kõrgema seisuse naisi ja linna ülemaid ning äratasid vaenu Pauluse ja Barnabase vastu ja ajasid nad välja oma aladelt. </p>
<p id="v51"><sup><small>51</small></sup>  Aga nemad puistasid oma jalgade põrmu nende peale ja tulid Ikoonioni. </p>
<p id="v52"><sup><small>52</small></sup>  Ja jüngrid täitusid rõõmu ja Püha Vaimuga. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 13:24 <i>Johannese, meeleparanduse ristimine</i>: <a href="/et/The_Urantia_Book/140#p10_1">Ur 140:10.1</a>. </li>
  <li id="fn2"><a href="#cite2">↑</a> 13:26 <i>Kes iganes tahab, võib tulla</i>: <a href="/et/The_Urantia_Book/165#p3_8">Ur 165:3.8</a>.  <i>Kes iganes tahab, võib tulla</i>: <a href="/et/The_Urantia_Book/166#p3_7">Ur 166:3.7</a>.  <i>Kes tahab, see päästetakse</i>: <a href="/et/The_Urantia_Book/131#p10_7">Ur 131:10.7</a>.  <i>Kes iganes tahab, võib tulla</i>: <a href="/et/The_Urantia_Book/32#p5_8">Ur 32:5.8</a>.  <i>Kes iganes tahab, võib tulla</i>: <a href="/et/The_Urantia_Book/2#p5_2">Ur 2:5.2</a>.  <i>Kes iganes tahab, võib tulla</i>: <a href="/et/The_Urantia_Book/100#p7_6">Ur 100:7.6</a>.  <i>Kes iganes tahab, võib tulla</i>: <a href="/et/The_Urantia_Book/139#p12_7">Ur 139:12.7</a>. </li>
  <li id="fn3"><a href="#cite3">↑</a> 13:26-39 <i>Kuulutatud "evangeelium"</i>: <a href="/et/The_Urantia_Book/195#p0_2">Ur 195:0.2</a>. </li>
  <li id="fn4"><a href="#cite4">↑</a> 13:33 <i>Ainus sündinud poeg</i>: <a href="/et/The_Urantia_Book/20#p10_1">Ur 20:10.1</a>.  <i>Sa oled minu poeg, täna...</i>: <a href="/et/The_Urantia_Book/136#p9_7">Ur 136:9.7</a>.  <i>Ainus sündinud poeg</i>: <a href="/et/The_Urantia_Book/21#p0_1">Ur 21:0.1</a>.  <i>Ainusündinud pojad</i>: <a href="/et/The_Urantia_Book/21#p1_2">Ur 21:1.2</a>.  <i>Ainus sündinud poeg</i>: <a href="/et/The_Urantia_Book/33#p1_1">Ur 33:1.1</a>. </li>
  <li id="fn5"><a href="#cite5">↑</a> 13:39 <i>Päästetud usust</i>: <a href="/et/The_Urantia_Book/150#p5_3">Ur 150:5.3</a>. </li>
  <li id="fn6"><a href="#cite6">↑</a> 13:43 <i>Issanda Jeesuse Kristuse arm</i>: <a href="/et/The_Urantia_Book/121#p8_8">Ur 121:8.8</a>. </li>
  <li id="fn7"><a href="#cite7">↑</a> 13:46-48 <i>Uskuge tõtt, saage igavene elu</i>: <a href="/et/The_Urantia_Book/157#p6_10">Ur 157:6.10</a>.  <i>Igavene elu</i>: <a href="/et/The_Urantia_Book/101#p6_8">Ur 101:6.8</a>.  <i>Igavese elu andja</i>: <a href="/et/The_Urantia_Book/128#p1_10">Ur 128:1.10</a>.  <i>Usklikel on igavene elu</i>: <a href="/et/The_Urantia_Book/153#p2_11">Ur 153:2.11</a>.  <i>Kes usub, see ei sure kunagi</i>: <a href="/et/The_Urantia_Book/168#p0_7">Ur 168:0.7</a>.  <i>Igavene elu</i>: <a href="/et/The_Urantia_Book/2#p2_1">Ur 2:2.1</a>.  <i>Elu pärast surma</i>: <a href="/et/The_Urantia_Book/121#p5_11">Ur 121:5.11</a>.  <i>2. osa: elage igavesti</i>: <a href="/et/The_Urantia_Book/27#p1_5">Ur 27:1.5</a>.  <i>Igavene elu</i>: <a href="/et/The_Urantia_Book/3#p0_1">Ur 3:0.1</a>.  <i>Igavene / igavene elu</i>: <a href="/et/The_Urantia_Book/170#p2_20">Ur 170:2.20</a>.  <i>Usklikud ei sure kunagi</i>: <a href="/et/The_Urantia_Book/162#p7_5">Ur 162:7.5</a>.  <i>Igavene elu</i>: <a href="/et/The_Urantia_Book/162#p2_7">Ur 162:2.7</a>.  <i>Igavene / igavene elu</i>: <a href="/et/The_Urantia_Book/181#p2_11">Ur 181:2.11</a>.  <i>Usu pojad ei sure kunagi</i>: <a href="/et/The_Urantia_Book/193#p1_2">Ur 193:1.2</a>.  <i>Usklikud elavad igavesti</i>: <a href="/et/The_Urantia_Book/190#p5_4">Ur 190:5.4</a>.  <i>Lootus igavesele elule</i>: <a href="/et/The_Urantia_Book/170#p2_2">Ur 170:2.2</a>.  <i>Igavene elu</i>: <a href="/et/The_Urantia_Book/146#p3_7">Ur 146:3.7</a>. </li>
  <li id="fn8"><a href="#cite8">↑</a> 13:47 <i>Jumala päästmise evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Päästmise evangeelium</i>: <a href="/et/The_Urantia_Book/190#p4_1">Ur 190:4.1</a>. </li>
</ol>
</div>
