<!--
title: Apostlite teod - Peatükk 9
description: 
published: true
date: 2022-10-6T9:46:9Z
tags: bible, bible—acts of the apostles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/8">Apostlite teod - Peatükk 8</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/10">Apostlite teod - Peatükk 10</a></td>
      </tr>
    </tbody>
  </table>
</figure>
<h2> Sauluse pöördumine </h2>
<p id="v1"><sup><small>1</small></sup>  Aga Saulus turtsus ikka veel ähvardamise ja tapmisega Issanda jüngrite vastu ja läks ülempreestri juurde <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ning palus temalt kirju Damaskuse kogudustele, et kui ta peaks leidma usuteel käijaid, olgu mehi või naisi, et ta võiks nad siduda ja tuua Jeruusalemma. </p>
<p id="v3"><sup><small>3</small></sup>  Aga kui ta oli sinna minemas ja Damaskuse lähedale jõudis, sündis, et äkitselt paistis tema ümber valgus taevast; </p>
<p id="v4"><sup><small>4</small></sup>  ja ta kukkus maha maa peale ning kuulis üht häält temale ütlevat: „Saul, Saul, miks sa mind taga kiusad?” </p>
<p id="v5"><sup><small>5</small></sup>  Tema vastas: „Issand, kes sa oled?” Ja Issand ütles: „Mina olen Jeesus, keda sa taga kiusad! </p>
<p id="v6"><sup><small>6</small></sup>  Aga tõuse ja mine linna, ja seal öeldakse sulle, mis sul tuleb teha!” </p>
<p id="v7"><sup><small>7</small></sup>  Aga mehed, kes olid temaga teel, seisid ehmunult; nad kuulsid küll häält, aga ei näinud kedagi. </p>
<p id="v8"><sup><small>8</small></sup>  Aga Saulus tõusis maast üles ja kui ta oma silmad avas, ei näinud ta enam! Siis nad talutasid teda kättpidi ja viisid ta Damaskusesse. </p>
<p id="v9"><sup><small>9</small></sup>  Ja kolm päeva ta ei näinud, ei söönud ega joonud! </p>
<h2> Saulus Damaskuses </h2>
<p id="v10"><sup><small>10</small></sup>  Ent Damaskuses oli üks jünger, Ananias nimi. Sellele ütles Issand nägemuses: „Ananias!” Tema vastas: „Issand, vaata, siin ma olen!” </p>
<p id="v11"><sup><small>11</small></sup>  Issand ütles temale: „Tõuse ja mine sinna tänavasse, mida kutsutakse Õigeks, ja kuula Juuda majas Sauluse-nimelise Tarsose mehe järele, sest vaata, ta palvetab </p>
<p id="v12"><sup><small>12</small></sup>  ja on nägemuses näinud mehe, Ananias nimi, sisse tulevat ja käe ta peale panevat, et ta nägemise tagasi saaks!” </p>
<p id="v13"><sup><small>13</small></sup>  Ananias vastas: „Issand, ma olen mitmelt kuulnud sellest mehest, kui palju ta on kurja teinud sinu pühadele Jeruusalemmas; </p>
<p id="v14"><sup><small>14</small></sup>  ja tal on ülempreestrilt luba siin siduda kõiki, kes sinu nime appi hüüavad!” </p>
<p id="v15"><sup><small>15</small></sup>  Aga Issand ütles temale: „Mine, sest ta on mulle valitud riist, et ta minu nime kannaks paganate ja kuningate ning Iisraeli laste ette, </p>
<p id="v16"><sup><small>16</small></sup>  sest mina tahan temale näidata, kui palju ta peab minu nime pärast kannatama!” </p>
<p id="v17"><sup><small>17</small></sup>  Siis Ananias läks ära ja astus sinna majja. Ja kui ta oma käe tema peale oli pannud, ütles ta: „Saul, vend, Issand on mind läkitanud, Jeesus, kes sulle ilmus teel, mida sa tulid, et sa nägemise tagasi saaksid ja täituksid Püha Vaimuga!” <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Ja sedamaid pudenes tema silmadelt otsekui soomuseid, ja ta nägi jälle ja tõusis ning laskis ennast ristida. </p>
<p id="v19"><sup><small>19</small></sup>  Ja kui ta oli leiba võtnud, sai ta jälle tugevaks. Siis ta jäi mõneks päevaks jüngrite sekka Damaskusesse, </p>
<p id="v20"><sup><small>20</small></sup>  ja kuulutas varsti kogudusekodades Kristust, tunnistades, et seesama on Jumala Poeg. </p>
<p id="v21"><sup><small>21</small></sup>  Aga kõik, kes teda kuulsid, ehmusid ning ütlesid: „Eks see ole seesama, kes Jeruusalemmas rüüstas selle nime appihüüdjaid ja on siia tulnud selleks, et neid kinni siduda ja viia ülempreestrite kätte?” </p>
<p id="v22"><sup><small>22</small></sup>  Aga Saulus läks järjest vägevamaks ja ajas juudid, kes Damaskuses elasid, kihama ning tõestas, et Jeesus on Kristus. </p>
<p id="v23"><sup><small>23</small></sup>  Mõne päeva pärast pidasid juudid nõu teda ära tappa. </p>
<p id="v24"><sup><small>24</small></sup>  Aga Saulus sai teada nende salanõu. Ent nad valvasid päeva ja öö väravais, et teda tappa; </p>
<p id="v25"><sup><small>25</small></sup>  kuid jüngrid võtsid ta öösel ja aitasid ta üle müüri ning lasksid ta korviga alla. </p>
<h2> Saulus Jeruusalemmas ja Tarsoses </h2>
<p id="v26"><sup><small>26</small></sup>  Kui siis Saulus jõudis Jeruusalemma, püüdis ta liituda jüngrite hulka, aga nemad kõik kartsid teda ega uskunud, et ta on jünger. </p>
<p id="v27"><sup><small>27</small></sup>  Kuid Barnabas võttis ta vastu ja viis ta apostlite juurde ja rääkis neile, kuidas tema teel olles oli Issandat näinud ning temaga kõnelnud ja kuidas ta Damaskuses oli avalikult kuulutanud evangeeliumi Jeesuse nimel. </p>
<p id="v28"><sup><small>28</small></sup>  Nii ta jäi nende juurde sisse ja välja käima Jeruusalemmas ja kuulutas avalikult evangeeliumi Issanda nimel. </p>
<p id="v29"><sup><small>29</small></sup>  Ta rääkis ka ja ajas juttu kreekakeelsete juutidega; aga need püüdsid teda tappa. </p>
<p id="v30"><sup><small>30</small></sup>  Aga kui vennad seda teada said, viisid nad ta Kaisareasse ja saatsid ta sealt Tarsosesse. </p>
<p id="v31"><sup><small>31</small></sup>  Siis oli nüüd kogudusel rahu kogu Juuda- ja Galilea- ja Samaariamaal, ja see kasvas ja täienes ja edenes Issanda kartuses ning Püha Vaimu julgustusel. </p>
<h2> Peetrus teeb Lüddas haige terveks </h2>
<p id="v32"><sup><small>32</small></sup>  Aga sündis, kui Peetrus kõigis paigus käimas oli, et ta tuli ka pühade juurde, kes elasid Lüddas. </p>
<p id="v33"><sup><small>33</small></sup>  Seal ta leidis ühe inimese, Aineas nimi, kes oli kaheksa aastat olnud voodis maas ja halvatud. </p>
<p id="v34"><sup><small>34</small></sup>  Ja Peetrus ütles talle: „Aineas! Jeesus Kristus teeb su terveks: tõuse üles ja sea oma ase korda!” Ja sedamaid ta tõusis üles. </p>
<p id="v35"><sup><small>35</small></sup>  Ja teda nägid kõik, kes elasid Lüddas ja Saaronis; ja need pöördusid Issanda poole. </p>
<h2> Peetrus äratab ellu naisjüngri Tabiita </h2>
<p id="v36"><sup><small>36</small></sup>  Aga Joppes oli keegi naisjünger, nimega Tabiita, mis meie keeli tähendab Hirv. See oli rikas häist tegudest ja armastusandidest, mida ta tegi. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Ja neil päevil sündis, et ta jäi haigeks ja suri. Ja nad pesid teda ja panid ta ülemisse tuppa. </p>
<p id="v38"><sup><small>38</small></sup>  Aga Lüdda oli Joppe lähedal. Kui jüngrid kuulsid, et Peetrus seal on, läkitasid nad kaks meest tema juurde ja palusid teda, et ta viibimata tuleks nende juurde. </p>
<p id="v39"><sup><small>39</small></sup>  Siis Peetrus tõusis ja läks nendega. Ja kui ta sinna jõudis, viisid nad ta ülemisse tuppa, ja kõik lesknaised astusid tema ümber, nutsid ja näitasid kuubi ja riideid, mis Hirv nende juures olles oli teinud. </p>
<p id="v40"><sup><small>40</small></sup>  Aga Peetrus ajas kõik välja, heitis põlvili ja palus Jumalat ning pöördus surnu poole ja ütles: „Tabiita, tõuse üles!” Siis avas see oma silmad, ja kui ta Peetrust nägi, tõusis ta istuma. </p>
<p id="v41"><sup><small>41</small></sup>  Aga Peetrus andis temale käe ja tõstis ta püsti. Siis ta kutsus sisse pühad ja lesed ja esitas teda neile elavana. </p>
<p id="v42"><sup><small>42</small></sup>  Aga see sai teatavaks kogu Joppes ja paljud uskusid Issandasse. </p>
<p id="v43"><sup><small>43</small></sup>  Ja Peetrus jäi mõneks päevaks Joppesse ühe nahkru Siimona juurde. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/8">Apostlite teod - Peatükk 8</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/10">Apostlite teod - Peatükk 10</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:1-9,20 <i>Pauluse pöördumine</i>: <a href="/et/The_Urantia_Book/100#p5_3">Ur 100:5.3</a>. </li>
  <li id="fn2"><a href="#cite2">↑</a> 9:1-20 <i>Pauluse kristlus</i>: <a href="/et/The_Urantia_Book/196#p2_1">Ur 196:2.1</a>. </li>
  <li id="fn3"><a href="#cite3">↑</a> 9:17 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn4"><a href="#cite4">↑</a> 9:36-42 <i>Dorkase maja Joppa linnas</i>: <a href="/et/The_Urantia_Book/130#p1_3">Ur 130:1.3</a>. </li>
  <li id="fn5"><a href="#cite5">↑</a> 9:43 <i>Siimoni, parkkija pöördumine</i>: <a href="/et/The_Urantia_Book/130#p1_3">Ur 130:1.3</a>. </li>
</ol>
</div>
