<!--
title: Apostlite teod - Peatükk 14
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/13">Apostlite teod - Peatükk 13</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/15">Apostlite teod - Peatükk 15</a></td>
      </tr>
    </tbody>
  </table>
</figure>
<h2> Paulus ja Barnabas Ikoonionis </h2>
<p id="v1"><sup><small>1</small></sup>  Aga Ikoonionis sündis, et nad üheskoos läksid juutide kogudusekotta ja kõnelesid nõnda, et niihästi suur hulk juute kui kreeklasi sai usklikuks. </p>
<p id="v2"><sup><small>2</small></sup>  Aga uskmatud juudid kihutasid üles ja ärritasid paganate meeled vihale vendade vastu. </p>
<p id="v3"><sup><small>3</small></sup>  Siis nad viibisid seal kauemat aega, kuulutades julgesti Issandat, kes andis tunnistuse oma armusõnale ja laskis sündida tunnustähti ja imetegusid nende käte läbi. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Aga linna rahvas jagunes kaheks: ühed olid juutide, teised apostlite poolt. </p>
<p id="v5"><sup><small>5</small></sup>  Kui siis paganad ja juudid oma ülematega ühel nõul tahtsid tulla nende kallale, et neid teotada ja kividega visata, </p>
<p id="v6"><sup><small>6</small></sup>  said nad seda teada ja põgenesid Lükaoonia linnadesse, Lüstrasse ja Derbesse ja nende ümbrusesse </p>
<p id="v7"><sup><small>7</small></sup>  ja kuulutasid seal evangeeliumi. </p>
<h2> Paulus ja Barnabas Lüstras </h2>
<p id="v8"><sup><small>8</small></sup>  Ja Lüstras istus mees, võimetu seisma, oma emaihust jalutu, kes ei olnud elades kõndinud. </p>
<p id="v9"><sup><small>9</small></sup>  See kuulis Pauluse kõnet. Ja kui Paulus teda silmas ning nägi, et tal oli usku terveks saada, </p>
<p id="v10"><sup><small>10</small></sup>  ütles ta suure häälega: „Tõuse püsti oma jalgele!” Ja ta kargas üles ja kõndis. </p>
<p id="v11"><sup><small>11</small></sup>  Aga kui rahvas nägi, mis Paulus oli teinud, siis nad tõstsid oma häält ning ütlesid lükaoonia keeli: „Jumalad on inimeste sarnastena alla tulnud meie juurde!” </p>
<p id="v12"><sup><small>12</small></sup>  Ja nad nimetasid Barnabast Zeusiks ja Paulust Hermeseks, sest tema oli see, kes kõneles. </p>
<p id="v13"><sup><small>13</small></sup>  Ja Zeusi preester linna aguli templist tõi härgi ja lillepärgi värava ette ja tahtis ohverdada ühes rahvaga. </p>
<p id="v14"><sup><small>14</small></sup>  Aga kui apostlid Barnabas ja Paulus seda kuulsid, rebestasid nad oma riided, kargasid hüüdes rahva sekka </p>
<p id="v15"><sup><small>15</small></sup>  ning ütlesid: „Mehed, miks te seda teete? Meie oleme niisamasugused nõdrad inimesed nagu teiegi ja kuulutame teile evangeeliumi, et te tühjest asjust pöörduksite elava Jumala poole, kes on teinud taeva ja maa ja mere ning kõik, mis nende sees on, <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  kes endisel põlvel on lasknud kõik rahvad käia omi teid, </p>
<p id="v17"><sup><small>17</small></sup>  ja siiski ei ole jätnud andmata enesest tunnistust, vaid on meile head teinud, ja on taevast meile andnud vihma ja head viljalist aega ja rooga ning on täitnud meie südame rõõmuga!” <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Nii kõneldes nad vaevalt vaigistasid rahva, et see neile ei ohverdaks. </p>
<p id="v19"><sup><small>19</small></sup>  Aga Antiookiast ja Ikoonionist tuli sinna juute ja need meelitasid hulga eneste poole ja viskasid Paulust kividega ning vedasid ta linnast välja, arvates, et ta on surnud. </p>
<p id="v20"><sup><small>20</small></sup>  Aga kui jüngrid olid tema ümber tulnud, tõusis ta üles ja läks linna. Ja järgmisel päeval ta läks ühes Barnabasega Derbesse. </p>
<h2> Tagasi Antiookiasse </h2>
<p id="v21"><sup><small>21</small></sup>  Ja kui nad selles linnas olid kuulutanud evangeeliumi ja saanud mõned jüngreiks, läksid nad tagasi Lüstrasse, Ikoonioni ja Antiookiasse ning </p>
<p id="v22"><sup><small>22</small></sup>  kinnitasid jüngrite hingi, manitsedes neid jääma ususse ning seletades, et meil mitme viletsuse kaudu tuleb minna Jumala riiki. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Ja kui nad neile igas koguduses käte pealepanemisega olid seadnud vanemad, jätsid nad paastudes ja palvetades nemad Issanda hooleks, kellesse need nüüd uskusid. </p>
<p id="v24"><sup><small>24</small></sup>  Siis nad käisid läbi Pisiidiamaa ja saabusid Pamfüüliasse. </p>
<p id="v25"><sup><small>25</small></sup>  Ja kui nad Perges olid sõna kuulutanud, läksid nad Ataaliasse. </p>
<p id="v26"><sup><small>26</small></sup>  Sealt nad purjetasid Antiookiasse, kust nad olid väljunud Jumala armu hooleks antuina sellele tööle, mille nad olid lõpetanud. </p>
<p id="v27"><sup><small>27</small></sup>  Ja kui nad olid saabunud, kogusid nad koguduse kokku ja kuulutasid, mis suuri asju Jumal oli teinud, olles nendega, ja et ta oli avanud paganaile usu ukse. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Ja nad viibisid seal kauemat aega jüngrite juures. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Acts_of_the_Apostles/13">Apostlite teod - Peatükk 13</a></td>
        <td><a href="/et/Bible/Acts_of_the_Apostles/Index">Indeks</a></td>
        <td><a href="/et/Bible/Acts_of_the_Apostles/15">Apostlite teod - Peatükk 15</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 14:3,26 <i>Issanda Jeesuse Kristuse arm</i>: <a href="/et/The_Urantia_Book/121#p8_8">Ur 121:8.8</a>. </li>
  <li id="fn2"><a href="#cite2">↑</a> 14:15 <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>.  <i>Jumal lõi taeva ja maa</i>: <a href="/et/The_Urantia_Book/1#p0_1">Ur 1:0.1</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Jumal kui kõige looja</i>: <a href="/et/The_Urantia_Book/0#p2_9">Ur 0:2.9</a>.  <i>Jumal lõi taeva ja maa</i>: <a href="/et/The_Urantia_Book/92#p6_6">Ur 92:6.6</a>.  <i>Jumal kui kontrollija</i>: <a href="/et/The_Urantia_Book/0#p2_9">Ur 0:2.9</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Taeva ja maa looja</i>: <a href="/et/The_Urantia_Book/128#p1_10">Ur 128:1.10</a>.  <i>Jumal lõi kõik</i>: <a href="/et/The_Urantia_Book/131#p2_2">Ur 131:2.2</a>. </li>
  <li id="fn3"><a href="#cite3">↑</a> 14:17 <i>Tuli rõõmu tooma</i>: <a href="/et/The_Urantia_Book/139#p6_5">Ur 139:6.5</a>. </li>
  <li id="fn4"><a href="#cite4">↑</a> 14:22 <i>Saabub kuningriiki viletsuse kaudu</i>: <a href="/et/The_Urantia_Book/136#p8_6">Ur 136:8.6</a>.  <i>Kuningriik viletsus ja rõõm</i>: <a href="/et/The_Urantia_Book/137#p6_5">Ur 137:6.5</a>. </li>
  <li id="fn5"><a href="#cite5">↑</a> 14:22b <i>Minge läbi viletsuse</i>: <a href="/et/The_Urantia_Book/178#p3_4">Ur 178:3.4</a>. </li>
  <li id="fn6"><a href="#cite6">↑</a> 14:27 <i>Ootusärev usk</i>: <a href="/et/The_Urantia_Book/195#p9_8">Ur 195:9.8</a>.  <i>Usk on avatud uks</i>: <a href="/et/The_Urantia_Book/138#p8_8">Ur 138:8.8</a>. </li>
</ol>
</div>
