<!--
title: Apostlite teod - Peatükk 4
description: 
published: true
date: 2023-11-8T20:21:2Z
tags: bible, bible—acts of the apostles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Acts_of_the_Apostles/3">
          <span class="mdi mdi-arrow-left-drop-circle"></span><span class="pl-2">Apostlite teod - Peatükk 3</span>
        </a>
        </td>
        <td>
        <a href="/et/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Acts_of_the_Apostles/5">
          <span class="pr-2">Apostlite teod - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Peetrus ja Johannes Suurkohtu ees </h2>
<p id="v1"><sup><small>1</small></sup>  Aga kui nad rahvale rääkisid, astusid nende juurde preestrid ja pühakoja pealik ja saduserid, </p>
<p id="v2"><sup><small>2</small></sup>  ja nende meel oli paha, et nemad õpetasid rahvast ja kuulutasid surnuist ülestõusmist Jeesuses. </p>
<p id="v3"><sup><small>3</small></sup>  Ja nad pistsid käed nende külge ja panid nad vangi järgmiseks päevaks, sest oli juba õhtu. </p>
<p id="v4"><sup><small>4</small></sup>  Aga paljud neist, kes Sõna kuulsid, uskusid; ja meeste arv tõusis ligi viie tuhandeni. </p>
<p id="v5"><sup><small>5</small></sup>  Järgmisel päeval sündis, et rahva ülemad ja vanemad ja kirjatundjad tulid kokku Jeruusalemma, </p>
<p id="v6"><sup><small>6</small></sup>  ka ülempreester Annas ja Kaifas ja Johannes ja Aleksandros ja niipalju kui neid oli ülempreestri soost. </p>
<p id="v7"><sup><small>7</small></sup>  Ja nad lasksid nad ette tuua ning küsitlesid neid: „Missuguse väega või kelle nimel te tegite seda?” </p>
<p id="v8"><sup><small>8</small></sup>  Siis Peetrus, täis Püha Vaimu, ütles neile: „Rahva ülemad ja vanemad! </p>
<p id="v9"><sup><small>9</small></sup>  Kui me täna peame kohtus aru andma vigasele inimesele tehtud heateost ja kelle läbi ta on terveks saanud, </p>
<p id="v10"><sup><small>10</small></sup>  siis olgu teile kõigile ja kogu Iisraeli rahvale teada, et Jeesuse Kristuse, Naatsaretlase nimel, kelle teie risti lõite ja kelle Jumal on surnuist üles äratanud, et tema läbi seisab see siin teie ees tervena. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Tema on see kivi, mille teie, kojaehitajad, olete ära põlanud ja mis on saanud nurgakiviks! </p>
<p id="v12"><sup><small>12</small></sup>  Ja ühegi muu sees ei ole päästet; sest ei ole antud taeva all inimestele ühtki muud nime, kelles meid päästetakse!” <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Aga kui nad Peetruse ja Johannese julgust nägid ja teada said, et nad on kirjatundmatud ja õppimatud mehed, panid nad seda imeks ja tundsid nad ära, et nad olid need, kes olid olnud Jeesusega. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Ja kui nad inimest, kes oli terveks saanud, nende juures nägid seisvat, ei olnud neil midagi öelda selle vastu, </p>
<p id="v15"><sup><small>15</small></sup>  vaid nad käskisid neid välja minna Suurkohtust, pidasid isekeskis nõu </p>
<p id="v16"><sup><small>16</small></sup>  ning ütlesid: „Mis me peame tegema nende inimestega, sest avalik ime on sündinud nende läbi ja on teada kõigile, kes Jeruusalemmas elavad, nõnda et me ei või seda salata. </p>
<p id="v17"><sup><small>17</small></sup>  Aga et seda laiemale ei levitataks rahva sekka, siis ähvardagem neid kõvasti, et nad enam ühelegi inimesele ei räägiks sel nimel!” </p>
<p id="v18"><sup><small>18</small></sup>  Ja nad kutsusid nad sisse ja keelasid neid midagi rääkimast ja õpetamast Jeesuse nimel. </p>
<p id="v19"><sup><small>19</small></sup>  Aga Peetrus ja Johannes kostsid neile ning ütlesid: „Kas on õige Jumala ees teid rohkem kuulata kui Jumalat? Otsustage ise. </p>
<p id="v20"><sup><small>20</small></sup>  Sest me ei või jätta rääkimata seda, mida oleme näinud ja kuulnud!” <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Aga nad ähvardasid neid ja lasksid nad vabaks, sest nad ei leidnud midagi, mille eest neid karistada, rahva pärast, sest kõik kiitsid Jumalat selle eest, mis oli sündinud. </p>
<p id="v22"><sup><small>22</small></sup>  Sest juba rohkem kui nelikümmend aastat vana oli inimene, kellele see tervekssaamise tunnustäht oli sündinud. </p>
<h2> Peetrus ja Johannes tulevad tagasi kaaslaste juurde </h2>
<p id="v23"><sup><small>23</small></sup>  Kui nad olid vabaks saanud, tulid nad omade juurde ja kuulutasid, mis ülempreestrid ja vanemad neile olid öelnud. </p>
<p id="v24"><sup><small>24</small></sup>  Aga kui need seda kuulsid, tõstsid nad ühel meelel häält Jumala poole ja ütlesid: „Issand, sina oled see Jumal, kes on teinud taeva ja maa ja mere ja kõik, mis nende sees on, <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  kes oled Püha Vaimu läbi oma sulase Taaveti suu kaudu öelnud: „Miks paganad möllavad ja rahvad mõtlevad tühja? <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Ilmamaa kuningad on kokku astunud ja ülemad on kogunenud ühte Issanda vastu ning tema Võitu vastu?” </p>
<p id="v27"><sup><small>27</small></sup>  Sest tõepoolest on selles linnas sinu püha sulase Jeesuse vastu, kelle sa oled võidnud, kogunenud ühte paganatega ja Iisraeli rahvaga Heroodes ja Pontius Pilaatus, </p>
<p id="v28"><sup><small>28</small></sup>  et teha seda, mis sinu käsi ja nõu oli enne määranud, et see pidi sündima. </p>
<p id="v29"><sup><small>29</small></sup>  Ja nüüd vaata, Issand, nende ähvardamistele ja anna oma sulastele kõige julgusega rääkida sinu sõna, </p>
<p id="v30"><sup><small>30</small></sup>  oma kätt sirutades selleks, et tervekssaamised ning tunnustähed ja imed sünniksid sinu püha sulase Jeesuse nime läbi!” </p>
<p id="v31"><sup><small>31</small></sup>  Ja kui nad olid palvetanud, kõikus paik, kus nad koos olid, ning nad kõik said täis Püha Vaimu ja rääkisid Jumala sõna julgesti. <sup id="cite8"><a href="#fn8">[8]</a></sup></p>
<h2> Ühine varandus </h2>
<p id="v32"><sup><small>32</small></sup>  Ja usklike hulk oli üks süda ja üks hing; ja ükski ei öelnud oma varanduse kohta, et see on tema oma, vaid kõik oli neil ühine. <sup id="cite9"><a href="#fn9">[9]</a></sup></p>
<p id="v33"><sup><small>33</small></sup>  Ja apostlid tunnistasid suure väega Issanda Jeesuse ülestõusmist, ja suur arm oli nende kõikide juures. <sup id="cite10"><a href="#fn10">[10]</a></sup></p>
<p id="v34"><sup><small>34</small></sup>  Ei olnud ka ühtki vaest nende seas; sest kellel olid põllud või majad, need müüsid need ära ning tõid müüdud asjade hinna </p>
<p id="v35"><sup><small>35</small></sup>  ja panid selle apostlite jalgade ette. Igaühele jagati siis sedamööda, kuidas ta vajas. </p>
<p id="v36"><sup><small>36</small></sup>  Aga Joosep, keda apostlid lisanimega hüüdsid Barnabaseks - see on meie keeli Trööstija - leviit, Küprose saarelt pärit, </p>
<p id="v37"><sup><small>37</small></sup>  kellel oli põld, müüs selle ära ja tõi hinna ja pani selle apostlite jalgade ette. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Acts_of_the_Apostles/3">
          <span class="mdi mdi-arrow-left-drop-circle"></span><span class="pl-2">Apostlite teod - Peatükk 3</span>
        </a>
        </td>
        <td>
        <a href="/et/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Acts_of_the_Apostles/5">
          <span class="pr-2">Apostlite teod - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 4:10-12 <i>Kuulutatud "evangeelium"</i>: <a href="/et/The_Urantia_Book/195#p0_2">Ur 195:0.2</a>.  <i>Usk ülestõusmisesse</i>: <a href="/et/The_Urantia_Book/190#p0_4">Ur 190:0.4</a>. </li>
  <li id="fn2"><a href="#cite2">↑</a> 4:12 <i>Jumala päästmise evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Päästmise evangeelium</i>: <a href="/et/The_Urantia_Book/190#p4_1">Ur 190:4.1</a>. </li>
  <li id="fn3"><a href="#cite3">↑</a> 4:13 <i>Õppimata galilealased</i>: <a href="/et/The_Urantia_Book/195#p6_9">Ur 195:6.9</a>.  <i>Teadmatud ja õppimatud mehed</i>: <a href="/et/The_Urantia_Book/139#p0_4">Ur 139:0.4</a>. </li>
  <li id="fn4"><a href="#cite4">↑</a> 4:20 <i>Räägi ainult seda, mida kuuldud; mitte kuuldut</i>: <a href="/et/The_Urantia_Book/138#p8_4">Ur 138:8.4</a>. </li>
  <li id="fn5"><a href="#cite5">↑</a> 4:24 <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Jumal kui kõige looja</i>: <a href="/et/The_Urantia_Book/0#p2_9">Ur 0:2.9</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Jumal lõi taeva ja maa</i>: <a href="/et/The_Urantia_Book/92#p6_6">Ur 92:6.6</a>.  <i>Jumal lõi kõik</i>: <a href="/et/The_Urantia_Book/131#p2_2">Ur 131:2.2</a>.  <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>.  <i>Jumal lõi maailma ja kõik selles</i>: <a href="/et/The_Urantia_Book/95#p5_9">Ur 95:5.9</a>.  <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>.  <i>Jumal lõi taeva ja maa</i>: <a href="/et/The_Urantia_Book/1#p0_1">Ur 1:0.1</a>.  <i>Taeva ja maa looja</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn6"><a href="#cite6">↑</a> 4:25 <i>Miks paganad raevutsevad</i>: <a href="/et/The_Urantia_Book/155#p1_3">Ur 155:1.3</a>. </li>
  <li id="fn7"><a href="#cite7">↑</a> 4:25-26 <i>Miks paganad raevutsevad</i>: <a href="/et/The_Urantia_Book/155#p1_1">Ur 155:1.1</a>. </li>
  <li id="fn8"><a href="#cite8">↑</a> 4:31b-32 <i>2. osa: kõik täis vaimu</i>: <a href="/et/The_Urantia_Book/194#p4_3">Ur 194:4.3</a>. </li>
  <li id="fn9"><a href="#cite9">↑</a> 4:32 <i>Vaimu ühtsus</i>: <a href="/et/The_Urantia_Book/194#p3_17">Ur 194:3.17</a>. </li>
  <li id="fn10"><a href="#cite10">↑</a> 4:33 <i>Kuulutage evangeeliumi suure väega</i>: <a href="/et/The_Urantia_Book/181#p2_11">Ur 181:2.11</a>. </li>
</ol>
</div>
