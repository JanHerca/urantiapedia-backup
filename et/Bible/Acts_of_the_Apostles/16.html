<!--
title: Apostlite teod - Peatükk 16
description: 
published: true
date: 2023-11-8T20:21:2Z
tags: bible, bible—acts of the apostles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Acts_of_the_Apostles/15">
          <span class="mdi mdi-arrow-left-drop-circle"></span><span class="pl-2">Apostlite teod - Peatükk 15</span>
        </a>
        </td>
        <td>
        <a href="/et/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Acts_of_the_Apostles/17">
          <span class="pr-2">Apostlite teod - Peatükk 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Timoteos saab Pauluse kaaslaseks </h2>
<p id="v1"><sup><small>1</small></sup>  Ja ta saabus Derbesse ja Lüstrasse. Ja vaata, seal oli üks jünger, Timoteos nimi, uskliku juudi naise poeg; aga ta isa oli kreeklane. </p>
<p id="v2"><sup><small>2</small></sup>  Sellele andsid Lüstras ja Ikoonionis olijad vennad hea tunnistuse. </p>
<p id="v3"><sup><small>3</small></sup>  Teda tahtis Paulus enesele saatjaks teele. Ja ta võttis ning lõikas ta ümber juutide pärast, kes olid neis paigus; sest nad teadsid kõik, et tema isa oli kreeklane. </p>
<p id="v4"><sup><small>4</small></sup>  Aga kui nad käisid linnast linna, käskisid nad usklikke pidada neid seadmisi, mis apostlid ja vanemad Jeruusalemmas olid otsustanud. </p>
<p id="v5"><sup><small>5</small></sup>  Siis kinnitati kogudusi usus ja liikmete arv kasvas päev-päevalt. </p>
<h2> Pauluse teekond läbi Väike-Aasia </h2>
<p id="v6"><sup><small>6</small></sup>  Ja nemad käisid läbi Früügia- ja Galaatiamaa, sest Püha Vaim oli neid keelanud sõna rääkimast Aasias. </p>
<p id="v7"><sup><small>7</small></sup>  Jõudes Müüsiani üritasid nad matkata Bitüüniasse, kuid Jeesuse Vaim ei lasknud neid mitte. </p>
<p id="v8"><sup><small>8</small></sup>  Siis nad läksid mööda Müüsiast ja tulid alla Troasse. </p>
<p id="v9"><sup><small>9</small></sup>  Ja Paulus nägi öösel nägemuse: Makedoonia mees seisis ja palus teda ning ütles: „Tule alla Makedooniasse ja aita meid!” </p>
<p id="v10"><sup><small>10</small></sup>  Kui ta seda nägemust oli näinud, siis me püüdsime kohe välja minna Makedooniasse ja me olime julged selles, et Issand meid oli kutsunud neile evangeeliumi kuulutama. </p>
<h2> Paulus Filipis </h2>
<p id="v11"><sup><small>11</small></sup>  Me läksime Troast teele ja tulime otsekohe Samotraakesse ja järgmisel päeval Neapolisse </p>
<p id="v12"><sup><small>12</small></sup>  ja sealt Filipisse, mis on esimesi linnu tolles Makedoonia osas, asulinn. Sinna linna me jäime peatama mõneks päevaks. </p>
<p id="v13"><sup><small>13</small></sup>  Ja hingamispäeval me läksime linnast välja jõe äärde, kus neil oli kombeks käia palvusel, ja istusime maha ning kõnelesime naistele, kes olid kokku tulnud. </p>
<p id="v14"><sup><small>14</small></sup>  Ja ka üks jumalakartlik naine, nimega Lüüdia, purpurimüüja Tüatiira linnast, kuulas jutlust. Tema südame avas Issand, et ta pani tähele seda, mida Paulus rääkis. </p>
<p id="v15"><sup><small>15</small></sup>  Aga kui tema ja ta pere olid ristitud, palus ta meid ning ütles: „Kui te arvate, et ma olen saanud usklikuks Issandasse, siis tulge mu kotta ja jääge sinna!” Ja ta käis meile peale. </p>
<p id="v16"><sup><small>16</small></sup>  Aga sündis, kui me läksime palvusele, et meile tuli vastu tüdruk, kellel oli lausuja vaim. See tõi oma isandaile palju kasu lausumisega. </p>
<p id="v17"><sup><small>17</small></sup>  Tema tuli Paulusele ja meile järele, kisendas ning ütles: „Need inimesed on kõige kõrgema Jumala sulased, kes teile kuulutavad õndsuse teed!” <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Ja seda ta tegi mitu päeva. Aga Paulusel oli sellepärast meel haige, ja ta pöördus ümber ning ütles vaimule: „Ma käsin sind Jeesuse Kristuse nimel välja minna tema seest!” Ja vaim läks välja samal tunnil. </p>
<h2> Pauluse ja Siilase vangistamine ja vabanemine </h2>
<p id="v19"><sup><small>19</small></sup>  Aga kui tüdruku isandad nägid, et nende kasu lootus oli lõppenud, võtsid nad Pauluse ja Siilase kinni ja vedasid nad turule ülemate juurde. </p>
<p id="v20"><sup><small>20</small></sup>  Ja nad viisid nad pealikute ette ning ütlesid: „Need inimesed teevad meie linna rahutuks ja nad on juudid! </p>
<p id="v21"><sup><small>21</small></sup>  Nad kuulutavad kombeid, mida meil kui roomlasil ei sünni vastu võtta ega täita!” </p>
<p id="v22"><sup><small>22</small></sup>  Ja rahvas tõusis nende vastu. Ja pealikud käskisid kiskuda nende riided seljast ja neid vitstega peksta. </p>
<p id="v23"><sup><small>23</small></sup>  Ja kui nad neile olid palju hoope andnud, viskasid nad nemad vanglasse ja käskisid vangihoidjal neid hoolsasti valvata. </p>
<p id="v24"><sup><small>24</small></sup>  Niisuguse kange käsu saanud, heitis ta nad kõige kindlamasse vangihoonesse ja pani nende jalad pakku. </p>
<p id="v25"><sup><small>25</small></sup>  Aga keskööl palvetasid Paulus ja Siilas ning kiitsid lauldes Jumalat. Ja vangid kuulsid neid. </p>
<p id="v26"><sup><small>26</small></sup>  Siis äkitselt sündis suur maavärisemine, nii et vangihoone alused vabisesid; ja sedamaid läksid kõik uksed lahti, ka kõikide köidikud pääsesid valla! </p>
<p id="v27"><sup><small>27</small></sup>  Kui nüüd vangihoidja unest ärkas ja nägi vangitorni uksed avatud olevat, tõmbas ta mõõga ja tahtis enesele otsa teha, sest ta mõtles, et vangid on ära karanud. </p>
<p id="v28"><sup><small>28</small></sup>  Aga Paulus hüüdis suure häälega ning ütles: „Ära tee enesele kurja, sest me oleme kõik siin!” </p>
<p id="v29"><sup><small>29</small></sup>  Siis ta küsis tuld, kargas sisse, heitis värisedes Pauluse ja Siilase ette maha, </p>
<p id="v30"><sup><small>30</small></sup>  tõi nad ka välja ning ütles: „Isandad, mis ma pean tegema, et ma õndsaks saaksin?” <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Aga nemad ütlesid: „Usu Issandasse Jeesusesse, siis saad õndsaks sina ja su pere!” <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Ja nad kuulutasid temale Issanda sõna ja kõigile, kes olid tema kojas. </p>
<p id="v33"><sup><small>33</small></sup>  Tema võttis nad sel öötunnil enese juurde ja pesi nende haavad. Ja ta ristiti sedamaid ja kõik tema pere. </p>
<p id="v34"><sup><small>34</small></sup>  Siis ta viis nad oma kotta, tõi toitu lauale ja oli väga rõõmus, et ta kogu oma perega oli saanud usklikuks Jumalasse. </p>
<p id="v35"><sup><small>35</small></sup>  Kui valgeks läks, läkitasid pealikud kohtusulased ütlema: „Lase need inimesed lahti!” </p>
<p id="v36"><sup><small>36</small></sup>  Siis vangihoidja teatas need sõnad Paulusele, öeldes: „Pealikud on siia läkitanud sõna, et teid tuleb lahti lasta; seepärast väljuge nüüd ja minge rahuga!” </p>
<p id="v37"><sup><small>37</small></sup>  Aga Paulus ütles neile: „Nad on meid avalikult peksnud ilma kohut mõistmata, ja me oleme Rooma kodanikud; nad on meid heitnud vangitorni ja nüüd nad tahavad meid salaja välja lükata. Nõnda ei tohi olla! Vaid tulgu nad ise ja saatku meid välja!” <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  Kohtusulased teatasid need sõnad pealikuile. Need lõid kartma, kui nad kuulsid neid Rooma kodanikud olevat. </p>
<p id="v39"><sup><small>39</small></sup>  Ja nad tulid ning rääkisid nendega lahkesti, tõid nad välja vangist ja palusid neid linnast ära minna. </p>
<p id="v40"><sup><small>40</small></sup>  Siis nad tulid vanglast välja ja läksid Lüüdia juurde. Ja kui nad olid vendi näinud, siis nad kinnitasid neid ja läksid ära. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Acts_of_the_Apostles/15">
          <span class="mdi mdi-arrow-left-drop-circle"></span><span class="pl-2">Apostlite teod - Peatükk 15</span>
        </a>
        </td>
        <td>
        <a href="/et/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Acts_of_the_Apostles/17">
          <span class="pr-2">Apostlite teod - Peatükk 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 16:17 <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Most Highs</i>: <a href="/et/The_Urantia_Book/43#p3_1">Ur 43:3.1</a>.  <i>Jumala päästmise evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>.  <i>Päästmise evangeelium</i>: <a href="/et/The_Urantia_Book/190#p4_1">Ur 190:4.1</a>. </li>
  <li id="fn2"><a href="#cite2">↑</a> 16:30-31,33 <i>Sissepääs usu kaudu</i>: <a href="/et/The_Urantia_Book/170#p5_13">Ur 170:5.13</a>. </li>
  <li id="fn3"><a href="#cite3">↑</a> 16:31 <i>Koostöö ja nõusolek</i>: <a href="/et/The_Urantia_Book/110#p2_2">Ur 110:2.2</a>. </li>
  <li id="fn4"><a href="#cite4">↑</a> 16:37-39 <i>Paulus oli Rooma kodanik</i>: <a href="/et/The_Urantia_Book/121#p1_2">Ur 121:1.2</a>. </li>
</ol>
</div>
