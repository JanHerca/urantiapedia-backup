<!--
title: Aamos - Peatükk 5
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Amos/4">Aamos - Peatükk 4</a></td>
        <td><a href="/et/Bible/Amos/Index">Indeks</a></td>
        <td><a href="/et/Bible/Amos/6">Aamos - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge seda kõnet, nutulaulu, mida ma alustan teie pärast, Iisraeli sugu! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  On langenud, ei tõuse enam Iisraeli neitsi; lamab märkamatult omal maal, ükski ei aita teda üles! </p>
<p id="v3"><sup><small>3</small></sup>  Sest nõnda ütleb Issand Jehoova: linna, kust välja läks tuhat, jääb järele sada, ja kust välja läks sada, jääb järele kümme Iisraeli soole! </p>
<p id="v4"><sup><small>4</small></sup>  Sest Jehoova ütleb Iisraeli soole nõnda: otsige mind, et te jääksite elama! </p>
<p id="v5"><sup><small>5</small></sup>  Ärge otsige Peetelit, ärge minge Gilgalisse, ärge läbige Beer-Sebat; sest Gilgal läheb hoopiski vangi ja Peetelist saab õudne paik! </p>
<p id="v6"><sup><small>6</small></sup>  Otsige Jehoovat, et te jääksite elama, et ta tulena ei tungiks Joosepi kotta ega põletaks seda, ilma et Peetelil oleks kustutajat, </p>
<p id="v7"><sup><small>7</small></sup>  teie, kes muudate õiguse koirohuks ja paiskate maha õigluse! </p>
<p id="v8"><sup><small>8</small></sup>  Tema, kes on teinud Sõela- ja Vardatähed, kes muudab pimeduse hommikuks ja pimendab päeva ööks, kes kutsub mereveed ja valab need maa peale - Jehoova on tema nimi - <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  tema on, kes laseb tulla hukatuse tugevale ja toob hävingu kindlale linnale! </p>
<p id="v10"><sup><small>10</small></sup>  Nad vihkavad noomijat väravas ja põlgavad seda, kes räägib tõtt! </p>
<p id="v11"><sup><small>11</small></sup>  Seepärast, et te tõstate viletsale renti ja võtate temalt viljamaksu, siis, kuigi te ehitate tahutud kividest kodasid, teie neis ei ela, istutate toredaid viinamägesid, teie neist viina ei joo! </p>
<p id="v12"><sup><small>12</small></sup>  Sest ma tean, et teie üleastumisi on palju ja teie patud on suured: te kiusate taga õiget, võtate vaikimisraha ja tõukate vaesed väravas kõrvale! </p>
<p id="v13"><sup><small>13</small></sup>  Sellepärast mõistlik vaikib sel ajal, sest see on kuri aeg! </p>
<p id="v14"><sup><small>14</small></sup>  Otsige head, aga mitte kurja, et te jääksite elama! Siis on teiega Jehoova, vägede Jumal, nõnda nagu te ütlete! <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Vihake kurja ja armastage head, pange väravas kehtima õigus: vahest Jehoova, vägede Jumal, annab armu Joosepi jäägile! </p>
<p id="v16"><sup><small>16</small></sup>  Seepärast ütleb Jehoova, vägede Jumal, Issand, nõnda: kõigil turgudel on kaebus ja kõigil tänavail öeldakse: „Häda, häda!” Põllumehi kutsutakse leinama ja nutulaulu oskajaid kaebusele! </p>
<p id="v17"><sup><small>17</small></sup>  Ja kõigil viinamägedel on kaebus, sest mina lähen su keskelt läbi, ütleb Jehoova! </p>
<p id="v18"><sup><small>18</small></sup>  Häda neile, kes igatsevad Jehoova päeva! Milleks teile Jehoova päev? See on pimedus, aga mitte valgus! </p>
<p id="v19"><sup><small>19</small></sup>  See on, nagu keegi põgeneb lõukoera eest, aga temale tuleb vastu karu; või nagu keegi tuleb kotta, nõjatub käega seinale, aga teda salvab madu! </p>
<p id="v20"><sup><small>20</small></sup>  Eks ole Jehoova päev pimedus, aga mitte valgus? See on sünge ja sel pole sära! </p>
<p id="v21"><sup><small>21</small></sup>  Ma vihkan, ma põlgan teie pühi ja mulle ei meeldi lõhn teie pühalikel koosolekuil! <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Sest kuigi te toote mulle oma põletus- ja roaohvreid, ei ole mul hea meel ja ma ei vaatagi teie tänuohvri nuumveise peale! </p>
<p id="v23"><sup><small>23</small></sup>  Saada ära mu eest oma laulude kära ja ma ei taha kuulda su naablite mängu! </p>
<p id="v24"><sup><small>24</small></sup>  Aga õigus voolaku nagu vesi ja õiglus nagu kuivamatu jõgi! </p>
<p id="v25"><sup><small>25</small></sup>  Kas tõite mulle kõrbes tapa- ja roaohvreid nelikümmend aastat, Iisraeli sugu? </p>
<p id="v26"><sup><small>26</small></sup>  Sellepärast te peate kandma oma kuningat Sikkutit ja oma tähejumalat Kiijunit, kujusid, mis te enestele olete teinud! <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Ja ma viin teid vangi teispoole Damaskust, ütleb Jehoova, kelle nimi on Vägede Jumal! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Amos/4">Aamos - Peatükk 4</a></td>
        <td><a href="/et/Bible/Amos/Index">Indeks</a></td>
        <td><a href="/et/Bible/Amos/6">Aamos - Peatükk 6</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:1-27 <i>Amose ähvardus ja hoiatus</i>: <a href="/et/The_Urantia_Book/97#p8_3">Ur 97:8.3</a>. </li>
  <li id="fn2"><a href="#cite2">↑</a> 5:8 <i>2. osa: Otsige taeva loojat</i>: <a href="/et/The_Urantia_Book/97#p4_3">Ur 97:4.3</a>.  <i>Meie tähtede kaaslased</i>: <a href="/et/The_Urantia_Book/41#p3_1">Ur 41:3.1</a>. </li>
  <li id="fn3"><a href="#cite3">↑</a> 5:14-15 <i>Pühakiri loetud: Otsige head, mitte kurja</i>: <a href="/et/The_Urantia_Book/126#p4_3">Ur 126:4.3</a>. </li>
  <li id="fn4"><a href="#cite4">↑</a> 5:21-24 <i>Rituaal vs õiglus</i>: <a href="/et/The_Urantia_Book/97#p4_4">Ur 97:4.4</a>. </li>
  <li id="fn5"><a href="#cite5">↑</a> 5:26 <i>Astroloogia</i>: <a href="/et/The_Urantia_Book/90#p2_5">Ur 90:2.5</a>. </li>
</ol>
</div>
