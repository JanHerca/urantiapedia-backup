<!--
title: Aamos - Peatükk 9
description: 
published: true
date: 2022-10-6T9:46:8Z
tags: bible, bible—amos
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Amos/8">Aamos - Peatükk 8</a></td>
        <td><a href="/et/Bible/Amos/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma nägin, et Issand seisis altari juures ja ütles: „Löö sambanupu peale, nõnda et läved vabiseksid ja tükid langeksid neile kõigile pähe! Siis ma tapan mõõgaga viimsedki neist! Ükski neist ei saa põgeneda ja ükski neist ei pääse pakku! </p>
<p id="v2"><sup><small>2</small></sup>  Kuigi nad sisse murraksid surmavalda, mu käsi võtaks nad sealtki; ja kuigi nad läheksid üles taevasse, ma tooksin nad alla sealtki! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Kuigi nad poeksid peitu Karmeli tippu, ma otsiksin ja võtaksin nad ära sealtki; ja kuigi nad läheksid varjule mu silma eest mere põhja, ma käsiksin madusid neid salvata sealgi! </p>
<p id="v4"><sup><small>4</small></sup>  Kuigi nad läheksid vangi oma vaenlaste ees, ma käsiksin mõõka neid tappa sealgi! Ja ma pööran oma silmad nende vastu, kurjaks, aga mitte heaks!” <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Issand, vägede Jehoova, kes puudutab maa kõikuma, nõnda et kõik selle elanikud leinavad, et see kõik tõuseb jõena ja jälle alaneb nagu Egiptuse Niilus, </p>
<p id="v6"><sup><small>6</small></sup>  kes ehitab oma ülemised toad taevasse ja püstitab maa kohale oma võlvi, kes kutsub mereveed ja valab need maa peale - Jehoova on tema nimi! </p>
<p id="v7"><sup><small>7</small></sup>  Eks ole teie, Iisraeli lapsed, mulle etiooplastega üheväärsed? Eks ole mina toonud Iisraeli Egiptusemaalt, vilistid Kaftoorist ja süürlased Kiirist? </p>
<p id="v8"><sup><small>8</small></sup>  Vaata, Issanda Jehoova silmad on patuse kuningriigi vastu ja ma hävitan selle maapinnalt! Ometi ma ei hävita sootuks Jaakobi sugu, ütleb Jehoova! </p>
<p id="v9"><sup><small>9</small></sup>  Sest vaata, ma annan käsu ja sõelun Iisraeli sugu kõigi paganate seas, otsekui sõelaga sõelutakse: ivagi ei lange maha! <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Mõõga läbi surevad kõik mu rahva patused, kes ütlevad: „Õnnetus ei tule meile ega taba meid!” </p>
<p id="v11"><sup><small>11</small></sup>  Sel päeval ma püstitan jälle Taaveti lagunenud hüti, müürin kinni ta praod, püstitan jälle ta varemed ja ehitan ta üles, nagu ta oli muistseil päevil, </p>
<p id="v12"><sup><small>12</small></sup>  et nad saaksid pärida Edomi jäägi ja kõik rahvad, kelle üle on nimetatud minu nimi, ütleb Jehoova, kes seda teeb! </p>
<p id="v13"><sup><small>13</small></sup>  Vaata, päevad tulevad, ütleb Jehoova, mil kündja jõuab järele lõikajale ja viinamarjasõtkuja seemne külvajale; siis mäed tilguvad värsket viina ja kõik künkad sulavad! </p>
<p id="v14"><sup><small>14</small></sup>  Siis ma pööran oma Iisraeli rahva vangipõlve, nad ehitavad üles hävitatud linnad ja elavad neis; nad istutavad viinamägesid ja joovad nende viina, nad teevad rohuaedu ja söövad nende vilja! </p>
<p id="v15"><sup><small>15</small></sup>  Ma istutan nad nende omale maale ja enam ei kitkuta neid ära nende maalt, mille ma neile olen andnud, ütleb Jehoova, sinu Jumal!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Amos/8">Aamos - Peatükk 8</a></td>
        <td><a href="/et/Bible/Amos/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:2 <i>Kuigi nad kaevavad põrgusse</i>: <a href="/et/The_Urantia_Book/97#p4_3">Ur 97:4.3</a>. </li>
  <li id="fn2"><a href="#cite2">↑</a> 9:4 <i>Kuigi nad lähevad vangi</i>: <a href="/et/The_Urantia_Book/97#p4_3">Ur 97:4.3</a>. </li>
  <li id="fn3"><a href="#cite3">↑</a> 9:9 <i>Ma sõelutan Iisraeli maja</i>: <a href="/et/The_Urantia_Book/97#p4_3">Ur 97:4.3</a>. </li>
</ol>
</div>
