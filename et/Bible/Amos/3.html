<!--
title: Aamos - Peatükk 3
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Amos/2">Aamos - Peatükk 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Amos/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Amos/4">Aamos - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge seda sõna, mis Jehoova on kõnelnud teie kohta, Iisraeli lapsed, kogu selle suguseltsi kohta, kelle ma tõin Egiptusemaalt ära, öeldes: </p>
<p id="v2"><sup><small>2</small></sup>  mina tunnustan ainult teid kõigist maa suguvõsadest; seepärast ma karistan teid kõigi teie süütegude pärast! </p>
<p id="v3"><sup><small>3</small></sup>  Kas kaks kõnnivad ühes, ilma et oleksid ühes nõus? </p>
<p id="v4"><sup><small>4</small></sup>  Kas lõukoer möirgab metsas, kui tal pole saaki? Kas noor lõukoer häälitseb koopas, ilma et oleks midagi püüdnud? </p>
<p id="v5"><sup><small>5</small></sup>  Kas lind langeb maas olevasse paela, kui temale ei ole pandud püünist? Kas pael tõuseb maapinnalt, ilma et oleks midagi püüdnud? </p>
<p id="v6"><sup><small>6</small></sup>  Kas linnas puhutakse sarve, ilma et rahvas ehmuks? Kas linnas juhtub õnnetus, mida Jehoova ei ole teinud? </p>
<p id="v7"><sup><small>7</small></sup>  Tõesti, Issand Jehoova ei tee midagi ilmutamata oma nõu oma sulaseile prohveteile! </p>
<p id="v8"><sup><small>8</small></sup>  Lõukoer möirgab - kes ei kardaks! Issand Jehoova räägib - kes ei ennustaks! </p>
<p id="v9"><sup><small>9</small></sup>  Kuulutage Asdodi paleedele ja paleedele Egiptusemaal ning öelge: kogunege Samaaria mägedele ja vaadake suuri segadusi tema keskel ning rõhumisi tema sees! </p>
<p id="v10"><sup><small>10</small></sup>  Nemad ei oska teha õigust, ütleb Jehoova; nad kuhjavad ülekohut ja vägivalda oma paleedesse! </p>
<p id="v11"><sup><small>11</small></sup>  Seepärast ütleb Issand Jehoova nõnda: vaenlane piirab maad, sinult võetakse su võim ja su paleed rüüstatakse! </p>
<p id="v12"><sup><small>12</small></sup>  Nõnda ütleb Jehoova: otsekui karjane päästab lõukoera suust paar koiba või kõrvaotsukese, nõnda päästetakse Iisraeli lapsed, kes Samaarias istuvad toredail asemeil ja Damaskuse voodites! </p>
<p id="v13"><sup><small>13</small></sup>  Kuulge, ja hoiatage Jaakobi sugu, ütleb Issand Jehoova, vägede Jumal! <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Sest päeval, mil ma karistan Iisraeli tema üleastumise pärast, ma karistan Peeteli altareid: altari sarved raiutakse ära ja need langevad maha! </p>
<p id="v15"><sup><small>15</small></sup>  Ja ma löön puruks talvekoja ühes suvekojaga, elevandiluust kojad hävivad ja paljud kojad kaovad, ütleb Jehoova! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 3:13 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
</ol>
</div>
