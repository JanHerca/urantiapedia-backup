<!--
title: Aamos - Peatükk 6
description: 
published: true
date: 2022-10-6T9:46:8Z
tags: bible, bible—amos
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Amos/5">Aamos - Peatükk 5</a></td>
        <td><a href="/et/Bible/Amos/Index">Indeks</a></td>
        <td><a href="/et/Bible/Amos/7">Aamos - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Häda muretuile Siionis ja julgeile Samaaria mäel, rahvaist esimese tähtsaile meestele, kelle juurde tuleb Iisraeli sugu! </p>
<p id="v2"><sup><small>2</small></sup>  Minge Kalnesse ja vaadake, ja sealt minge suurde Hamatisse; siis minge alla vilistide Gatti: kas need on neist kuningriikidest paremad? Ons nende raja teie rajast suurem? </p>
<p id="v3"><sup><small>3</small></sup>  Häda teile, kes peate kaugeks kurja päeva, aga toote ligidale vägivalla aasta, </p>
<p id="v4"><sup><small>4</small></sup>  kes magate elevandiluust voodites ja aelete oma asemeil, sööte talled karjast ja vasikad nuumlaudast, </p>
<p id="v5"><sup><small>5</small></sup>  kes sepitsete laule naabli saatel, valmistate endile mänguriistu nagu Taavet, </p>
<p id="v6"><sup><small>6</small></sup>  kes joote karikaist viina ja võiate endid parima õliga, aga Joosepi hukkumine ei tee teile haiget! </p>
<p id="v7"><sup><small>7</small></sup>  Seepärast nad viiakse nüüd vangi esimeste viidavate seas ja nende aelemispeol on lõpp! </p>
<p id="v8"><sup><small>8</small></sup>  Issand Jehoova on vandunud oma hinge juures! Jehoova, vägede Jumal, ütleb: ma ei salli Jaakobi kõrkust, ma vihkan tema paleesid; ma loovutan linna ja kõik, kes selles on! </p>
<p id="v9"><sup><small>9</small></sup>  Ja kui siis ka kümme meest ühte kotta alles jääb, surevad needki! </p>
<p id="v10"><sup><small>10</small></sup>  Ja kui kellegi sugulane ja laibapõletaja teda võtab, et luid kojast välja viia, ja küsib siis sellelt, kes on koja kaugeimas nurgas: „Kas sinu juures on veel keegi?” siis vastab see: „Ei ole!” Aga tema ütleb: „Vait!” Sest Jehoova nime ei tohi nimetada! </p>
<p id="v11"><sup><small>11</small></sup>  Sest vaata, Jehoova käsib ja suur koda lüüakse tükkideks ning väike koda kildudeks! </p>
<p id="v12"><sup><small>12</small></sup>  Kas hobused saavad joosta kaljul või küntakse seda härgadega, et pöörate õiguse mürgiks ja õigluse vilja koirohuks, </p>
<p id="v13"><sup><small>13</small></sup>  teie, kes rõõmutsete Lo-Debari pärast, kes ütlete: „Eks me ole omast jõust võtnud enestele Karnaimi?” </p>
<p id="v14"><sup><small>14</small></sup>  Jah, vaata, ma lasen tõusta teie vastu ühe rahva, Iisraeli sugu, ütleb Jehoova, vägede Jumal, ja nad suruvad teid Hamati teelahkmeni, Lagendikujõeni! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Amos/5">Aamos - Peatükk 5</a></td>
        <td><a href="/et/Bible/Amos/Index">Indeks</a></td>
        <td><a href="/et/Bible/Amos/7">Aamos - Peatükk 7</a></td>
      </tr>
    </tbody>
  </table>
</figure>
