<!--
title: Aamos - Peatükk 4
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Amos/3">Aamos - Peatükk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Amos/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Amos/5">Aamos - Peatükk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge seda sõna, Baasani lehmad, kes olete Samaaria mäel, kes rõhute viletsaid ja teete liiga vaestele, kes ütlete oma isandaile: „Tooge meile juua!” </p>
<p id="v2"><sup><small>2</small></sup>  Issand Jehoova on vandunud oma pühaduse juures: vaata, teile tulevad tõesti päevad, mil teid tõmmatakse üles haakidega ja viimsedki teist kalapüügikonksudega! </p>
<p id="v3"><sup><small>3</small></sup>  Te peate väljuma müüriaukudest, igaüks üksikult, ja teid heidetakse Harmonile, ütleb Jehoova! </p>
<p id="v4"><sup><small>4</small></sup>  Minge Peetelisse ja astuge käsust üle, veel rohkem astuge käsust üle Gilgalis: tooge hommikuti oma tapaohvreid, iga kolme päeva järel oma kümniseid! </p>
<p id="v5"><sup><small>5</small></sup>  Suitsutage hapnenust tänuohvrit ja kutsuge üles vabatahtlikeks andideks, tehke need teatavaks, sest nõnda te seda armastate, Iisraeli lapsed, ütleb Issand Jehoova! </p>
<p id="v6"><sup><small>6</small></sup>  Mina andsin teile küll jõudehambad kõigis teie linnades ja leivapuuduse kõigis teie paigus, aga te ei pöördunud tagasi minu juurde, ütleb Jehoova! </p>
<p id="v7"><sup><small>7</small></sup>  Mina hoidsin ka vihma teist eemal, kui oli veel kolm kuud lõikuseni; ma lasksin sadada ühele linnale, aga teisele linnale ma ei lasknud sadada: üks põld sai vihma, aga teine põld, millele vihma ei tulnud, kuivas ära! </p>
<p id="v8"><sup><small>8</small></sup>  Siis tuikusid kaks, kolm linna, ühte linna vett jooma, saamata kustutada oma janu; aga te ei pöördunud tagasi minu juurde, ütleb Jehoova! </p>
<p id="v9"><sup><small>9</small></sup>  Mina lõin teid viljakõrvetuse ja -roostega, lasksin kuivada teie rohuaiad ja viinamäed, röövikud sõid teie viigi- ja õlipuud, aga te ei pöördunud tagasi minu juurde, ütleb Jehoova! </p>
<p id="v10"><sup><small>10</small></sup>  Mina läkitasin teie sekka katku nagu Egiptuses, tapsin mõõgaga teie noored mehed, ühtlasi viidi ära teie hobused; ja ma lasksin tõusta teile ninna kõrbelõhna teie leeridest, aga te ei pöördunud tagasi minu juurde, ütleb Jehoova! </p>
<p id="v11"><sup><small>11</small></sup>  Ja ma paiskasin teid segi, nagu Jumal paiskas segi Soodoma ja Gomorra; te olite otsekui tulest tõmmatud tukk, aga te ei pöördunud tagasi minu juurde, ütleb Jehoova! </p>
<p id="v12"><sup><small>12</small></sup>  Seepärast, Iisrael, ma talitan sinuga nõnda! Et ma sulle seda teen, siis valmistu, Iisrael, kohtama oma Jumalat! </p>
<p id="v13"><sup><small>13</small></sup>  Sest vaata, tema on see, kes valmistab mäed ja loob tuule, kes ilmutab inimesele, mis tal mõttes on, kes teeb koidu ja pimeduse ja kes kõnnib maa kõrgendikel - Jehoova, vägede Jumal, on tema nimi! <sup id="cite1"><a href="#fn1">[1]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 4:13 <i>1. osa: Tema, kes moodustas mäe</i>: <a href="/et/The_Urantia_Book/97#p4_3">Ur 97:4.3</a>.  <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>.  <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Jumal kui maa looja</i>: <a href="/et/The_Urantia_Book/0#p2_9">Ur 0:2.9</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Jumal lõi maa</i>: <a href="/et/The_Urantia_Book/131#p2_2">Ur 131:2.2</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>. </li>
</ol>
</div>
