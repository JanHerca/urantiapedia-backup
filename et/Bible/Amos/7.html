<!--
title: Aamos - Peatükk 7
description: 
published: true
date: 2022-10-6T9:46:8Z
tags: bible, bible—amos
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Amos/6">Aamos - Peatükk 6</a></td>
        <td><a href="/et/Bible/Amos/Index">Indeks</a></td>
        <td><a href="/et/Bible/Amos/8">Aamos - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Issand Jehoova andis mulle niisuguse nägemuse: vaata, rohutirtsud läksid välja, kui ädal oli hakanud kasvama; ja vaata, see oli ädal pärast niitmist kuningale. </p>
<p id="v2"><sup><small>2</small></sup>  Ja kui need olid maa rohu ära söönud, siis ütlesin mina: „Issand Jehoova, anna ometi andeks! Kuidas küll Jaakob püsib, kui ta jääb nii väikseks?” </p>
<p id="v3"><sup><small>3</small></sup>  Jehoova kahetses seda. „See ei sünni!” ütles Jehoova. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Issand Jehoova andis mulle niisuguse nägemuse: vaata, Issand Jehoova kutsus karistuseks tule ja see hävitas suure sügavuse veed ning hakkas hävitama põllumaad. </p>
<p id="v5"><sup><small>5</small></sup>  Siis ütlesin mina: „Issand Jehoova, lõpeta ometi! Kuidas küll Jaakob püsib, kui ta jääb nii väikseks?” </p>
<p id="v6"><sup><small>6</small></sup>  Jehoova kahetses seda. „Seegi ei sünni!” ütles Issand Jehoova. </p>
<p id="v7"><sup><small>7</small></sup>  Ta andis mulle niisuguse nägemuse: vaata, Issand seisis looditud müüril ja tal oli käes tinalood. </p>
<p id="v8"><sup><small>8</small></sup>  Ja Jehoova küsis minult: „Mida sa näed, Aamos?” Ja ma vastasin: „Loodi!” Siis ütles Issand: „Vaata, ma panen loodi oma Iisraeli rahva keskele! Ma ei lähe enam temast mööda, </p>
<p id="v9"><sup><small>9</small></sup>  vaid Iisaki ohvrikünkad hävitatakse ja Iisraeli pühamud rüüstatakse, ja ma tõusen mõõgaga Jerobeami soo vastu!” </p>
<p id="v10"><sup><small>10</small></sup>  Amasja, Peeteli preester, läkitas siis ütlema Iisraeli kuningale Jerobeamile: „Aamos peab salanõu sinu vastu Iisraeli soo keskel! Maa ei suuda taluda kõiki tema sõnu! </p>
<p id="v11"><sup><small>11</small></sup>  Sest Aamos on öelnud nõnda: Jerobeam sureb mõõga läbi ja Iisrael viiakse vangi, ära omalt maalt!” </p>
<p id="v12"><sup><small>12</small></sup>  Ja Amasja ütles Aamosele: „Sina, nägija, mine, põgene Juudamaale, söö seal leiba ja ennusta seal! </p>
<p id="v13"><sup><small>13</small></sup>  Aga Peetelis sa ei tohi enam ennustada, sest see on kuninga pühamu ja kuningriigi tempel!” </p>
<p id="v14"><sup><small>14</small></sup>  Siis Aamos vastas ja ütles Amasjale: „Mina ei ole prohvet ega prohvetijünger, vaid olen karjane ja metsviigipuude vääristaja! </p>
<p id="v15"><sup><small>15</small></sup>  Aga Jehoova võttis mind karja järelt ja Jehoova ütles mulle: mine, ennusta mu rahvale Iisraelile! </p>
<p id="v16"><sup><small>16</small></sup>  Ja kuule siis nüüd Jehoova sõna: sina ütled: ära ennusta Iisraelile ja ära pilla sõnu Iisaki soole! </p>
<p id="v17"><sup><small>17</small></sup>  Sellepärast ütleb Jehoova nõnda: su naine saab linnas hooraks, su pojad ja su tütred langevad mõõga läbi, su maa jaotatakse nööriga, sa ise sured roojasel maal ja Iisrael peab minema vangi, ära omalt maalt!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Amos/6">Aamos - Peatükk 6</a></td>
        <td><a href="/et/Bible/Amos/Index">Indeks</a></td>
        <td><a href="/et/Bible/Amos/8">Aamos - Peatükk 8</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:3,6 <i>Jumal on öelnud, et ta kahetseb</i>: <a href="/et/The_Urantia_Book/2#p2_2">Ur 2:2.2</a>.  <i>Jumal on öelnud, et ta kahetseb</i>: <a href="/et/The_Urantia_Book/4#p3_4">Ur 4:3.4</a>. </li>
</ol>
</div>
