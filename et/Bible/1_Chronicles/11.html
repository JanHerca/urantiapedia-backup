<!--
title: Esimene Ajaraamat - Peatükk 11
description: 
published: true
date: 2022-10-6T9:46:8Z
tags: bible, bible—1 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Chronicles/10">Esimene Ajaraamat - Peatükk 10</a></td>
        <td><a href="/et/Bible/1_Chronicles/Index">Indeks</a></td>
        <td><a href="/et/Bible/1_Chronicles/12">Esimene Ajaraamat - Peatükk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kogu Iisrael kogunes Taaveti juurde Hebronisse, öeldes: „Vaata, me oleme sinu luu ja liha! </p>
<p id="v2"><sup><small>2</small></sup>  Juba varem, siis kui Saul oli kuningas, olid sina Iisraeli väljaviijaks ja tagasitoojaks. Ja sinule on Issand, su Jumal, öelnud: Sina pead hoidma mu Iisraeli rahvast kui karjane ja sina pead olema mu Iisraeli rahva vürst!” </p>
<p id="v3"><sup><small>3</small></sup>  Ja kõik Iisraeli vanemad tulid kuninga juurde Hebronisse ning Taavet tegi Hebronis Issanda ees nendega lepingu; siis nad võidsid Taaveti Iisraeli kuningaks, nagu Issand Saamueli läbi oli käskinud. </p>
<p id="v4"><sup><small>4</small></sup>  Seejärel läksid Taavet ja kogu Iisrael Jeruusalemma, see on Jebuusi; seal olid jebuuslased, maa elanikud. </p>
<p id="v5"><sup><small>5</small></sup>  Ja Jebuusi elanikud ütlesid Taavetile: „Siia sisse sa ei pääse!” Aga Taavet vallutas Siioni linnuse - see on nüüd Taaveti linn. </p>
<p id="v6"><sup><small>6</small></sup>  Taavet oli öelnud: „Kes esimesena lööb jebuuslasi, saab peameheks ja pealikuks!” Ja Joab, Seruja poeg, läks esimesena sinna üles ning sai peameheks. </p>
<p id="v7"><sup><small>7</small></sup>  Siis elas Taavet linnuses; sellepärast nimetati see Taaveti linnaks. </p>
<p id="v8"><sup><small>8</small></sup>  Ja ta ehitas linna ringikujuliselt ümber kantsi; ja Joab taastas ülejäänud linna. </p>
<p id="v9"><sup><small>9</small></sup>  Ja Taavet läks üha vägevamaks, sest vägede Issand oli temaga. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ja need olid Taaveti kangelaste peamehed, kes koos kogu Iisraeliga teda toetasid kuningaausse saamisel, teda Issanda käsul kuningaks tõstes - </p>
<p id="v11"><sup><small>11</small></sup>  Taaveti kangelaste loetelu: Jaasobeam, hakmonlase poeg, sangarite pealik; see oli tema, kes lennutas oma piigi kolmesaja vastu, neid ühekorraga maha lüües. </p>
<p id="v12"><sup><small>12</small></sup>  Ja tema järel Eleasar, Doodo poeg, ahohlane; üks neist kolmest kangelasest. </p>
<p id="v13"><sup><small>13</small></sup>  Tema oli koos Taavetiga Pas-Dammimis, kui vilistid olid sinna kogunenud sõdima. Seal oli põllujagu, täis otra. Rahvas põgenes vilistite eest, </p>
<p id="v14"><sup><small>14</small></sup>  aga nemad asusid keset põllujagu, päästsid selle ja lõid vilistid maha. Nõnda andis Issand suure võidu. </p>
<p id="v15"><sup><small>15</small></sup>  Ja kolm neist kolmekümnest peamehest läks alla kalju peale Taaveti juurde Adullami koopasse, kui vilistid olid leeri üles löönud Refaimi orus. </p>
<p id="v16"><sup><small>16</small></sup>  Aga Taavet oli siis mäelinnuses ja vilistite linnavägi oli Petlemmas. </p>
<p id="v17"><sup><small>17</small></sup>  Taavetile tuli janu ja ta ütles: „Kes annaks mulle vett juua Petlemma kaevust, mis on värava juures?” </p>
<p id="v18"><sup><small>18</small></sup>  Siis tungisid need kolm vilistite leeri ja ammutasid vett Petlemma kaevust värava juures, kandsid ja tõid Taavetile. Aga Taavet ei tahtnud seda juua, vaid valas selle Issandale </p>
<p id="v19"><sup><small>19</small></sup>  ja ütles: „Jäägu Jumala pärast minust kaugele, et teeksin seda! Kas peaksin jooma nende meeste verd, nende hinge? Sest nad tõid seda oma hinge hinnaga!” Sellepärast ta ei tahtnud seda juua. Seda tegid need kolm kangelast. </p>
<p id="v20"><sup><small>20</small></sup>  Ja Abisai, Joabi vend, oli nende kolmekümne peamees; tema lennutas oma piigi kolmesaja vastu ja lõi need maha; ta oli nende kolmekümne hulgas kuulus. </p>
<p id="v21"><sup><small>21</small></sup>  Ta oli küll lugupeetuim nende kolmekümne hulgas ja oli neile pealikuks, aga nende kolme vastu ta ei saanud. </p>
<p id="v22"><sup><small>22</small></sup>  Benaja, Joojada poeg, pärit Kabseelist, sõjamehe poeg, oli rikas tegudelt; tema lõi maha kaks vägevat Moabi meest; tema läks alla ja tappis kaevus ühe lõvi, kord kui lund oli sadanud. </p>
<p id="v23"><sup><small>23</small></sup>  Ja ta lõi maha Egiptuse mehe, pikakasvulise mehe, kes oli viis küünart pikk; egiptlasel oli käes piik nagu kangrupoom, aga tema läks ta juurde kepiga ja kiskus egiptlase käest piigi ning tappis tema ta oma piigiga. </p>
<p id="v24"><sup><small>24</small></sup>  Seda tegi Benaja, Joojada poeg, ja tema oli nende kolmekümne kangelase hulgas kuulus. </p>
<p id="v25"><sup><small>25</small></sup>  Vaata, ta oli lugupeetuim nende kolmekümne hulgas, aga nende kolme vastu ta ei saanud. Ja Taavet pani tema oma ihukaitseväe ülemaks. </p>
<p id="v26"><sup><small>26</small></sup>  Ja sõjakangelased olid: Asael, Joabi vend; Elhanan, Doodo poeg Petlemmast; </p>
<p id="v27"><sup><small>27</small></sup>  Sammot, harorlane; Heles, pelonlane; </p>
<p id="v28"><sup><small>28</small></sup>  Iira, Ikkesi poeg, tekoalane; Abieser, anatotlane; </p>
<p id="v29"><sup><small>29</small></sup>  Sibkai, huusalane; Iilai, ahohlane; </p>
<p id="v30"><sup><small>30</small></sup>  Mahrai, netofalane; Heeled, Baana poeg, netofalane; </p>
<p id="v31"><sup><small>31</small></sup>  Iitai, Riibai poeg, benjaminlaste Gibeast; Benaja, piraatonlane; </p>
<p id="v32"><sup><small>32</small></sup>  Huurai, Nahale-Gaasist; Abiel, arbalane; </p>
<p id="v33"><sup><small>33</small></sup>  Asmavet, baharuumlane; Eljahba, saalbonlane; </p>
<p id="v34"><sup><small>34</small></sup>  gisonlase Haasemi pojad; Joonatan, Saage poeg, hararlane; </p>
<p id="v35"><sup><small>35</small></sup>  Ahiam, Saakari poeg, hararlane; Elifal, Uuri poeg; </p>
<p id="v36"><sup><small>36</small></sup>  Heefer, mekeralane; Ahija, pelonlane; </p>
<p id="v37"><sup><small>37</small></sup>  Hesro, karmellane; Naarai, Esbai poeg; </p>
<p id="v38"><sup><small>38</small></sup>  Joel, Naatani vend; Mibhar, Hagri poeg; </p>
<p id="v39"><sup><small>39</small></sup>  Selek, ammonlane; Nahrai, beerotlane, Joabi, Seruja poja sõjariistade kandja; </p>
<p id="v40"><sup><small>40</small></sup>  Iira, jeterlane; Gaareb, jeterlane; </p>
<p id="v41"><sup><small>41</small></sup>  Uurija, hett; Saabad, Ahlai poeg; </p>
<p id="v42"><sup><small>42</small></sup>  Adiina, Siisa poeg, ruubenlane, ruubenlaste peamees, ja temaga oli koos kolmkümmend meest; </p>
<p id="v43"><sup><small>43</small></sup>  Haanan, Maaka poeg; Joosafat, mitnilane; </p>
<p id="v44"><sup><small>44</small></sup>  Ussija, astarotlane; Saama ja Jeiel, aroerlase Hootami pojad; </p>
<p id="v45"><sup><small>45</small></sup>  Jediael, Simri poeg, ja Joha, tema vend, tiislane; </p>
<p id="v46"><sup><small>46</small></sup>  Eliel, mahavlane; Jeribai ja Joosavja, Elnaami pojad; Jitma, moab; </p>
<p id="v47"><sup><small>47</small></sup>  Eliel, Oobed ja Jaasiel Sobajast. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Chronicles/10">Esimene Ajaraamat - Peatükk 10</a></td>
        <td><a href="/et/Bible/1_Chronicles/Index">Indeks</a></td>
        <td><a href="/et/Bible/1_Chronicles/12">Esimene Ajaraamat - Peatükk 12</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:9 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
</ol>
</div>
