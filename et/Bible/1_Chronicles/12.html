<!--
title: Esimene Ajaraamat - Peatükk 12
description: 
published: true
date: 2023-11-8T20:21:2Z
tags: bible, bible—1 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Chronicles/11">
          <span class="mdi mdi-arrow-left-drop-circle"></span><span class="pl-2">Esimene Ajaraamat - Peatükk 11</span>
        </a>
        </td>
        <td>
        <a href="/et/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Chronicles/13">
          <span class="pr-2">Esimene Ajaraamat - Peatükk 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja need olid need, kes tulid Taaveti juurde Siklagi, kui ta veel pidi eemale hoiduma Saulist, Kiisi pojast; need olid nende kangelaste hulgast, kes teda sõjas aitasid, </p>
<p id="v2"><sup><small>2</small></sup>  olles ammuga relvastatud, osavad parema ja vasaku käega kive lingutama ja nooli ambuma: Sauli vendadest, benjaminlastest, </p>
<p id="v3"><sup><small>3</small></sup>  peamees Ahieser ja Joas, gibealase Semaa pojad; Jesiel ja Pelet, Asmaveti pojad; Beraka ja Jehu, anatotlane; </p>
<p id="v4"><sup><small>4</small></sup>  Jismaja, gibeonlane, kangelane nende kolmekümne hulgast ja nende kolmekümne ülem; </p>
<p id="v5"><sup><small>5</small></sup>  Jeremija, Jahasiel, Joohanan ja Joosabad, gedeeralane; </p>
<p id="v6"><sup><small>6</small></sup>  Elusai, Jerimot, Bealja, Semarja ja Sefatja, haruflane; </p>
<p id="v7"><sup><small>7</small></sup>  Elkana, Jissija, Asarel, Joeser ja Jaasobeam, korahlased; </p>
<p id="v8"><sup><small>8</small></sup>  Joela ja Sebadja, Jerohami pojad Gedoorist. </p>
<p id="v9"><sup><small>9</small></sup>  Ja gaadlastest läksid Taaveti juurde kõrbelinnusesse vahvad võitlejad, sõjakõlvulised mehed, osavad kilbi ja piigiga, olemiselt otsekui lõvid ja kärmed nagu gasellid mägedel: </p>
<p id="v10"><sup><small>10</small></sup>  Eeser oli peamees, Obadja teine, Eliab kolmas, </p>
<p id="v11"><sup><small>11</small></sup>  Mismanna neljas, Jeremija viies, </p>
<p id="v12"><sup><small>12</small></sup>  Attai kuues, Eliel seitsmes, </p>
<p id="v13"><sup><small>13</small></sup>  Joohanan kaheksas, Elsabad üheksas, </p>
<p id="v14"><sup><small>14</small></sup>  Jeremija kümnes, Makbannai üheteistkümnes. </p>
<p id="v15"><sup><small>15</small></sup>  Need olid Gaadi poegadest sõjaväe pealikud, väikseim sajaga, suurim tuhandega võrdne. </p>
<p id="v16"><sup><small>16</small></sup>  Need olid need, kes esimeses kuus läksid üle Jordani, kui see ajas üle kallaste, ning ajasid ära kõik oru elanikud ida ja lääne suunas. </p>
<p id="v17"><sup><small>17</small></sup>  Kord tulid mõned Benjamini ja Juuda poegadest Taaveti linnusesse. </p>
<p id="v18"><sup><small>18</small></sup>  Ja Taavet läks välja neile vastu, rääkis ja ütles neile: „Kui te tulete rahuga minu juurde mind aitama, siis mu süda on teiega ühes nõus. Aga kui te tulete mind reetma mu vaenlastele, kuigi mu kätel ei ole vägivalda, siis nähku seda meie vanemate Jumal ja karistagu!” </p>
<p id="v19"><sup><small>19</small></sup>  Aga vaim tuli sangarite peamehe Amaasai peale ja ta ütles: „Sinu päralt oleme, Taavet, ja sinu poolt, Iisai poeg! Rahu, rahu olgu sinuga ja rahu su aitajaga, sest sind aitab su Jumal!” Siis Taavet võttis nad vastu ja pani väesalkade peameesteks. </p>
<p id="v20"><sup><small>20</small></sup>  Ja Manassest tulid mõned üle Taaveti poole, kui ta koos vilistitega tuli sõtta Sauli vastu, ometi ilma et ta neid oleks aidanud, sest vilistite vürstid saatsid ta ju ära, öeldes: „See maksab meie pead, kui ta jookseb üle oma isanda Sauli juurde!” </p>
<p id="v21"><sup><small>21</small></sup>  Kui ta läks Siklagi, siis tulid Manassest tema poole üle Adna, Joosabad, Jediael, Miikael, Joosabad, Elihu ja Siltai - Manasse tuhandepeamehed. </p>
<p id="v22"><sup><small>22</small></sup>  Nad aitasid Taavetit röövjõukude vastu, sest nad kõik olid vahvad võitlejad ja neist said sõjaväe pealikud. </p>
<p id="v23"><sup><small>23</small></sup>  Sest iga päev tuldi Taaveti juurde, temale appi, kuni sõjavägi sai suureks otsekui Jumala sõjavägi. </p>
<p id="v24"><sup><small>24</small></sup>  Ja see oli sõjaks varustatud meeste peade arv, kes tulid Taaveti juurde Hebronisse, et Issanda käsul temale üle anda Sauli kuningriik: </p>
<p id="v25"><sup><small>25</small></sup>  Juuda poegi, sõjaks varustatud kilbi- ja piigikandjaid, kuus tuhat kaheksasada; </p>
<p id="v26"><sup><small>26</small></sup>  Siimeoni poegi, vahvaid sõjakangelasi, seitse tuhat ükssada; </p>
<p id="v27"><sup><small>27</small></sup>  Leevi poegi neli tuhat kuussada; </p>
<p id="v28"><sup><small>28</small></sup>  ja Joojada, Aaroni soo vürst, ning koos temaga kolm tuhat seitsesada; </p>
<p id="v29"><sup><small>29</small></sup>  ja Saadok, noor sõjakangelane, ning kaks pealikut tema perekonnast; </p>
<p id="v30"><sup><small>30</small></sup>  Benjamini poegi, Sauli vendi, kolm tuhat, sest senini hoidus enamik neist ustavalt Sauli soo poole; </p>
<p id="v31"><sup><small>31</small></sup>  Efraimi poegi kakskümmend tuhat kaheksasada, sõjakangelased, kuulsad mehed oma perekondades; </p>
<p id="v32"><sup><small>32</small></sup>  Manasse poolest suguharust kaheksateist tuhat, kes olid nimeliselt määratud minema Taavetit kuningaks tõstma; </p>
<p id="v33"><sup><small>33</small></sup>  Issaskari poegadest, kes aega mõistsid ja kes teadsid, mida Iisrael pidi tegema: nende kakssada peameest ja kõik nende vennad nende juhtimisel; </p>
<p id="v34"><sup><small>34</small></sup>  Sebulonist viiskümmend tuhat sõjakõlvulist meest, kes olid igasugu sõjariistadega võitluseks varustatud, üksmeelselt valmis aitama; </p>
<p id="v35"><sup><small>35</small></sup>  Naftalist tuhat pealikut ja koos nendega kolmkümmend seitse tuhat kilpide ja piikidega; </p>
<p id="v36"><sup><small>36</small></sup>  Daani poegadest kakskümmend kaheksa tuhat kuussada võitlusvalmis meest; </p>
<p id="v37"><sup><small>37</small></sup>  Aaserist sõjakõlvulisi, võitluseks valmis - nelikümmend tuhat; </p>
<p id="v38"><sup><small>38</small></sup>  teiselt poolt Jordanit, ruubenlastest, gaadlastest ja Manasse poolest suguharust, igasugu relvastuses sõjakõlvulisi - sada kakskümmend tuhat. </p>
<p id="v39"><sup><small>39</small></sup>  Kõik need sõjamehed, väeosadena korraldatud, tulid siira südamega Hebronisse, et tõsta Taavet kuningaks kogu Iisraeli üle, nõndasamuti oli kogu ülejäänud Iisrael üksmeelselt valmis Taavetit kuningaks tõstma. </p>
<p id="v40"><sup><small>40</small></sup>  Nad olid seal Taaveti juures kolm päeva, sõid ja jõid, sest nende vennad olid neile seda valmistanud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Chronicles/11">
          <span class="mdi mdi-arrow-left-drop-circle"></span><span class="pl-2">Esimene Ajaraamat - Peatükk 11</span>
        </a>
        </td>
        <td>
        <a href="/et/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Chronicles/13">
          <span class="pr-2">Esimene Ajaraamat - Peatükk 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
