<!--
title: Esimene Ajaraamat - Peatükk 15
description: 
published: true
date: 2023-11-8T20:21:2Z
tags: bible, bible—1 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">Esimene Ajaraamat - Peatükk 14</span>
        </a>
        </td>
        <td>
        <a href="/et/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Chronicles/16">
          <span class="pr-2">Esimene Ajaraamat - Peatükk 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Taavet tegi enesele kojad Taaveti linna; ja ta valmistas paiga Jumala laekale ning lõi sellele telgi üles. </p>
<p id="v2"><sup><small>2</small></sup>  Siis ütles Taavet, et Jumala laegast ei tohi kanda ükski muu kui ainult leviidid, sest Issand oli valinud nemad laegast kandma ja seda igavesti teenima. </p>
<p id="v3"><sup><small>3</small></sup>  Ja Taavet kutsus kogu Iisraeli Jeruusalemma, tooma Issanda laegast paika, mille ta sellele oli valmistanud. </p>
<p id="v4"><sup><small>4</small></sup>  Ja Taavet kogus kokku Aaroni pojad ja leviidid. </p>
<p id="v5"><sup><small>5</small></sup>  Kehati poegadest olid: Uuriel, ülem, ja tema vennad - sada kakskümmend; </p>
<p id="v6"><sup><small>6</small></sup>  Merari poegadest: Asaja, ülem, ja tema vennad - kakssada kakskümmend; </p>
<p id="v7"><sup><small>7</small></sup>  Geersomi poegadest: Joel, ülem, ja tema vennad - sada kolmkümmend; </p>
<p id="v8"><sup><small>8</small></sup>  Elisafani poegadest: Semaja, ülem, ja tema vennad - kakssada; </p>
<p id="v9"><sup><small>9</small></sup>  Hebroni poegadest: Eliel, ülem, ja tema vennad - kaheksakümmend; </p>
<p id="v10"><sup><small>10</small></sup>  Ussieli poegadest: Amminadab, ülem, ja tema vennad - sada kaksteist. </p>
<p id="v11"><sup><small>11</small></sup>  Ja Taavet kutsus preestrid Saadoki ja Ebjatari, ja leviidid Uurieli, Asaja, Joeli, Semaja, Elieli ja Amminadabi </p>
<p id="v12"><sup><small>12</small></sup>  ja ütles neile: „Teie olete leviitide perekondade peamehed. Pühitsege iseendid ja oma vendi ja tooge Issanda, Iisraeli Jumala laegas paika, mille ma sellele olen valmistanud! </p>
<p id="v13"><sup><small>13</small></sup>  Sellepärast et teie eelmisel korral kaasas ei olnud, rebis meid Issand, meie Jumal; sest me ei olnud temast hoolinud, nagu oleksime pidanud.” </p>
<p id="v14"><sup><small>14</small></sup>  Siis pühitsesid preestrid ja leviidid endid Issanda, Iisraeli Jumala laegast tooma. </p>
<p id="v15"><sup><small>15</small></sup>  Ja leviidid kandsid Jumala laegast kangidega oma õlgadel, nagu Mooses Issanda sõna järgi oli käskinud. </p>
<p id="v16"><sup><small>16</small></sup>  Ja Taavet käskis leviitide ülemaid, et nad laseksid ette astuda oma vennad lauljad mänguriistadega, naablite, kannelde ja simblitega, valju rõõmuhäält kuuldavale tooma. </p>
<p id="v17"><sup><small>17</small></sup>  Ja leviidid määrasid Heemani, Joeli poja, ja tema vendadest Aasafi, Berekja poja; ja Merari poegadest, nende vendadest, Eetani, Kuusaja poja; </p>
<p id="v18"><sup><small>18</small></sup>  ja koos nendega nende hõimlased: Sakarja, Jaasieli, Semiramoti, Jehieli, Unni, Eliabi, Benaja, Maaseja, Mattitja, Elifelehu, Mikneja, Oobed-Edomi ja Jeieli, väravahoidjad. </p>
<p id="v19"><sup><small>19</small></sup>  Lauljad Heeman, Aasaf ja Eetan mängisid vasksimblitega, </p>
<p id="v20"><sup><small>20</small></sup>  Sakarja, Asiel, Semiramot, Jehiel, Unni, Eliab, Maaseja ja Benaja mängisid naablitega alamoti viisil </p>
<p id="v21"><sup><small>21</small></sup>  ja Mattitja, Elifelehu, Mikneja, Oobed-Edom, Jehiel ja Asasja mängisid kanneldel seminiti viisil. </p>
<p id="v22"><sup><small>22</small></sup>  Ja Kenanja, leviitide lauluülem, juhatas pillimängu, sest ta oskas seda. </p>
<p id="v23"><sup><small>23</small></sup>  Ja Berekja ja Elkana olid laeka väravahoidjad. </p>
<p id="v24"><sup><small>24</small></sup>  Ja preestrid Sebanja, Joosafat, Netaneel, Amaasai, Sakarja, Benaja ja Elieser puhusid pasunaid Jumala laeka ees; ja Oobed-Edom ja Jehhija olid laeka väravahoidjad. </p>
<p id="v25"><sup><small>25</small></sup>  Nõnda olid Taavet, Iisraeli vanemad ja tuhandepealikud teel, et rõõmsa meelega tuua Issanda seaduselaegas Oobed-Edomi kojast. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Ja kuna Jumal aitas leviite, kes kandsid Issanda seaduselaegast, siis ohverdati seitse härjavärssi ja seitse jäära. </p>
<p id="v27"><sup><small>27</small></sup>  Taavetil oli seljas linane kuub, nõndasamuti kõigil leviitidel, kes kandsid laegast, ja lauljail ning Kenanjal, lauluülemal; Taavetil oli ka linane õlarüü. </p>
<p id="v28"><sup><small>28</small></sup>  Ja kogu Iisrael tõi Issanda seaduselaeka üles hõisates ja sarve puhudes, pasunate, simblite, naablite ja kanneldega mängides. </p>
<p id="v29"><sup><small>29</small></sup>  Aga kui Issanda seaduselaegas jõudis Taaveti linna, vaatas Miikal, Sauli tütar, aknast, ja nähes kuningas Taavetit tantsimas ja mängimas, põlgas ta teda oma südames. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">Esimene Ajaraamat - Peatükk 14</span>
        </a>
        </td>
        <td>
        <a href="/et/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Chronicles/16">
          <span class="pr-2">Esimene Ajaraamat - Peatükk 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 15:25-29 <i>Jahve laegas</i>: <a href="/et/The_Urantia_Book/97#p9_14">Ur 97:9.14</a>. </li>
</ol>
</div>
