<!--
title: Esimene Ajaraamat - Peatükk 16
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Chronicles/15">Esimene Ajaraamat - Peatükk 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Chronicles/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Chronicles/17">Esimene Ajaraamat - Peatükk 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Jumala laegas oli viidud ja asetatud telki, mille Taavet sellele oli püstitanud, siis toodi Jumala ees põletus- ja tänuohvreid. </p>
<p id="v2"><sup><small>2</small></sup>  Ja kui Taavet oli põletus- ja tänuohvreid ohverdanud, siis ta õnnistas rahvast Issanda nimel. </p>
<p id="v3"><sup><small>3</small></sup>  Ja ta jagas igale Iisraeli lapsele, niihästi mehele kui naisele, igaühele leivakaku ning datli- ja rosinakoogi. </p>
<p id="v4"><sup><small>4</small></sup>  Ja ta pani leviidid Issanda laeka ees teenima ja kuulutama, tänama ja kiitma Issandat, Iisraeli Jumalat: </p>
<p id="v5"><sup><small>5</small></sup>  Aasaf oli juhataja ja Sakarja tema abi; siis Jeiel, Semiramot, Jehiel, Mattitja, Eliab, Benaja, Oobed-Edom ja Jeiel mänguriistadega, naablite ja kanneldega, kuna Aasaf mängis simblit; </p>
<p id="v6"><sup><small>6</small></sup>  ja preestrid Benaja ja Jahasiel puhusid vahetpidamata pasunaid Jumala seaduselaeka ees. </p>
<p id="v7"><sup><small>7</small></sup>  Siis, selsamal päeval, andis Taavet Issanda tänamise esimest korda Aasafi ja tema vendade hooleks: </p>
<p id="v8"><sup><small>8</small></sup>  „Tänage Issandat, kuulutage tema nime, tehke teatavaks rahvaste seas tema teod! </p>
<p id="v9"><sup><small>9</small></sup>  Laulge temale, mängige temale, kõnelge kõigist tema imedest! </p>
<p id="v10"><sup><small>10</small></sup>  Kiidelge tema pühast nimest, rõõmustugu nende süda, kes otsivad Issandat! </p>
<p id="v11"><sup><small>11</small></sup>  Nõudke Issandat ja tema võimsust, otsige alati tema palet! </p>
<p id="v12"><sup><small>12</small></sup>  Meenutage tema tehtud imetegusid, tema imetähti ja tema huulte kohtuotsuseid, </p>
<p id="v13"><sup><small>13</small></sup>  teie, Iisraeli, tema sulase sugu, teie, Jaakobi, tema valitu lapsed! </p>
<p id="v14"><sup><small>14</small></sup>  Tema, Issand, on meie Jumal, tema kohtuotsused on igal pool maailmas. </p>
<p id="v15"><sup><small>15</small></sup>  Pidage igavesti meeles tema lepingut, sõna, mille ta on andnud tuhandele põlvele, </p>
<p id="v16"><sup><small>16</small></sup>  lepingut, mille ta on sõlminud Aabrahamiga, ja tema vannet Iisakile! </p>
<p id="v17"><sup><small>17</small></sup>  Ta seadis selle Jaakobile määruseks, Iisraelile igaveseks lepinguks. </p>
<p id="v18"><sup><small>18</small></sup>  Ta ütles: „Sinule ma annan Kaananimaa, see on teie pärisosa, </p>
<p id="v19"><sup><small>19</small></sup>  kuigi teid on väike hulgake ja olete seal ainult pisut aega ning võõrastena elanud!” </p>
<p id="v20"><sup><small>20</small></sup>  Nad rändasid rahva juurest rahva juurde, ühest riigist teise rahva juurde. </p>
<p id="v21"><sup><small>21</small></sup>  Tema ei lasknud kedagi neile liiga teha ja ta nuhtles nende pärast kuningaid: </p>
<p id="v22"><sup><small>22</small></sup>  „Ärge puudutage minu võituid ja ärge tehke kurja minu prohvetitele!” </p>
<p id="v23"><sup><small>23</small></sup>  Laulge Issandale, kogu maailm, kuulutage päevast päeva tema päästet! </p>
<p id="v24"><sup><small>24</small></sup>  Jutustage paganate seas tema au, tema imeasju kõigi rahvaste seas! </p>
<p id="v25"><sup><small>25</small></sup>  Sest Issand on suur ja väga kiidetav, ja tema on kardetavam kui kõik muud jumalad. </p>
<p id="v26"><sup><small>26</small></sup>  Sest teiste rahvaste jumalad on ebajumalad, aga Issand on teinud taeva. </p>
<p id="v27"><sup><small>27</small></sup>  Aulikkus ja auhiilgus on tema palge ees, võimsus ja rõõm on tema asupaigas. </p>
<p id="v28"><sup><small>28</small></sup>  Rahvaste suguvõsad! Andke Issandale, andke Issandale au ja võimsus! </p>
<p id="v29"><sup><small>29</small></sup>  Andke Issandale tema nime au, tooge annetusi ja tulge tema palge ette, kummardage Issandat pühas ehtes! </p>
<p id="v30"><sup><small>30</small></sup>  Kogu maailm värisegu tema palge ees! Aga maailm jääb kindlaks, ei see kõigu. </p>
<p id="v31"><sup><small>31</small></sup>  Taevad rõõmustugu ja maa ilutsegu! Ja öelge paganate seas: „Issand on kuningas!” <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Meri ja selle täius kohisegu, hõisaku väli ja kõik, mis seal on! </p>
<p id="v33"><sup><small>33</small></sup>  Siis rõkatagu rõõmust metsa puud Issanda ees, sest tema tuleb kohut mõistma maailmale! <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Tänage Issandat, sest tema on hea, sest tema heldus kestab igavesti! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v35"><sup><small>35</small></sup>  Ja öelge: „Päästa meid, meie pääste Jumal, kogu ja vabasta meid paganate seast, et saaksime tänada su püha nime ja hoobelda sinu kiitmisega!” <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Tänu olgu Issandale, Iisraeli Jumalale, igavesest ajast igavesti! Ja kogu rahvas öelgu: „Aamen!” ning kiitku Issandat!” </p>
<p id="v37"><sup><small>37</small></sup>  Ja ta jättis sinna Issanda seaduselaeka ette Aasafi ja tema vennad, et nad alaliselt teeniksid laeka ees, täites igapäevaseid ülesandeid, </p>
<p id="v38"><sup><small>38</small></sup>  ja Oobed-Edomi ja tema vennad, ühtekokku kuuskümmend kaheksa; Oobed-Edom, Jedituuni poeg, ja Hosa said väravahoidjaiks. </p>
<p id="v39"><sup><small>39</small></sup>  Ja preester Saadoki ja tema vennad preestrid jättis ta Issanda elamu ette, Gibeonis olevale ohvrikünkale, </p>
<p id="v40"><sup><small>40</small></sup>  ohverdama põletusohvrialtaril Issandale põletusohvreid igal hommikul ja õhtul, nõnda nagu on kirjutatud Seaduses, mille Issand Iisraelile andis. </p>
<p id="v41"><sup><small>41</small></sup>  Ja nendega koos olid Heeman ja Jedutuun ning teised valitud, kes nimeliselt olid nimetatud Issandat tänama selle eest, et tema heldus kestab igavesti. </p>
<p id="v42"><sup><small>42</small></sup>  Ja nende, Heemani ja Jedutuuni juures olid pasunad ja simblid mängumeestele ja muud mänguriistad Jumala laulu jaoks. Ja Jedutuuni pojad valvasid väravat. </p>
<p id="v43"><sup><small>43</small></sup>  Siis kogu rahvas läks ära, igaüks oma koju; ja Taavet pöördus oma peret õnnistama. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 16:31 <i>Issand valitseb</i>: <a href="/et/The_Urantia_Book/131#p2_4">Ur 131:2.4</a>. </li>
  <li id="fn2"><a href="#cite2">↑</a> 16:33 <i>Kogu maa kohtumõistja</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn3"><a href="#cite3">↑</a> 16:34 <i>Poeg on halastus</i>: <a href="/et/The_Urantia_Book/6#p3_5">Ur 6:3.5</a>.  <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>Tänan halastuse eest</i>: <a href="/et/The_Urantia_Book/131#p2_4">Ur 131:2.4</a>.  <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn4"><a href="#cite4">↑</a> 16:34,41 <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Tema halastus kestab igavesti</i>: <a href="/et/The_Urantia_Book/2#p4_1">Ur 2:4.1</a>.  <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>. </li>
  <li id="fn5"><a href="#cite5">↑</a> 16:35 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
</ol>
</div>
