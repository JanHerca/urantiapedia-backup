<!--
title: Esimene Ajaraamat - Peatükk 26
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Chronicles/25">Esimene Ajaraamat - Peatükk 25</a></td>
        <td><a href="/et/Bible/1_Chronicles/Index">Indeks</a></td>
        <td><a href="/et/Bible/1_Chronicles/27">Esimene Ajaraamat - Peatükk 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mis puutub väravahoidjate rühmadesse, siis oli korahlastest Meselemja, Kore poeg, Aasafi järeltulijate hulgast. </p>
<p id="v2"><sup><small>2</small></sup>  Ja Meselemja pojad olid: esmasündinu Sakarja, teine Jediel, kolmas Sebadja, neljas Jatniel, </p>
<p id="v3"><sup><small>3</small></sup>  viies Eelam, kuues Joohanan, seitsmes Eljoenai. </p>
<p id="v4"><sup><small>4</small></sup>  Ja Oobed-Edomi pojad olid: esmasündinu Semaja, teine Joosabad, kolmas Joah, neljas Saakar, viies Netaneel, </p>
<p id="v5"><sup><small>5</small></sup>  kuues Ammiel, seitsmes Issaskar, kaheksas Peulletai; sest Jumal oli teda õnnistanud. </p>
<p id="v6"><sup><small>6</small></sup>  Ja tema pojale Semajale sündisid pojad, kes oma perekondades valitsesid, sest nad olid vahvad mehed. </p>
<p id="v7"><sup><small>7</small></sup>  Semaja pojad olid: Otni, Refael, Oobed, Elsabad ja tema vennad, vahvad mehed, Elihu ja Semakja. </p>
<p id="v8"><sup><small>8</small></sup>  Kõik need olid Oobed-Edomi järeltulijad, nemad ja nende pojad ja vennad, vahvad mehed, tublid teenistuses - kokku kuuskümmend kaks Oobed-Edomist. </p>
<p id="v9"><sup><small>9</small></sup>  Meselemjal olid pojad ja vennad, vahvad mehed, kokku kaheksateist. </p>
<p id="v10"><sup><small>10</small></sup>  Ja Hosal, kes oli Merari järeltulijaist, olid pojad: Simri, peamees, kelle tema isa peameheks pani, kuigi ta ei olnud esmasündinu; </p>
<p id="v11"><sup><small>11</small></sup>  teine Hilkija, kolmas Tebalja, neljas Sakarja; kõiki Hosa poegi ja vendi oli kokku kolmteist. </p>
<p id="v12"><sup><small>12</small></sup>  Neil väravahoidjate rühmadel oli vastavalt meeste peade arvule kohustus, nagu nende vendadelgi, teenida Issanda kojas. </p>
<p id="v13"><sup><small>13</small></sup>  Ja nad heitsid liisku, niihästi väikesed kui suured perekonnad, iga värava pärast. </p>
<p id="v14"><sup><small>14</small></sup>  Ja Selemjale langes liisk ida poole; ka tema pojale Sakarjale, kes oli tark nõuandja, heideti liisku, ja temale tuli liisk põhja poole; </p>
<p id="v15"><sup><small>15</small></sup>  Oobed-Edomile tuli liisk lõuna poole, ja tema poegadele sai varaait; </p>
<p id="v16"><sup><small>16</small></sup>  Suppimile ja Hosale tuli liisk lääne poole, Salleketi värava juurde ülesviival teel, vahtkond vahtkonna kõrvale: </p>
<p id="v17"><sup><small>17</small></sup>  ida pool kuus leviiti, põhja pool iga päev neli, lõuna pool iga päev neli ja varaaida juures kaks ja kaks; </p>
<p id="v18"><sup><small>18</small></sup>  eesõue juures, lääne pool: neli tee ääres, kaks eesõue juures. </p>
<p id="v19"><sup><small>19</small></sup>  Need olid väravahoidjate rühmad korahlaste järeltulijaist ja Merari järeltulijaist. </p>
<p id="v20"><sup><small>20</small></sup>  Ja leviidid: Ahhija oli Jumala koja varanduste ja pühitsetud andide varanduste hoidjaks. </p>
<p id="v21"><sup><small>21</small></sup>  Laedani pojad, Geersoni poja Laedani pojad, perekonna peamehed; Geersoni pojal Laedanil oli Jehiel. </p>
<p id="v22"><sup><small>22</small></sup>  Jehieli pojad Seetam ja Joel, tema vend, olid Issanda koja varanduste hoidjad. </p>
<p id="v23"><sup><small>23</small></sup>  Mis puutub amramlastesse, jisharlastesse, hebronlastesse ja ossiellastesse, </p>
<p id="v24"><sup><small>24</small></sup>  siis oli Moosese poja Geersomi poeg Sebuel varanduste ülem. </p>
<p id="v25"><sup><small>25</small></sup>  Ja tema Elieserist põlvnevad vennad olid: selle poeg Rehabja, tema poeg Jesaja, tema poeg Jooram, tema poeg Sikri ja tema poeg Selomit. </p>
<p id="v26"><sup><small>26</small></sup>  See Selomit ja tema vennad hoidsid kõiki neid pühitsetud andide varandusi, mis kuningas Taavet, perekondade peamehed, tuhande- ja sajapealikud ja sõjaväepealikud olid pühitsenud. </p>
<p id="v27"><sup><small>27</small></sup>  Sõjasaagist olid nad need Issanda koja toetuseks pühitsenud. </p>
<p id="v28"><sup><small>28</small></sup>  Nõndasamuti kõik, mis nägija Saamuel ja Saul, Kiisi poeg, ja Abner, Neeri poeg, ja Joab, Seruja poeg, olid pühitsenud; kõik pühitsetu oli Selomiti ja tema vendade käe all. </p>
<p id="v29"><sup><small>29</small></sup>  Jisharlastest olid Kenanja ja tema pojad Iisraelis ilmalikus teenistuses - ametnikeks ja kohtumõistjaiks. </p>
<p id="v30"><sup><small>30</small></sup>  Hebronlastest olid Hasabja ja tema vennad, tuhat seitsesada vahvat meest, Iisraeli valitsusvõimu eesotsas siinpool Jordanit, lääne pool, kõigis Issanda ülesandeis ja kuninga teenistuses. </p>
<p id="v31"><sup><small>31</small></sup>  Hebronlastest olid: Jerija, peamees - mis puutub hebronlastesse, nende perekondade järeltulijaisse, siis otsiti neid Taaveti neljakümnendal valitsemisaastal ja nende hulgast leiti vahvaid mehi Gileadi Jaaseris -, </p>
<p id="v32"><sup><small>32</small></sup>  ja tema vennad, kaks tuhat seitsesada vahvat meest, perekondade peamehed. Kuningas Taavet pani need ruubenlastele, gaadlastele ja Manasse poolele suguharule ülevaatajaiks kõigis Jumala ja kuninga asjus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Chronicles/25">Esimene Ajaraamat - Peatükk 25</a></td>
        <td><a href="/et/Bible/1_Chronicles/Index">Indeks</a></td>
        <td><a href="/et/Bible/1_Chronicles/27">Esimene Ajaraamat - Peatükk 27</a></td>
      </tr>
    </tbody>
  </table>
</figure>
