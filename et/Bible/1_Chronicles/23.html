<!--
title: Esimene Ajaraamat - Peatükk 23
description: 
published: true
date: 2022-10-6T9:46:8Z
tags: bible, bible—1 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Chronicles/22">Esimene Ajaraamat - Peatükk 22</a></td>
        <td><a href="/et/Bible/1_Chronicles/Index">Indeks</a></td>
        <td><a href="/et/Bible/1_Chronicles/24">Esimene Ajaraamat - Peatükk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Taavet oli vana ja elatanud, siis ta tõstis oma poja Saalomoni Iisraeli kuningaks. </p>
<p id="v2"><sup><small>2</small></sup>  Ja ta kogus kokku kõik Iisraeli vürstid, preestrid ja leviidid. </p>
<p id="v3"><sup><small>3</small></sup>  Ja leviidid loeti ära, kolmekümneaastased ja üle selle, ja nende arv oli vastavalt meeste peadele kolmkümmend kaheksa tuhat. </p>
<p id="v4"><sup><small>4</small></sup>  „Neist olgu kakskümmend neli tuhat juhatamas töid Issanda kojas, ja kuus tuhat ülevaatajaiks ja kohtumõistjaiks. </p>
<p id="v5"><sup><small>5</small></sup>  Ja neli tuhat olgu väravahoidjaiks, ja neli tuhat kiitku Issandat mänguriistadega, mis ma kiituse tarvis olen teinud!” </p>
<p id="v6"><sup><small>6</small></sup>  Ja Taavet jaotas nad rühmadesse, vastavalt Leevi poegadele: Geerson, Kehat ja Merari. </p>
<p id="v7"><sup><small>7</small></sup>  Geersonlastest olid Laedan ja Simei. </p>
<p id="v8"><sup><small>8</small></sup>  Laedani pojad olid peamees Jehiel, Seetam ja Joel kolmekesi. </p>
<p id="v9"><sup><small>9</small></sup>  Simei pojad olid Selomit, Hasiel ja Haaran kolmekesi; need olid Laedani perekondade peamehed. </p>
<p id="v10"><sup><small>10</small></sup>  Ja Simei pojad olid Jahat, Siina, Jeus ja Berija; need neli olid Simei pojad. </p>
<p id="v11"><sup><small>11</small></sup>  Jahat oli peamees, Siisa oli teine; aga Jeusel ja Berijal ei olnud palju poegi, seepärast sai neist üks perekond, üks teenistustoimkond. </p>
<p id="v12"><sup><small>12</small></sup>  Kehati pojad olid Amram, Jishar, Hebron ja Ussiel neljakesi. </p>
<p id="v13"><sup><small>13</small></sup>  Amrami pojad olid Aaron ja Mooses. Aga Aaron oli igavesti eraldatud pühitsema kõige pühamat paika, tema ja ta pojad, igavesti suitsutama Issanda ees, teda teenima ja tema nimel õnnistama. </p>
<p id="v14"><sup><small>14</small></sup>  Aga jumalamehe Moosese pojad arvati Leevi suguharu juurde. </p>
<p id="v15"><sup><small>15</small></sup>  Moosese pojad olid Geersom ja Elieser. </p>
<p id="v16"><sup><small>16</small></sup>  Geersomi poegi oli Sebuel, peamees. </p>
<p id="v17"><sup><small>17</small></sup>  Ja Elieseri poeg oli Rehabja, peamees; Elieseril ei olnud teisi poegi. Aga Rehabja poegi oli väga palju. </p>
<p id="v18"><sup><small>18</small></sup>  Jishari poegi oli Selomit, peamees. </p>
<p id="v19"><sup><small>19</small></sup>  Hebroni pojad olid: Jerija oli peamees, Amarja teine, Jahasiel kolmas ja Jekameam neljas. </p>
<p id="v20"><sup><small>20</small></sup>  Ussieli pojad olid: Miika oli peamees ja Jissija teine. </p>
<p id="v21"><sup><small>21</small></sup>  Merari pojad olid Mahli ja Muusi; Mahli pojad olid Eleasar ja Kiis. </p>
<p id="v22"><sup><small>22</small></sup>  Kui Eleasar suri, siis ei jäänud tal maha poegi, vaid jäid tütred; ja Kiisi pojad, nende sugulased, võtsid need naiseks. </p>
<p id="v23"><sup><small>23</small></sup>  Muusi pojad olid Mahli, Eeder ja Jeremot kolmekesi. </p>
<p id="v24"><sup><small>24</small></sup>  Need olid Leevi pojad nende perekondade kaupa, perekondade peamehed, nõnda nagu neid loeti vastavalt nimede arvule pea-pealt, need, kes toimetasid Issanda koja teenistusülesandeid, kahekümneaastased ja üle selle. </p>
<p id="v25"><sup><small>25</small></sup>  Sest Taavet ütles: „Issand, Iisraeli Jumal, on oma rahvale rahu andnud ja igaveseks Jeruusalemma elama asunud. </p>
<p id="v26"><sup><small>26</small></sup>  Seepärast ei tarvitse ka leviidid enam kanda elamut ega selle kõiksuguseid teenistusriistu,” - </p>
<p id="v27"><sup><small>27</small></sup>  sest Taaveti viimaste korralduste järgi olid Leevi poegade arvus kahekümneaastased ja üle selle - </p>
<p id="v28"><sup><small>28</small></sup>  „vaid nende ülesandeks on abiks olla Aaroni poegadele Issanda koja teenistuses, hoolitseda õuede ja kambrite eest, puhastada kõike seda, mis on püha, ja igasugune Jumala koja teenistuse töö </p>
<p id="v29"><sup><small>29</small></sup>  ühenduses ohvrileibadega, roaohvri peene jahuga ja hapnemata õhukeste koogikestega, pannidega ja taignatega, igasuguste õõnes- ja pikkusmõõtudega, </p>
<p id="v30"><sup><small>30</small></sup>  seista igal hommikul Issandat tänamas ja kiitmas, nõndasamuti ka õhtul, </p>
<p id="v31"><sup><small>31</small></sup>  ja ohverdada kõiki põletusohvreid Issandale hingamispäevil, noorkuu päevil ja pühadel, neile määratud arvul alaliselt Issanda ees olles. </p>
<p id="v32"><sup><small>32</small></sup>  Nõnda tuleb neil täita kogudusetelgi ja pühamu kohustusi ja nende vendade, Aaroni poegade poolt antud kohustusi Issanda koja teenistuses.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Chronicles/22">Esimene Ajaraamat - Peatükk 22</a></td>
        <td><a href="/et/Bible/1_Chronicles/Index">Indeks</a></td>
        <td><a href="/et/Bible/1_Chronicles/24">Esimene Ajaraamat - Peatükk 24</a></td>
      </tr>
    </tbody>
  </table>
</figure>
