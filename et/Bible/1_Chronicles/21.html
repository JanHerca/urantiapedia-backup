<!--
title: Esimene Ajaraamat - Peatükk 21
description: 
published: true
date: 2023-11-8T20:21:2Z
tags: bible, bible—1 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Chronicles/20">
          <span class="mdi mdi-arrow-left-drop-circle"></span><span class="pl-2">Esimene Ajaraamat - Peatükk 20</span>
        </a>
        </td>
        <td>
        <a href="/et/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Chronicles/22">
          <span class="pr-2">Esimene Ajaraamat - Peatükk 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga saatan tõusis Iisraeli vastu ja kehutas Taavetit, et ta Iisraeli ära loeks. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Ja Taavet ütles Joabile ja rahva vürstidele: „Minge tehke kindlaks Iisraeli arv Beer-Sebast kuni Daanini ja teatage see mulle, et saaksin teada nende arvu!” </p>
<p id="v3"><sup><small>3</small></sup>  Aga Joab ütles: „Issand andku lisa oma rahvale sajakordselt enam, kui neid on! Eks nad kõik ju ole, mu isand kuningas, mu isanda sulased? Miks mu isand seda nõuab? Miks peaks see Iisraelile süüks saama?” </p>
<p id="v4"><sup><small>4</small></sup>  Kuid kuninga sõna Joabile jäi kindlaks; ja Joab läks välja ning käis kogu Iisraeli läbi ja tuli tagasi Jeruusalemma. </p>
<p id="v5"><sup><small>5</small></sup>  Ja Joab andis äraloetud rahva arvu Taavetile: kogu Iisraelis oli miljon ükssada tuhat mõõgatõmbajat meest, ja Juudas oli nelisada seitsekümmend tuhat mõõgatõmbajat meest. </p>
<p id="v6"><sup><small>6</small></sup>  Aga Leevit ja Benjamini ta nende hulka ei lugenud, sest kuninga käsk oli Joabile vastumeelt. </p>
<p id="v7"><sup><small>7</small></sup>  See asi oli aga Jumala silmis paha, seepärast ta lõi Iisraeli. </p>
<p id="v8"><sup><small>8</small></sup>  Siis ütles Taavet Jumalale: „Ma olen seda tehes suurt pattu teinud! Anna nüüd siiski andeks oma sulase süü, sest ma tegin väga rumalasti!” </p>
<p id="v9"><sup><small>9</small></sup>  Ja Issand kõneles Gaadiga, Taaveti nägijaga, öeldes: </p>
<p id="v10"><sup><small>10</small></sup>  „Mine ja kõnele Taavetiga ja ütle: Nõnda ütleb Issand: Ma annan sulle kolm võimalust, vali neist enesele üks, mis ma sinule peaksin tegema!” </p>
<p id="v11"><sup><small>11</small></sup>  Ja Gaad tuli Taaveti juurde ning ütles temale: „Nõnda ütleb Issand: Vali enesele </p>
<p id="v12"><sup><small>12</small></sup>  kas kolm nälja-aastat või kolm kuud põgenemist oma vihameeste eest, kusjuures su vaenlaste mõõk saab sind kätte, või kolm päeva Issanda mõõka ja katku maal, et Issanda ingel kõigis Iisraeli paigus saaks hävituse täide viia. Ja nüüd, vaata, mida ma vastan temale, kes mind läkitas?” </p>
<p id="v13"><sup><small>13</small></sup>  Ja Taavet ütles Gaadile: „Mul on väga kitsas käes. Siiski tahan ma langeda Issanda kätte, sest tema halastus on väga suur, aga inimeste kätte ei tahaks ma langeda!” </p>
<p id="v14"><sup><small>14</small></sup>  Siis Issand saatis Iisraelisse katku ja Iisraelist langes seitsekümmend tuhat meest. </p>
<p id="v15"><sup><small>15</small></sup>  Ja Jumal läkitas ingli Jeruusalemma, et seda hävitada; aga kui ta parajasti hävitas, siis Issand vaatas ja kahetses seda kurja ning ütles hävitusinglile: „Küllalt! Lase nüüd oma käsi alla!” Ja Issanda ingel seisis siis jebuuslase Ornani rehealuse juures. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Kui Taavet oma silmad üles tõstis ja nägi Issanda inglit seismas maa ja taeva vahel, käes paljastatud mõõk, mis oli sirutatud Jeruusalemma kohale, siis heitsid Taavet ja vanemad silmili maha, kotiriided seljas. </p>
<p id="v17"><sup><small>17</small></sup>  Ja Taavet ütles Jumalale: „Kas mitte mina ei käskinud rahvast lugeda? Jah, see olin mina, kes tegi pattu ja suurt kurja. Aga mida need lambad on teinud? Issand, mu Jumal! Olgu seepärast su käsi minu ja mu isakoja vastu, aga mitte su rahvale nuhtluseks!” </p>
<p id="v18"><sup><small>18</small></sup>  Siis Issanda ingel käskis Gaadi Taavetile öelda, et Taavet läheks püstitama altarit Issandale jebuuslase Ornani rehealuse paika. </p>
<p id="v19"><sup><small>19</small></sup>  Ja Taavet läks üles Gaadi sõna peale, mille see Issanda nimel oli öelnud. </p>
<p id="v20"><sup><small>20</small></sup>  Kui Ornan pöördus, siis ta nägi inglit, aga tema neli poega, kes ta juures olid, pugesid peitu; Ornan oli nisu peksmas. </p>
<p id="v21"><sup><small>21</small></sup>  Kui siis Taavet Ornani juurde jõudis, vaatas Ornan ja nägi Taavetit; ta läks rehealusest välja ning kummardas Taaveti ees silmili maha. </p>
<p id="v22"><sup><small>22</small></sup>  Ja Taavet ütles Ornanile: „Anna mulle see rehealuse paik, et ma saaksin sinna ehitada altari Issandale! Anna see mulle täie hinna eest, et nuhtlus võetaks rahva pealt!” </p>
<p id="v23"><sup><small>23</small></sup>  Ja Ornan ütles Taavetile: „Võta see enesele ja mu isand kuningas tehku, mis tema silmis hea on! Vaata, ma annan veised põletusohvriks ja pahmareed puudeks ja nisu roaohvriks. Ma annetan selle kõik!” </p>
<p id="v24"><sup><small>24</small></sup>  Aga kuningas Taavet ütles Ornanile: „Ei, vaid ma ostan tõesti täie hinna eest, sest ma ei taha võtta Issandale seda, mis on sinu oma, ega ohverdada põletusohvriks niisama saadut.” </p>
<p id="v25"><sup><small>25</small></sup>  Ja Taavet andis Ornanile selle paiga eest kulda, mis vaagis kuussada seeklit. </p>
<p id="v26"><sup><small>26</small></sup>  Ja Taavet ehitas sinna altari Issandale ning ohverdas põletus- ja tänuohvreid; ja kui ta hüüdis Issanda poole, siis Issand vastas temale tulega taevast põletusohvrialtarile. </p>
<p id="v27"><sup><small>27</small></sup>  Ja Issand käskis inglit mõõga tuppe tagasi pista. </p>
<p id="v28"><sup><small>28</small></sup>  Sel ajal, kui Taavet nägi, et Issand oli talle vastanud jebuuslase Ornani rehealuse paigas, ohverdas ta seal. </p>
<p id="v29"><sup><small>29</small></sup>  Aga Issanda elamu, mille Mooses kõrbes oli teinud, ja põletusohvrialtar olid sel ajal Gibeoni ohvrikünkal. </p>
<p id="v30"><sup><small>30</small></sup>  Kuid Taavet ei julgenud selle ette minna Jumalat otsima, sest ta oli hirmunud Issanda ingli mõõga pärast. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Chronicles/20">
          <span class="mdi mdi-arrow-left-drop-circle"></span><span class="pl-2">Esimene Ajaraamat - Peatükk 20</span>
        </a>
        </td>
        <td>
        <a href="/et/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Chronicles/22">
          <span class="pr-2">Esimene Ajaraamat - Peatükk 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 21:1 <i>Saatan ütleb Taavetile, et ta arvab</i>: <a href="/et/The_Urantia_Book/142#p3_9">Ur 142:3.9</a>. </li>
  <li id="fn2"><a href="#cite2">↑</a> 21:1,5 <i>Nummerdage inimesi</i>: <a href="/et/The_Urantia_Book/122#p7_1">Ur 122:7.1</a>. </li>
  <li id="fn3"><a href="#cite3">↑</a> 21:1-4 <i>Inimeste nummerdamine</i>: <a href="/et/The_Urantia_Book/88#p1_6">Ur 88:1.6</a>. </li>
  <li id="fn4"><a href="#cite4">↑</a> 21:15 <i>Jumal on öelnud, et ta kahetseb</i>: <a href="/et/The_Urantia_Book/4#p3_4">Ur 4:3.4</a>.  <i>Jumal on öelnud, et ta kahetseb</i>: <a href="/et/The_Urantia_Book/2#p2_2">Ur 2:2.2</a>. </li>
</ol>
</div>
