<!--
title: Esimene Ajaraamat - Peatükk 5
description: 
published: true
date: 2023-11-8T20:21:2Z
tags: bible, bible—1 chronicles
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Chronicles/4">
          <span class="mdi mdi-arrow-left-drop-circle"></span><span class="pl-2">Esimene Ajaraamat - Peatükk 4</span>
        </a>
        </td>
        <td>
        <a href="/et/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Chronicles/6">
          <span class="pr-2">Esimene Ajaraamat - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Ruubeni, Iisraeli esmasündinu pojad olid - tema oli ju esmasündinu, aga et ta oma isa voodi ära teotas, siis anti tema esmasünniõigus Iisraeli poja Joosepi poegadele, aga ilma et seda esmasünniõigusena oleks suguvõsakirja kantud, </p>
<p id="v2"><sup><small>2</small></sup>  sest Juuda oli oma vendade hulgast vägevaim ja temast tuli valitseja, kuigi esmasünniõigus kuulus Joosepile - </p>
<p id="v3"><sup><small>3</small></sup>  Ruubeni, Iisraeli esmasündinu pojad olid: Hanok, Pallu, Hesron ja Karmi. </p>
<p id="v4"><sup><small>4</small></sup>  Joeli pojad olid: tema poeg oli Semaja; tema poeg oli Goog; tema poeg oli Simei; </p>
<p id="v5"><sup><small>5</small></sup>  tema poeg oli Miika; tema poeg oli Reaja; tema poeg oli Baal; </p>
<p id="v6"><sup><small>6</small></sup>  tema poeg oli Beera, kelle Assuri kuningas Tiglat-Pileser vangi viis; tema oli ruubenlaste vürst. </p>
<p id="v7"><sup><small>7</small></sup>  Ja tema vennad, nende suguvõsade kaupa, nagu nad vastavalt põlvnemisele suguvõsakirja olid kantud: Jeiel, peamees, ja Sakarja, </p>
<p id="v8"><sup><small>8</small></sup>  ja Bela, Aasase poeg, kes oli Sema poeg, kes oli Joeli poeg, kes elas Aroeris Neboni ja Baal-Meonini. </p>
<p id="v9"><sup><small>9</small></sup>  Ja idas asus ta siinpool Frati jõge oleva kõrbe alguseni, sest neil olid suured karjad Gileadimaal. </p>
<p id="v10"><sup><small>10</small></sup>  Sauli päevil pidasid nad sõda hagrilastega, ja kui need nende käe läbi olid langenud, siis nad elasid nende telkides kogu Gileadi idapoolses osas. </p>
<p id="v11"><sup><small>11</small></sup>  Ja Gaadi pojad elasid nendega kõrvuti Baasanimaal kuni Salkani: </p>
<p id="v12"><sup><small>12</small></sup>  Joel peamehena ja Saafam temast järgmisena, ja Jaenai ja Saafat Baasanis. </p>
<p id="v13"><sup><small>13</small></sup>  Ja nende vennad olid oma perekondade kaupa: Miikael, Mesullam, Seba, Joorai, Jaekan, Siia ja Eeber seitsmekesi. </p>
<p id="v14"><sup><small>14</small></sup>  Need olid Abihaili pojad; Abihail oli Huuri poeg, kes oli Jaaroahi poeg, kes oli Gileadi poeg, kes oli Miikaeli poeg, kes oli Jesisai poeg, kes oli Jahdo poeg, kes oli Buusai poeg. </p>
<p id="v15"><sup><small>15</small></sup>  Ahi, Abdieli poeg, kes oli Guuni poeg, oli nende perekondade peamees. </p>
<p id="v16"><sup><small>16</small></sup>  Nad elasid Gileadis, Baasanis ja selle tütarlinnades, ja kõigil Saaroni karjamaadel, niikaugele kui need ulatusid. </p>
<p id="v17"><sup><small>17</small></sup>  Kõik nad pandi suguvõsakirja Juuda kuninga Jootami ja Iisraeli kuninga Jerobeami päevil. </p>
<p id="v18"><sup><small>18</small></sup>  Ruubeni ja Gaadi pojad ja pool Manasse suguharu - vahvad mehed, kes kandsid kilpi ja mõõka, kes oskasid ambu vinna tõmmata ja olid õppinud sõdima, nelikümmend neli tuhat seitsesada kuuskümmend sõjakõlvulist meest - </p>
<p id="v19"><sup><small>19</small></sup>  pidasid sõda hagrilastega, Jetuuri, Naafisi ja Noodabiga. </p>
<p id="v20"><sup><small>20</small></sup>  Nad said nende vastu abi, nõnda et hagrilased ja kõik, kes koos nendega olid, anti nende kätte, sest tapluses nad hüüdsid Jumala poole; tema võttis neid kuulda, sellepärast et nad tema peale lootsid. </p>
<p id="v21"><sup><small>21</small></sup>  Ja nad viisid ära nende karjad, viiskümmend tuhat kaamelit, kakssada viiskümmend tuhat lammast ja kitse, kaks tuhat eeslit ja sada tuhat inimhinge. </p>
<p id="v22"><sup><small>22</small></sup>  Kuid paljud olid mahalööduina langenud, sest see oli Jumala sõda. Ja nad elasid nende asupaigas kuni vangiminekuni. </p>
<p id="v23"><sup><small>23</small></sup>  Ja Manasse poole suguharu pojad elasid maal Baasanist kuni Baal-Hermonini, ja Seniiri ja Hermoni mäeni; neid oli palju. </p>
<p id="v24"><sup><small>24</small></sup>  Ja need olid nende perekondade peamehed: Eefer, Jisi, Eliel, Asriel, Jeremija, Hoodavja ja Jahdiel, vahvad võitlejad, kuulsad mehed, oma perekondade peamehed. </p>
<p id="v25"><sup><small>25</small></sup>  Aga nad olid truuduseta oma vanemate Jumala vastu ja jooksid hoora viisil nende maade rahvaste jumalate järel, keda Jumal nende eest oli hävitanud. </p>
<p id="v26"><sup><small>26</small></sup>  Siis äratas Iisraeli Jumal Assuri kuninga Puuli vaimu, ja Assuri kuninga Tiglat-Pileseri vaimu, ja laskis vangistada ruubenlased, gaadlased ja Manasse poole suguharu ning viia need Halahhi, Haaborisse, Haarasse ja Goosani jõe äärde, kus nad on tänapäevalgi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Chronicles/4">
          <span class="mdi mdi-arrow-left-drop-circle"></span><span class="pl-2">Esimene Ajaraamat - Peatükk 4</span>
        </a>
        </td>
        <td>
        <a href="/et/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Chronicles/6">
          <span class="pr-2">Esimene Ajaraamat - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
