<!--
title: Esimene Ajaraamat - Peatükk 22
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Chronicles/21">Esimene Ajaraamat - Peatükk 21</a></td>
        <td><a href="/et/Bible/1_Chronicles/Index">Indeks</a></td>
        <td><a href="/et/Bible/1_Chronicles/23">Esimene Ajaraamat - Peatükk 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Taavet ütles: „Siin olgu Issanda Jumala koda ja siin olgu Iisraeli põletusohvrialtar!” </p>
<p id="v2"><sup><small>2</small></sup>  Ja Taavet käskis koguda Iisraelimaal olevaid võõramaalasi ja pani kiviraiujad raiuma tahutud kive Jumala koja ehitamiseks. </p>
<p id="v3"><sup><small>3</small></sup>  Ja Taavet hankis palju rauda väravauste naelteks ja klambriteks, ja nõnda palju vaske, et seda ei saadudki vaagida, </p>
<p id="v4"><sup><small>4</small></sup>  ja arvutult seedripuud, sest siidonlased ja tüüroslased tõid Taavetile palju seedripuud. </p>
<p id="v5"><sup><small>5</small></sup>  Sest Taavet mõtles: „Mu poeg Saalomon on alles noor ja vilumatu, aga koda, mis Issandale tuleb ehitada, peab olema suur, kõrge, kuulus ja ilus kogu maailmale. Seepärast ma siis hangingi selle jaoks.” Ja Taavet hankis enne oma surma palju. </p>
<p id="v6"><sup><small>6</small></sup>  Siis ta kutsus oma poja Saalomoni ja käskis teda ehitada koja Issandale, Iisraeli Jumalale. </p>
<p id="v7"><sup><small>7</small></sup>  Taavet ütles Saalomonile: „Mu poeg, mul oli südame peal ehitada koda Issanda, oma Jumala nimele. </p>
<p id="v8"><sup><small>8</small></sup>  Aga mulle tuli Issanda sõna, kes ütles: Sina oled valanud palju verd ja oled pidanud suuri sõdu. Sina ei tohi mu nimele koda ehitada, sellepärast et sa mu ees nõnda palju verd maa peale oled valanud! </p>
<p id="v9"><sup><small>9</small></sup>  Vaata, sulle sünnib poeg. Temast tuleb rahu mees ja mina annan temale rahu kõigist ta ümberkaudsetest vaenlastest, sest tema nimeks peab olema Saalomon, ja ma annan tema päevil Iisraelile rahu ja vaikust. </p>
<p id="v10"><sup><small>10</small></sup>  Tema ehitab mu nimele koja. Tema on mulle pojaks ja mina olen temale isaks. Ja mina kinnitan tema kuningriigi aujärje Iisraeli üle igaveseks ajaks. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Nüüd, mu poeg, olgu Issand sinuga, et sul läheks korda ehitada Issanda, oma Jumala koda, nõnda nagu ta sinu kohta on rääkinud! </p>
<p id="v12"><sup><small>12</small></sup>  Küllap Issand annab sulle tarkust ja taipu, kui ta paneb su valitsema Iisraeli üle ja valvama Issanda, su Jumala Seadust. </p>
<p id="v13"><sup><small>13</small></sup>  Sul on siis kordaminek, kui sa hoolsasti tähele paned määrusi ja seadlusi, mis Issand Moosesele on andnud Iisraeli jaoks. Ole vahva ja tugev, ära karda ja ära kohku! </p>
<p id="v14"><sup><small>14</small></sup>  Vaata, mina olen oma vaevaga hankinud Issanda koja tarvis sada tuhat talenti kulda ja miljon talenti hõbedat, samuti vaske ja rauda, mida ei saagi vaagida, sest seda on palju. Ma olen hankinud ka puitu ja kive, ja sul on vaja neile ainult lisada. </p>
<p id="v15"><sup><small>15</small></sup>  Sul on ka palju töötegijaid, kiviraiujaid, meistreid kivi ja puu tarvis, kõik osavad igasuguses töös. </p>
<p id="v16"><sup><small>16</small></sup>  Kullal, hõbedal, vasel ja raual pole määra - võta kätte ja hakka tööle! Issand olgu sinuga!” </p>
<p id="v17"><sup><small>17</small></sup>  Ja Taavet käskis kõiki Iisraeli vürste aidata tema poega Saalomoni: </p>
<p id="v18"><sup><small>18</small></sup>  „Eks ole Issand, teie Jumal, olnud teiega ja andnud teile igalt poolt rahu? Sest tema on andnud maa elanikud minu kätte ja maa on alistunud Issanda ja tema rahva ees. </p>
<p id="v19"><sup><small>19</small></sup>  Pöörake nüüd oma süda ja hing Issandat, oma Jumalat, otsima! Võtke kätte ja ehitage Issanda Jumala pühamu, et Issanda seaduselaeka ja Jumala pühad riistad saaks viia kotta, mis Issanda nimele on ehitatud!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Chronicles/21">Esimene Ajaraamat - Peatükk 21</a></td>
        <td><a href="/et/Bible/1_Chronicles/Index">Indeks</a></td>
        <td><a href="/et/Bible/1_Chronicles/23">Esimene Ajaraamat - Peatükk 23</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 22:10 <i>Jumala vabastatud pojad</i>: <a href="/et/The_Urantia_Book/143#p2_7">Ur 143:2.7</a>.  <i>Iga laps on Jumala poeg</i>: <a href="/et/The_Urantia_Book/196#p0_2">Ur 196:0.2</a>.  <i>Poegluse evangeelium</i>: <a href="/et/The_Urantia_Book/190#p3_1">Ur 190:3.1</a>.  <i>Jumala päästetud pojad</i>: <a href="/et/The_Urantia_Book/170#p2_8">Ur 170:2.8</a>.  <i>Jumala pojad</i>: <a href="/et/The_Urantia_Book/34#p6_10">Ur 34:6.10</a>.  <i>Me oleme Jumala lapsed</i>: <a href="/et/The_Urantia_Book/2#p5_4">Ur 2:5.4</a>.  <i>Jumala poegade vennaskond</i>: <a href="/et/The_Urantia_Book/153#p2_4">Ur 153:2.4</a>.  <i>Kõik on Jumala lapsed</i>: <a href="/et/The_Urantia_Book/99#p5_5">Ur 99:5.5</a>.  <i>Elava Jumala pojad</i>: <a href="/et/The_Urantia_Book/140#p3_16">Ur 140:3.16</a>.  <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>.  <i>Elava Jumala pojad</i>: <a href="/et/The_Urantia_Book/149#p2_10">Ur 149:2.10</a>.  <i>Me oleme Jumala pojad maa peal</i>: <a href="/et/The_Urantia_Book/193#p0_5">Ur 193:0.5</a>.  <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>.  <i>Me oleme Jumala lapsed</i>: <a href="/et/The_Urantia_Book/131#p10_2">Ur 131:10.2</a>.  <i>Elava Jumala lapsed</i>: <a href="/et/The_Urantia_Book/142#p5_2">Ur 142:5.2</a>.  <i>Jumala lapsed</i>: <a href="/et/The_Urantia_Book/170#p2_20">Ur 170:2.20</a>.  <i>Elava Jumala lapsed</i>: <a href="/et/The_Urantia_Book/140#p1_6">Ur 140:1.6</a>.  <i>Me oleme Jumala lapsed</i>: <a href="/et/The_Urantia_Book/5#p4_8">Ur 5:4.8</a>.  <i>Usklikud on Jumala lapsed</i>: <a href="/et/The_Urantia_Book/181#p2_14">Ur 181:2.14</a>.  <i>Usklikud, Jumala pojad</i>: <a href="/et/The_Urantia_Book/181#p2_12">Ur 181:2.12</a>.  <i>Me oleme Jumala lapsed</i>: <a href="/et/The_Urantia_Book/141#p4_2">Ur 141:4.2</a>.  <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>.  <i>Jumala usupojad</i>: <a href="/et/The_Urantia_Book/141#p2_2">Ur 141:2.2</a>.  <i>Usklikud on Jumala lapsed</i>: <a href="/et/The_Urantia_Book/180#p1_6">Ur 180:1.6</a>.  <i>Usk Jumala pojad</i>: <a href="/et/The_Urantia_Book/40#p6_1">Ur 40:6.1</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>.  <i>Te olete Jumala pojad maa peal</i>: <a href="/et/The_Urantia_Book/193#p0_3">Ur 193:0.3</a>.  <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Jumala pojad</i>: <a href="/et/The_Urantia_Book/8#p6_4">Ur 8:6.4</a>.  <i>Jumala vabastatud pojad</i>: <a href="/et/The_Urantia_Book/170#p2_20">Ur 170:2.20</a>.  <i>Jumala järeltulija</i>: <a href="/et/The_Urantia_Book/1#p3_1">Ur 1:3.1</a>.  <i>Elava Jumala usulapsed</i>: <a href="/et/The_Urantia_Book/142#p1_1">Ur 142:1.1</a>.  <i>Me oleme Tema pojad</i>: <a href="/et/The_Urantia_Book/149#p6_8">Ur 149:6.8</a>.  <i>Kõik inimesed on Jumala lapsed</i>: <a href="/et/The_Urantia_Book/190#p5_4">Ur 190:5.4</a>.  <i>Kõik inimesed on Jumala lapsed</i>: <a href="/et/The_Urantia_Book/193#p1_2">Ur 193:1.2</a>.  <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>. </li>
</ol>
</div>
