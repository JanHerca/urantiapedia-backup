<!--
title: Johannese Ilmutusraamat - Peatükk 11
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/10">Johannese Ilmutusraamat - Peatükk 10</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/12">Johannese Ilmutusraamat - Peatükk 12</a></td>
      </tr>
    </tbody>
  </table>
</figure>
<h2> Kaks tunnistajat </h2>
<p id="v1"><sup><small>1</small></sup>  Siis anti mulle kepi sarnane pilliroog ning öeldi: „Tõuse ja mõõda Jumala tempel ja altar ja need, kes seal kummardavad; </p>
<p id="v2"><sup><small>2</small></sup>  aga väljaspool templit olev õu jäta kõrvale ja ära seda mõõda, sest see on antud paganaile. Ja nad tallavad püha linna nelikümmend ja kaks kuud. </p>
<p id="v3"><sup><small>3</small></sup>  Ja mina annan oma kahele tunnistajale meelevalla kotiriidesse riietatuina prohvetlikult kuulutada tuhat kakssada kuuskümmend päeva. </p>
<p id="v4"><sup><small>4</small></sup>  Nemad on need kaks õlipuud ja kaks küünlajalga, mis seisavad ilmamaa Issanda ees. </p>
<p id="v5"><sup><small>5</small></sup>  Ja kui keegi tahab neile kurja teha, siis väljub tuli nende suust ja sööb nende vaenlased; kui keegi tahab neile kurja teha, siis peab see nõnda tapetama. </p>
<p id="v6"><sup><small>6</small></sup>  Neil on meelevald sulgeda taevas, et nende prohvetliku kuulutamise päevil ei sajaks vihma, ja neil on meelevald vete üle muuta neid vereks ja lüüa maad igasuguse nuhtlusega nii sageli kui nad vaid tahavad. </p>
<p id="v7"><sup><small>7</small></sup>  Ja kui nad oma tunnistuse on lõpetanud, siis hakkab metsaline, kes tõuseb sügavusest, nendega sõda pidama ja võidab nad ära ja surmab nad. </p>
<p id="v8"><sup><small>8</small></sup>  Ja nende kehad vedelevad suure linna tänavail, mida vaimulikult hüütakse Soodomaks ja Egiptuseks, kus ka nende Issand risti löödi. </p>
<p id="v9"><sup><small>9</small></sup>  Ja rahvaste ja suguharude ja keelte ja rahvahõimude seast nähakse nende kehi kolm ja pool päeva ja nende kehi ei lasta hauda panna. </p>
<p id="v10"><sup><small>10</small></sup>  Ja need, kes maa peal elavad, rõõmustuvad nendest ja on väga rõõmsad ning läkitavad ande üksteisele, sest et need kaks prohvetit vaevasid neid, kes maa peal elavad.” </p>
<p id="v11"><sup><small>11</small></sup>  Ja pärast neid kolme ja poolt päeva läks elu vaim Jumalast nende sisse ja nad tõusid püsti oma jalgele, ja suur kartus tuli nende peale, kes neid vaatasid, </p>
<p id="v12"><sup><small>12</small></sup>  Ja nad kuulsid suurt häält taevast neile ütlevat: „Tulge siia üles!” Ja nad läksid üles taevasse pilves, ja nende vaenlased vaatasid neid. </p>
<p id="v13"><sup><small>13</small></sup>  Ja samal tunnil sündis suur maavärisemine, ja kümnes osa linna langes maha, ja selles maavärisemises sai surma inimesi seitse tuhat nime. Siis teised lõid kartma ja andsid taeva Jumalale austust. </p>
<p id="v14"><sup><small>14</small></sup>  Teine häda on möödas, vaata, kolmas häda tuleb varsti! </p>
<h2> Seitsmes pasun </h2>
<p id="v15"><sup><small>15</small></sup>  Ja seitsmes ingel puhus pasunat. Siis sündisid suured hääled taevas ning ütlesid: „Maailma valitsus on saanud meie Issanda ja tema Kristuse omaks, ja tema valitseb ajastute ajastuteni!” </p>
<p id="v16"><sup><small>16</small></sup>  Ja need kakskümmend neli vanemat, kes istuvad Jumala ees oma aujärgedel, heitsid silmili maha ja kummardasid Jumalat <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  ning ütlesid: „Me täname sind, Issand, kõigeväeline Jumal, kes oled ja kes olid, et sa oled võtnud kätte oma suure väe ja oled saanud kuningaks. </p>
<p id="v18"><sup><small>18</small></sup>  Ja paganrahvad on vihastunud, kuid sinu viha on tulnud, ja tulnud on aeg mõista kohut surnutele ja kätte anda palk su sulastele-prohvetitele ja pühadele ja neile, kes kardavad sinu nime, pisukestele ja suurtele, ja hävitada need, kes hävitavad maad!” </p>
<p id="v19"><sup><small>19</small></sup>  Ja Jumala tempel taevas avanes ja tema seaduselaegast nähti tema templis. Siis sündis välke ja hääli ja mürinat ja maavärisemine ja suur rahesadu! <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/10">Johannese Ilmutusraamat - Peatükk 10</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/12">Johannese Ilmutusraamat - Peatükk 12</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:16 <i>Urantia juhtimine</i>: <a href="/et/The_Urantia_Book/114#p2_1">Ur 114:2.1</a>.  <i>24 nõuandjat</i>: <a href="/et/The_Urantia_Book/77#p9_5">Ur 77:9.5</a>.  <i>Jerusemi komisjon</i>: <a href="/et/The_Urantia_Book/114#p1_1">Ur 114:1.1</a>. </li>
  <li id="fn2"><a href="#cite2">↑</a> 11:19 <i>Jerusemi vastuvõtjad</i>: <a href="/et/The_Urantia_Book/46#p3_3">Ur 46:3.3</a>.  <i>Rahe</i>: <a href="/et/The_Urantia_Book/85#p4_3">Ur 85:4.3</a>. </li>
</ol>
</div>
