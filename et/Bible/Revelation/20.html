<!--
title: Johannese Ilmutusraamat - Peatükk 20
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Revelation/19">Johannese Ilmutusraamat - Peatükk 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Revelation/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Revelation/21">Johannese Ilmutusraamat - Peatükk 21</a></td>
      </tr>
    </tbody>
  </table>
</figure>
<h2> Saatana tuhandeaastane vangistus </h2>
<p id="v1"><sup><small>1</small></sup>  Ja ma nägin ingli taevast maha tulevat; sellel oli sügaviku võti ja suured ahelad käes. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja ta võttis kinni lohe, vana mao, see on Kuradi ehk Saatana, ja sidus ta ahelaisse tuhandeks aastaks <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  ja heitis ta sügavikku ja pani ta luku taha ja vajutas pealepoole teda pitseri, et ta enam ei eksitaks rahvaid, kuni need tuhat aastat otsa saavad. Pärast seda peab teda natukeseks ajaks lahti lastama. </p>
<p id="v4"><sup><small>4</small></sup>  Ja ma nägin aujärgi ja neid, kes nendel istusid; ja kohus anti nende kätte; ja ma nägin nende hingi, kelle pead olid ära raiutud Jeesuse tunnistuse ja Jumala sõna pärast ja kes ei olnud kummardanud metsalist ega tema kuju ega olnud võtnud tema märki oma otsaesisele ja oma käe peale. Ja nad virgusid ellu usus ja valitsesid kuninglikult ühes Kristusega tuhat aastat. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Aga muud surnud ei elustunud mitte, kuni need tuhat aastat otsa saavad. See on esimene ülestõusmine. </p>
<p id="v6"><sup><small>6</small></sup>  Õnnis ja püha on see, kellel on osa esimesest ülestõusmisest; nende üle ei ole teisel surmal meelevalda, vaid nad peavad olema Jumala ja Kristuse preestrid ja valitsema kuninglikult ühes temaga need tuhat aastat. </p>
<h2> Saatana vabastamine ja otsustav võitlus </h2>
<p id="v7"><sup><small>7</small></sup>  Ja kui need tuhat aastat täis saavad, siis lastakse saatan lahti oma vangist. </p>
<p id="v8"><sup><small>8</small></sup>  Ja ta läheb välja eksitama rahvaid, kes elavad ilmamaa neljas nurgas, Googi ja Maagoogi, neid sõtta koguma. Nende arv on nagu mereäärne liiv! </p>
<p id="v9"><sup><small>9</small></sup>  Ja nad tulid üles ilmamaa lagendikule ja piirasid ümber pühade leeri ja armastatud linna. Siis langes tuli taevast maha ja sõi nad ära! </p>
<p id="v10"><sup><small>10</small></sup>  Ja kurat, kes neid eksitas, heideti tule ja väävli järve, kus on ka metsaline ja valeprohvet. Ja neid vaevatakse päevad ja ööd ajastute ajastuteni! </p>
<h2> Üldine surnute ülestõusmine ja viimne kohus </h2>
<p id="v11"><sup><small>11</small></sup>  Ja ma nägin suurt valget aujärge ja seda, kes sellel istub, kelle palge eest põgenesid maa ja taevas, ja neile ei leitud aset. </p>
<p id="v12"><sup><small>12</small></sup>  Ja ma nägin surnuid, suuri ja pisukesi, seisvat aujärje ees, ja raamatud avati. Ja teine raamat avati, see on eluraamat. Ja surnutele mõisteti kohut sedamööda kuidas raamatuisse oli kirjutatud, nende tegude järgi. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Ja meri andis tagasi need surnud, kes temas olid, ja surm ja surmavald andsid tagasi surnud, kes neis olid, ja igaühele mõisteti kohut tema tegude järgi. </p>
<p id="v14"><sup><small>14</small></sup>  Ja surm ja surmavald heideti tulejärve! See on teine surm, tulejärv. </p>
<p id="v15"><sup><small>15</small></sup>  Ja keda ei leitud kirjutatud olevat eluraamatusse, heideti tulejärve! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 20:1-2 <i>Gabriel seotud mässuliste pead</i>: <a href="/et/The_Urantia_Book/53#p1_6">Ur 53:1.6</a>. </li>
  <li id="fn2"><a href="#cite2">↑</a> 20:1-13 <i>Mässuliste staatus</i>: <a href="/et/The_Urantia_Book/53#p9_3">Ur 53:9.3</a>. </li>
  <li id="fn3"><a href="#cite3">↑</a> 20:2 <i>Kurat</i>: <a href="/et/The_Urantia_Book/53#p1_4">Ur 53:1.4</a>. </li>
  <li id="fn4"><a href="#cite4">↑</a> 20:4 <i>Eemalda metsalise märk</i>: <a href="/et/The_Urantia_Book/47#p9_1">Ur 47:9.1</a>. </li>
  <li id="fn5"><a href="#cite5">↑</a> 20:12 <i>Seisa Jumala ees</i>: <a href="/et/The_Urantia_Book/6#p8_4">Ur 6:8.4</a>. </li>
  <li id="fn6"><a href="#cite6">↑</a> 20:12,15 <i>Elu raamat</i>: <a href="/et/The_Urantia_Book/27#p5_1">Ur 27:5.1</a>. </li>
</ol>
</div>
