<!--
title: Johannese Ilmutusraamat - Peatükk 3
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/2">Johannese Ilmutusraamat - Peatükk 2</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/4">Johannese Ilmutusraamat - Peatükk 4</a></td>
      </tr>
    </tbody>
  </table>
</figure>
<h2> Kiri Sardese kogudusele </h2>
<p id="v1"><sup><small>1</small></sup>  Ja Sardese koguduse inglile kirjuta: nõnda ütleb see, kelle on seitse Jumala vaimu ja need seitse tähte: Ma tean sinu tegusid, et sul on nimi, et sa elad, aga oled surnud! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Saa valvsaks ja kinnita muid, kes on suremas; sest mina ei ole leidnud, et su teod oleksid täielikud minu Jumala ees! </p>
<p id="v3"><sup><small>3</small></sup>  Siis mõtle, kuidas sa sõna vastu võtsid ja kuulsid, ja pea seda ning paranda meelt! Kui sa nüüd ei valva, tulen ma kui varas ja sina ei tea, mil tunnil ma su peale tulen. </p>
<p id="v4"><sup><small>4</small></sup>  Ometi on sul ka Sardeses mõned nimed, kes ei ole reostanud oma riideid, ja nad peavad minuga käima valgeis riideis, sest nad on seda väärt. </p>
<p id="v5"><sup><small>5</small></sup>  Kes võidab, see riietatakse nõnda valgete riietega ja mina ei kustuta tema nime eluraamatust, ja ma tahan tunnistada tema nime oma Isa ees ja kõigi tema inglite ees. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Kellel kõrv on, see kuulgu, mis Vaim kogudustele ütleb! <sup id="cite4"><a href="#fn4">[4]</a></sup></p>
<h2> Kiri Filadelfia kogudusele </h2>
<p id="v7"><sup><small>7</small></sup>  Ja Filadelfia koguduse inglile kirjuta: nõnda ütleb Püha, tõeline, kelle käes on Taaveti võti ja kes avab ja ükski ei sule; kes suleb ja ükski ei ava: </p>
<p id="v8"><sup><small>8</small></sup>  Ma tean sinu tegusid. Vaata, ma olen seadnud su ette avatud ukse ja ükski ei suuda seda sulgeda; sest sul on pisut rammu, ja sa oled pidanud mu sõna ega ole salanud mu nime! <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Vaata, ma annan saatana kogudusest mõned, kes ütlevad endid juudid olevat, aga ei ole, vaid valetavad! Vaata, ma teen, et nad tulevad ja kummardavad sinu jalgade ette ja tunnevad ära, et ma sind olen armastanud! </p>
<p id="v10"><sup><small>10</small></sup>  Et sa mu kannatlikkuse sõna oled pidanud, siis minagi tahan sind hoida kiusatustunni eest, mis on tulemas kogu maailma peale neid kiusama, kes maa peal elavad. </p>
<p id="v11"><sup><small>11</small></sup>  Ma tulen nobedasti; pea kinni, mis sul on, et ükski sinu krooni ei võtaks! </p>
<p id="v12"><sup><small>12</small></sup>  Kes võidab, selle ma teen sambaks oma Jumala templis, ja tema ei lähe sealt enam välja, ja ma kirjutan tema peale oma Jumala nime ja oma Jumala linna nime, Uue Jeruusalemma, mis maha tuleb taevast minu Jumala juurest, ja oma uue nime. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Kellel kõrv on, see kuulgu, mis Vaim kogudustele ütleb! </p>
<h2> Kiri Laodikea kogudusele </h2>
<p id="v14"><sup><small>14</small></sup>  Ja Laodikea koguduse inglile kirjuta: nõnda ütleb Aamen, ustav ja tõeline tunnistaja, Jumala loodu algus: </p>
<p id="v15"><sup><small>15</small></sup>  Ma tean sinu tegusid, et sa pole külm ega kuum. Oh, oleksid sa külm või kuum! </p>
<p id="v16"><sup><small>16</small></sup>  Aga nüüd, et sa oled leige ja mitte külm ega kuum, siis tahan ma sind välja sülitada oma suust! <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Sa ju ütled: ma olen rikas ja mul on vara küllalt ega ole mul midagi vaja. Ja sa ei teagi, et sa oled vilets ja armetu ja vaene ja pime ja alasti! </p>
<p id="v18"><sup><small>18</small></sup>  Ma annan sulle nõu osta minult kulda, mis tules on puhastatud, et sa võiksid rikkaks saada, ja valged riided, et sa nendega riietuksid ja ei nähtaks sinu alastuse häbi, ja silmasalvi võida silmi, et sa näeksid. </p>
<p id="v19"><sup><small>19</small></sup>  Ma noomin ja karistan kõiki, keda ma armastan. Ole siis väga hoolas ja paranda meelt! <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  Vaata, ma seisan ukse taga ja koputan: kui keegi mu häält kuuleb ja ukse avab, selle juurde ma lähen sisse ja söön õhtust ühes temaga ja tema minuga! <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v21"><sup><small>21</small></sup>  Kes võidab, sellele ma annan istuda ühes minuga minu aujärjel, nõnda nagu minagi olen võitnud ja istunud ühes oma Isaga tema aujärjele. <sup id="cite11"><a href="#fn11">[11]</a></sup></p>
<p id="v22"><sup><small>22</small></sup>  Kellel kõrv on, see kuulgu, mis Vaim kogudustele ütleb! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/2">Johannese Ilmutusraamat - Peatükk 2</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/4">Johannese Ilmutusraamat - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 3:1 <i>Adjutandi vaimud</i>: <a href="/et/The_Urantia_Book/36#p5_2">Ur 36:5.2</a>.  <i>Seitse Jumala vaimu</i>: <a href="/et/The_Urantia_Book/116#p2_1">Ur 116:2.1</a>.  <i>Seitse Jumala vaimu</i>: <a href="/et/The_Urantia_Book/16#p4_1">Ur 16:4.1</a>.  <i>Seitse meistervaimu</i>: <a href="/et/The_Urantia_Book/16#p0_1">Ur 16:0.1</a>.  <i>Adjutandi vaimud</i>: <a href="/et/The_Urantia_Book/36#p5_1">Ur 36:5.1</a>. </li>
  <li id="fn2"><a href="#cite2">↑</a> 3:1,7,14 <i>Kiriku ingel</i>: <a href="/et/The_Urantia_Book/114#p6_7">Ur 114:6.7</a>. </li>
  <li id="fn3"><a href="#cite3">↑</a> 3:5 <i>Elu raamat</i>: <a href="/et/The_Urantia_Book/27#p5_1">Ur 27:5.1</a>. </li>
  <li id="fn4"><a href="#cite4">↑</a> 3:6,13,22 <i>Olge kuulda, kuulge Vaimu</i>: <a href="/et/The_Urantia_Book/8#p6_4">Ur 8:6.4</a>. </li>
  <li id="fn5"><a href="#cite5">↑</a> 3:8 <i>Avatud uks, sisene usu kaudu</i>: <a href="/et/The_Urantia_Book/147#p5_6">Ur 147:5.6</a>. </li>
  <li id="fn6"><a href="#cite6">↑</a> 3:12 <i>Taevast alla tulles</i>: <a href="/et/The_Urantia_Book/55#p1_3">Ur 55:1.3</a>.  <i>Uus nimi</i>: <a href="/et/The_Urantia_Book/108#p3_3">Ur 108:3.3</a>.  <i>Õndsad maailmad</i>: <a href="/et/The_Urantia_Book/121#p5_11">Ur 121:5.11</a>.  <i>Uus Jeruusalemm</i>: <a href="/et/The_Urantia_Book/176#p1_6">Ur 176:1.6</a>.  <i>Uue nimega vaim</i>: <a href="/et/The_Urantia_Book/194#p2_19">Ur 194:2.19</a>.  <i>Maa peale ehitatud püha tempel</i>: <a href="/et/The_Urantia_Book/55#p1_1">Ur 55:1.1</a>.  <i>Uus nimi</i>: <a href="/et/The_Urantia_Book/47#p8_5">Ur 47:8.5</a>.  <i>Uus nimi</i>: <a href="/et/The_Urantia_Book/108#p5_5">Ur 108:5.5</a>. </li>
  <li id="fn7"><a href="#cite7">↑</a> 3:16 <i>Lämbunud rahvahulk</i>: <a href="/et/The_Urantia_Book/153#p5_3">Ur 153:5.3</a>. </li>
  <li id="fn8"><a href="#cite8">↑</a> 3:19 <i>Kõik asjad toimivad hästi</i>: <a href="/et/The_Urantia_Book/54#p4_7">Ur 54:4.7</a>. </li>
  <li id="fn9"><a href="#cite9">↑</a> 3:20 <i>Jeesus koputab ja inimesed avavad</i>: <a href="/et/The_Urantia_Book/159#p3_2">Ur 159:3.2</a>.  <i>Ma seisan ukse ees ja koputan</i>: <a href="/et/The_Urantia_Book/1#p4_2">Ur 1:4.2</a>.  <i>Seisa ukse juures ja koputa</i>: <a href="/et/The_Urantia_Book/166#p3_4">Ur 166:3.4</a>. </li>
  <li id="fn10"><a href="#cite10">↑</a> 3:20-21 <i>Jeesus koputab</i>: <a href="/et/The_Urantia_Book/166#p3_7">Ur 166:3.7</a>. </li>
  <li id="fn11"><a href="#cite11">↑</a> 3:21 <i>Tasu ustavuse eest</i>: <a href="/et/The_Urantia_Book/178#p3_4">Ur 178:3.4</a>. </li>
</ol>
</div>
