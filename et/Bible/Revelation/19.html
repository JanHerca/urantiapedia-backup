<!--
title: Johannese Ilmutusraamat - Peatükk 19
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Revelation/18">Johannese Ilmutusraamat - Peatükk 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Revelation/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Revelation/20">Johannese Ilmutusraamat - Peatükk 20</a></td>
      </tr>
    </tbody>
  </table>
</figure>
<h2> Võidurõõm taevas ja Talle pulmad </h2>
<p id="v1"><sup><small>1</small></sup>  Pärast seda ma kuulsin otsekui hulga rahva suurt häält taevast ütlevat: „Halleluuja! Õnnistus ja austus ja vägi olgu meie Jumalale! </p>
<p id="v2"><sup><small>2</small></sup>  Sest tõelised ja õiged on tema kohtud, et ta on kohut mõistnud suure hoora üle, kes rikkus ilmamaa oma hooraeluga, ja on oma sulaste vere temale kätte maksnud!” </p>
<p id="v3"><sup><small>3</small></sup>  Ja nad ütlesid teist korda: „Halleluuja!” Ja tema suits tõuseb üles ajastute ajastuteni. </p>
<p id="v4"><sup><small>4</small></sup>  Ja need kakskümmend neli olendit heitsid maha ja kummardasid Jumalat, kes aujärjel istub ja ütlesid: „Aamen, halleluuja!” <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ja aujärjelt kostis hääl, mis ütles: „Kiitke meie Jumalat, kõik tema sulased, kes teda kardate, nii pisukesed kui suured!” </p>
<p id="v6"><sup><small>6</small></sup>  Ja ma kuulsin otsekui hulga rahva häält ja otsekui suurte vete kohinat ja otsekui kange pikse müristamist, ütlevat: „Halleluuja! Sest Issand, meie kõigeväeline Jumal, on võtnud kuningliku valitsuse oma kätte! <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Rõõmutsegem ja hõisakem ning andkem temale austust! Sest Talle pulmad on tulnud ja tema naine on ennast valmistanud! </p>
<p id="v8"><sup><small>8</small></sup>  Ja naisele anti riietumiseks hiilgav ja puhas lõuend. See lõuend on pühade õiged teod!” </p>
<p id="v9"><sup><small>9</small></sup>  Ja ingel ütles mulle: „Kirjuta: õndsad on need, kes Talle pulma õhtusöömaajale on kutsutud!” Ja tema ütles veel mulle: „Need on tõelised Jumala sõnad!” </p>
<p id="v10"><sup><small>10</small></sup>  Ja ma heitsin maha tema jalge ette, et teda kummardada, aga tema ütles mulle: „Vaata, ära tee seda! Ma olen sinu ja nende su vendade kaassulane, kellel on Jeesuse tunnistus. Kummarda Jumalat, sest Jeesuse tunnistus on prohvetikuulutamise vaim!” <sup id="cite3"><a href="#fn3">[3]</a></sup></p>
<h2> Võitja Kristus </h2>
<p id="v11"><sup><small>11</small></sup>  Ja ma nägin taeva avatud, ja vaata: valge hobune! Ja selle nimi, kes tema seljas istus, on Ustav ja Tõeline, ja tema mõistab kohut ja sõdib õiguses. </p>
<p id="v12"><sup><small>12</small></sup>  Aga tema silmad olid tuleleek ja temal oli peas palju ehissidemeid; ja temale oli kirjutatud nimi, mida ei tea keegi muu kui tema ise. </p>
<p id="v13"><sup><small>13</small></sup>  Ja temal oli seljas verega kastetud kuub ja tema nimeks on pandud Jumala Sõna. </p>
<p id="v14"><sup><small>14</small></sup>  Ja sõjaväed taevas järgisid teda valgete hobuste seljas ja olid riietatud valge ja puhta lõuendiga. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Ja tema suust tuli välja terav mõõk, et sellega lüüa rahvaid. Ja tema ise karjatab neid raudkepiga. Ja ta ise sõtkub kõigeväelise Jumala tulise viha viina surutõrt. </p>
<p id="v16"><sup><small>16</small></sup>  Ja temale on tema kuue ja puusa peale kirjutatud nimi: „Kuningate Kuningas ja isandate Isand!” <sup id="cite5"><a href="#fn5">[5]</a></sup></p>
<h2> Kristuse vaenlaste hävitamine </h2>
<p id="v17"><sup><small>17</small></sup>  Ja ma nägin üht inglit seisvat päikeses ja see kisendas suure häälega ning hüüdis kõigile kesktaeva kohal lendavaile lindudele: „Tulge ja lennake kokku suurele Jumala söömaajale </p>
<p id="v18"><sup><small>18</small></sup>  sööma kuningate liha ja ülemate pealikute liha ja vägevate liha ja hobuste ja nende seljas istujate liha ja kõigi vabade ja orjade ja pisukeste ja suurte liha!” </p>
<p id="v19"><sup><small>19</small></sup>  Ja ma nägin metsalist ja ilmamaa kuningaid ja nende sõjaväge olevat kogunenud sõda pidama sellega, kes istus hobuse seljas, ja tema sõjaväega. </p>
<p id="v20"><sup><small>20</small></sup>  Ja metsaline võeti kinni ja temaga ühes valeprohvet, kes tema ees oli teinud oma imeteod, millega ta oli eksitanud neid, kes metsalise märgi olid vastu võtnud ja kes kummardasid tema kuju. Nad mõlemad visati elusalt tulejärve, mis põleb väävliga. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  Ja teised tapeti mõõgaga, mis lähtus selle suust, kes istus hobuse seljas. Ja kõigi lindude kõhud said täis nende lihast. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 19:4 <i>Urantia juhtimine</i>: <a href="/et/The_Urantia_Book/114#p2_1">Ur 114:2.1</a>.  <i>24 nõuandjat</i>: <a href="/et/The_Urantia_Book/77#p9_5">Ur 77:9.5</a>. </li>
  <li id="fn2"><a href="#cite2">↑</a> 19:6 <i>Jumal on kõikvõimas</i>: <a href="/et/The_Urantia_Book/3#p2_1">Ur 3:2.1</a>. </li>
  <li id="fn3"><a href="#cite3">↑</a> 19:10 <i>Ära kummarda ingleid</i>: <a href="/et/The_Urantia_Book/38#p2_5">Ur 38:2.5</a>. </li>
  <li id="fn4"><a href="#cite4">↑</a> 19:14 <i>Kõrgeim ülem</i>: <a href="/et/The_Urantia_Book/38#p6_2">Ur 38:6.2</a>.  <i>Taeva väed</i>: <a href="/et/The_Urantia_Book/33#p4_6">Ur 33:4.6</a>. </li>
  <li id="fn5"><a href="#cite5">↑</a> 19:16 <i>Kuningate kuningas</i>: <a href="/et/The_Urantia_Book/21#p4_5">Ur 21:4.5</a>. </li>
  <li id="fn6"><a href="#cite6">↑</a> 19:20 <i>Eemalda metsalise märk</i>: <a href="/et/The_Urantia_Book/47#p9_1">Ur 47:9.1</a>. </li>
</ol>
</div>
