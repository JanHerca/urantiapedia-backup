<!--
title: Johannese Ilmutusraamat - Peatükk 17
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Revelation/16">Johannese Ilmutusraamat - Peatükk 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Revelation/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Revelation/18">Johannese Ilmutusraamat - Peatükk 18</a></td>
      </tr>
    </tbody>
  </table>
</figure>
<h2> Nägemus hoorast ja metsalisest </h2>
<p id="v1"><sup><small>1</small></sup>  Siis tuli üks seitsmest inglist, kelle käes olid need seitse kaussi, ja kõneles minuga ning ütles: „Tule, ma tahan sulle näidata suure hoora nuhtlemist, kes istub suurte vete peal, </p>
<p id="v2"><sup><small>2</small></sup>  kellega on hooranud ilmamaa kuningad ja kelle hooruse viinast on ilmamaa elanikud joobnuks saanud!” </p>
<p id="v3"><sup><small>3</small></sup>  Ka tema viis mind vaimus ära kõrbe. Seal ma nägin naist istuvat helkjaspunase metsalise seljas, kes oli täis pilkenimesid ja kellel oli seitse pead ja kümme sarve. </p>
<p id="v4"><sup><small>4</small></sup>  Ja naine oli riietatud purpuriga ja helkjaspunase riidega ning ehitud kulla ja kalliskivide ja pärlitega, ja temal oli käes kuldkarikas täis jälkusi ja oma hooruse saasta. </p>
<p id="v5"><sup><small>5</small></sup>  Ja tema otsaesisele oli kirjutatud nimi, saladus: „Suur Baabülon, ilmamaa hoorade ja jälkuste ema!” </p>
<p id="v6"><sup><small>6</small></sup>  Ja ma nägin naise olevat joobnud pühade verest ja Jeesuse tunnistajate verest. Ja ma imestasin üliväga teda nähes. </p>
<p id="v7"><sup><small>7</small></sup>  Ja ingel ütles mulle: „Mispärast sa imestad? Ma ütlen sulle saladuse naisest ja metsalistest, kes naist kannab ja kellel on seitse pead ja kümme sarve. </p>
<p id="v8"><sup><small>8</small></sup>  Metsaline, keda sa nägid, on olnud, ja teda ei ole enam; aga ta tuleb sügavusest üles ja läheb hukatusse; ja ilmamaa elanikud, kelle nimed ei ole kirjutatud eluraamatusse maailma asutamisest alates, imestavad metsalist nähes, sest ta oli ja teda ei ole, aga ta tuleb jälle! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Siia kuulub mõistus, millel on tarkust. Need seitse pead on seitse mäge, millel naine istub, ja on seitse kuningat: </p>
<p id="v10"><sup><small>10</small></sup>  viis on neist langenud, üks on alles, ja teine ei ole veel tulnud. Kui ta tuleb, peab ta jääma natukeseks ajaks. </p>
<p id="v11"><sup><small>11</small></sup>  Ja metsaline, kes on olnud ja keda ei ole enam, on ise kaheksas ja ühtlasi üks neist seitsmest, ja ta läheb hukatusse. </p>
<p id="v12"><sup><small>12</small></sup>  Ja need kümme sarve, mis sa nägid, on kümme kuningat, kes ei ole veel saanud valitsust, aga nad saavad võimu kui kuningad üheks tunniks ühes metsalisega. </p>
<p id="v13"><sup><small>13</small></sup>  Neil on üks ja sama nõu, ja nad annavad metsalise kätte oma väe ja võimu. </p>
<p id="v14"><sup><small>14</small></sup>  Nemad hakkavad sõdima Tallega, ja Tall võidab nad ära, sest tema on isandate Isand ja kuningate Kuningas, ja ühes temaga võidavad need, kes on kutsutud ja valitud ja ustavad!” <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ja ta ütles mulle: „Veed, mis sa nägid seal, kus hoor istub, on rahvad ja rahvahulgad ja rahvahõimud ja keeled. </p>
<p id="v16"><sup><small>16</small></sup>  Ja need kümme sarve, mis sa nägid, ja metsaline, need vihkavad hoora ja teevad tema puupaljaks ja alasti ja söövad tema liha ja põletavad ta ära tulega. </p>
<p id="v17"><sup><small>17</small></sup>  Sest Jumal on neile andnud südamesse teha tema nõu järgi ja heita ühte nõusse ning anda oma kuninglik valitsus metsalise kätte, kuni täituvad Jumala sõnad. </p>
<p id="v18"><sup><small>18</small></sup>  Ja naine, keda sa nägid, on suur linn, kelle käes on valitsus ilmamaa kuningate üle!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 17:8 <i>Elu raamat</i>: <a href="/et/The_Urantia_Book/27#p5_1">Ur 27:5.1</a>. </li>
  <li id="fn2"><a href="#cite2">↑</a> 17:14 <i>Kuningate kuningas</i>: <a href="/et/The_Urantia_Book/21#p4_5">Ur 21:4.5</a>. </li>
</ol>
</div>
