<!--
title: Johannese Ilmutusraamat - Peatükk 13
description: 
published: true
date: 2022-10-6T9:46:9Z
tags: bible, bible—revelation
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/12">Johannese Ilmutusraamat - Peatükk 12</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/14">Johannese Ilmutusraamat - Peatükk 14</a></td>
      </tr>
    </tbody>
  </table>
</figure>
<h2> Nägemus kahest metsalisest </h2>
<p id="v1"><sup><small>1</small></sup>  Ja ma nägin metsalist tõusvat merest. Sel oli seitse pead ja kümme sarve ja tema sarvede peal kümme ehissidet ja tema peade peal Jumala pilkenimesid. </p>
<p id="v2"><sup><small>2</small></sup>  Ja metsaline, keda ma nägin, oli pantri sarnane, ja tema jalad olid nagu karu jalad ja tema suu nagu lõukoera suu, ja lohe andis temale oma väe ja oma aujärje ja suure võimu. </p>
<p id="v3"><sup><small>3</small></sup>  Ja ma nägin ühe tema peadest olevat nagu surmavalt haavatud; ja tema surmahaav paranes. Ja kogu ilmamaa imetles jälgides metsalist, </p>
<p id="v4"><sup><small>4</small></sup>  ja nad kummardasid lohet, et ta metsalisele oli andnud selle võimu, ja kummardasid metsalist ning ütlesid: „Kes on metsalise sarnane ja kes suudab sõdida tema vastu?” </p>
<p id="v5"><sup><small>5</small></sup>  Ja temale anti suu rääkida suurustamise ja jumalapilke sõnu, ja temale anti meelevald tegutseda nelikümmend ja kaks kuud. </p>
<p id="v6"><sup><small>6</small></sup>  Ja ta avas oma suu pilkamiseks Jumala vastu, et pilgata tema nime ja tema telki, neid, kes taevas elavad. </p>
<p id="v7"><sup><small>7</small></sup>  Ja temale anti võimus pidada sõda pühadega ja nad ära võita; ja temale anti meelevald iga suguharu ja rahva ja keele ja rahvahõimu üle. </p>
<p id="v8"><sup><small>8</small></sup>  Ja teda hakkavad kummardama kõik, kes maa peal elavad, kelle nimed maailma algusest ei ole kirjutatud tapetud Talle eluraamatusse. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Kui kellelgi on kõrv, siis ta kuulgu! </p>
<p id="v10"><sup><small>10</small></sup>  Kui keegi viib vangi, siis ta ise satub vangi; kui keegi tapab mõõgaga, siis tapetakse teda ennast mõõgaga. Siin on pühade kannatlikkus ja usk. </p>
<p id="v11"><sup><small>11</small></sup>  Ja ma nägin teist metsalist tõusvat maa seest; ja sel oli kaks sarve otsekui tallel ja ta rääkis nagu lohe. </p>
<p id="v12"><sup><small>12</small></sup>  Ja ta teeb kõik esimese metsalise võimuga tema ees. Ja ta teeb, et maa ja need, kes seal peal elavad, kummardavad esimest metsalist, kelle surmahaav oli paranenud. </p>
<p id="v13"><sup><small>13</small></sup>  Ja ta teeb suuri tunnustähti, nõnda et ta inimeste ees laseb tuldki tulla taevast alla maa peale. </p>
<p id="v14"><sup><small>14</small></sup>  Ja ta eksitab neid, kes maa peal elavad, tunnustähtedega, mis temale on antud teha esimese metsalise ees, ning käsib neid, kes maa peal elavad, teha kuju metsalisele, kellel oli mõõga haav ja kes virgus ellu. </p>
<p id="v15"><sup><small>15</small></sup>  Ja temale anti meelevald anda metsalise kujule vaim, et ka metsalise kuju räägiks ja teeks, et need, kes iialgi ei kummarda metsalise kuju, ära tapetaks. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Ja tema teeb, et kõik, nii pisukesed kui suured, nii rikkad kui vaesed, nii vabad kui orjad, võtavad märgi oma parema käe peale või oma otsaesisele, </p>
<p id="v17"><sup><small>17</small></sup>  ja et ükski muu ei saa osta ega müüa kui aga see, kellel on see märk: metsalise nimi või tema nime arv. </p>
<p id="v18"><sup><small>18</small></sup>  Siin on tarkus! Kellel on mõistust, see arvaku ära metsalise arv; sest see on inimese arv. Ja tema arv on kuussada kuuskümmend kuus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/12">Johannese Ilmutusraamat - Peatükk 12</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/14">Johannese Ilmutusraamat - Peatükk 14</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 13:8 <i>Elu raamat</i>: <a href="/et/The_Urantia_Book/27#p5_1">Ur 27:5.1</a>. </li>
  <li id="fn2"><a href="#cite2">↑</a> 13:15-17 <i>Eemalda metsalise märk</i>: <a href="/et/The_Urantia_Book/47#p9_1">Ur 47:9.1</a>. </li>
</ol>
</div>
