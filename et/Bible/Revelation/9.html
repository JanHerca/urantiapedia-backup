<!--
title: Johannese Ilmutusraamat - Peatükk 9
description: 
published: true
date: 2022-10-6T9:46:9Z
tags: bible, bible—revelation
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/8">Johannese Ilmutusraamat - Peatükk 8</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/10">Johannese Ilmutusraamat - Peatükk 10</a></td>
      </tr>
    </tbody>
  </table>
</figure>
<h2> Hädahüüd kolme tulevase nuhtluse pärast </h2>
<p id="v1"><sup><small>1</small></sup>  Ja viies ingel puhus pasunat. Siis ma nägin tähe taevast maa peale kukkunud olevat, ja temale anti sügavuse kaevu võti. </p>
<p id="v2"><sup><small>2</small></sup>  Ja ta avas sügavuse kaevu, ja kaevust tõusis suits otsekui suure ahju suits. Ja päike ja õhk läksid pimedaks kaevu suitsust. </p>
<p id="v3"><sup><small>3</small></sup>  Ja suitsust väljusid rohutirtsud maa peale ja neile anti meelevald, nagu skorpionidel on meelevald maa peal. </p>
<p id="v4"><sup><small>4</small></sup>  Ja neile öeldi, et nad ei tohi kurja teha ei maa rohule ega millelegi, mis haljas on, ega ühelegi puule, vaid ainult inimestele, kellel ei ole Jumala pitserit otsaesisel. </p>
<p id="v5"><sup><small>5</small></sup>  Ja neile anti käsk, et nad neid ei tapaks, vaid et nad neid piinaksid viis kuud; ja nende piinamine on otsekui skorpioni piinamine, kui ta inimest nõelab. </p>
<p id="v6"><sup><small>6</small></sup>  Ja neil päevil inimesed otsivad surma ega leia seda mitte, ja püüavad surra, aga surm põgeneb nende eest! </p>
<p id="v7"><sup><small>7</small></sup>  Ja rohutirtsud olid välimuselt sõjaks valmistatud hobuste sarnased ja neil olid peas pärjad otsekui kullast ja nende nägu oli nagu inimeste nägu; </p>
<p id="v8"><sup><small>8</small></sup>  ja neil olid juuksed nagu naiste juuksed ja nende hambad olid otsekui lõukoerte hambad. </p>
<p id="v9"><sup><small>9</small></sup>  Ja neil olid soomusrüüd, otsekui raudrüüd, ja nende tiibade kahin oli otsekui vankrite mürin, kui palju hobuseid jookseb sõtta. </p>
<p id="v10"><sup><small>10</small></sup>  Ja neil olid sabad ja astlad nagu skorpionidel, ja nende sabades oli võim inimestele kahju teha viis kuud. </p>
<p id="v11"><sup><small>11</small></sup>  Ja neil oli kuningaks sügavuse ingel; tema nimi on heebrea keeli Abadoon ja kreeka keeli Apollüon. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Esimene häda on möödas; vaata, kaks häda tuleb veel pärast seda! </p>
<p id="v13"><sup><small>13</small></sup>  Ja kuues ingel puhus pasunat. Siis ma kuulsin üht häält Jumala ees oleva kuldaltari neljast nurgast; </p>
<p id="v14"><sup><small>14</small></sup>  see ütles kuuendale inglile, kelle käes oli pasun: „Päästa lahti need neli inglit, kes on seotud suure Eufrati jõe ääres!” </p>
<p id="v15"><sup><small>15</small></sup>  Siis päästeti lahti neli inglit, kes on valmis tunniks ja päevaks ja kuuks ja aastaks, et tappa kolmas osa inimesi. </p>
<p id="v16"><sup><small>16</small></sup>  Ja ratsaväelaste arv on kakskümmend tuhat korda kümme tuhat; ma kuulsin nende arvu. </p>
<p id="v17"><sup><small>17</small></sup>  Ja nõnda ma nägin nägemuses hobuseid ja nende seljas istujaid, ja neil olid tulekarva ja purpursinised ja väävlikarva soomusrüüd; ja hobuste pead olid nagu lõukoerte pead, ja nende suust käis välja tuld ja suitsu ja väävlit. </p>
<p id="v18"><sup><small>18</small></sup>  Neist kolmest nuhtlusest sai surma kolmas osa inimesi tule ja suitsu ja väävli läbi, mis nende hobuste suust välja käis. </p>
<p id="v19"><sup><small>19</small></sup>  Sest hobuste võim on nende suus ja nende sabades; sest nende sabad on madude sarnased; neil on pead ja nendega nad teevad kahju. </p>
<p id="v20"><sup><small>20</small></sup>  Aga järelejäänud inimesed, keda neis nuhtlustes ei surmatud, ei pöördunud siiski mitte oma käte tegudest, et nad poleks kummardanud kurje vaime ning kuld- ja hõbe- ja vask- ja kivi- ja puujumalaid, kes ei või näha ega kuulda ega kõndida. </p>
<p id="v21"><sup><small>21</small></sup>  Ja nad ei pöördunud oma tapmistest ega oma nõidustest, ei oma hoorusest ega oma vargustest. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/8">Johannese Ilmutusraamat - Peatükk 8</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/10">Johannese Ilmutusraamat - Peatükk 10</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:11 <i>Abaddon: mässuliste staabi ülem</i>: <a href="/et/The_Urantia_Book/53#p1_5">Ur 53:1.5</a>. </li>
</ol>
</div>
