<!--
title: Johannese Ilmutusraamat - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Revelation/1">Johannese Ilmutusraamat - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Revelation/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Revelation/3">Johannese Ilmutusraamat - Peatükk 3</a></td>
      </tr>
    </tbody>
  </table>
</figure>
<h2> Kiri Efesose kogudusele </h2>
<p id="v1"><sup><small>1</small></sup>  Efesose koguduse inglile kirjuta: nõnda ütleb see, kes neid seitset tähte peab oma paremas käes, kes kõnnib seitsme kuldküünlajala vahel: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ma tean su tegusid ja sinu tööd ja su kannatlikkust ja et sa ei või sallida kurje ja oled läbi katsunud need, kes endid ütlevad apostlid olevat, aga ei ole, ning oled leidnud nad olevat valelikud; </p>
<p id="v3"><sup><small>3</small></sup>  ja sinul on kannatlikkust ja sa oled kandnud raskusi minu nime pärast ega ole raugenud. </p>
<p id="v4"><sup><small>4</small></sup>  Aga mul on sinu vastu, et sa oled maha jätnud oma esimese armastuse. </p>
<p id="v5"><sup><small>5</small></sup>  Siis mõtle nüüd, kust sa oled langenud, ja paranda meelt ja tee esimesi tegusid; aga kui mitte, siis ma tulen su juurde ja lükkan su küünlajala tema asemelt ära, kui sa meelt ei paranda. </p>
<p id="v6"><sup><small>6</small></sup>  Aga see sul on, et sa vihkad nikolaiitide tegusid, mida vihkan minagi. </p>
<p id="v7"><sup><small>7</small></sup>  Kellel kõrv on, see kuulgu, mis Vaim kogudustele ütleb: kes võidab, sellele ma annan süüa elupuust, mis on Jumala paradiisis. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<h2> Kiri Smürna kogudusele </h2>
<p id="v8"><sup><small>8</small></sup>  Ja Smürna koguduse inglile kirjuta: nõnda ütleb esimene ja viimne, kes oli surnud ja on saanud elavaks: <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Ma tean su viletsust ning vaesust - kuid sa oled siiski rikas - ja pilkamist nende poolt, kes ütlevad endid juudid olevat, aga ei ole, vaid on saatana kogudus! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ära karda seda, mida sul tuleb kannatada! Vaata, kurat tahab visata mõned teie seast vangitorni, et teid kiusataks; ja teil on viletsust kümme päeva. Ole ustav surmani, siis ma annan sulle elukrooni! <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Kellel kõrv on, see kuulgu, mis Vaim kogudustele ütleb: kes võidab, sellele ei tee teine surm mingit kahju! </p>
<h2> Kiri Pergamoni kogudusele </h2>
<p id="v12"><sup><small>12</small></sup>  Ja Pergamoni koguduse inglile kirjuta: nõnda ütleb see, kelle käes on terav kaheterane mõõk: </p>
<p id="v13"><sup><small>13</small></sup>  Ma tean, kus sa elad: seal, kus on saatana aujärg! Ja sa pead kinni mu nimest ega ole minu usku salanud ka neil päevil, mil Antipas, mu tunnistaja, mu ustav, tapeti teie juures, kus saatan elab. </p>
<p id="v14"><sup><small>14</small></sup>  Aga mul on pisut sinu vastu, et sul on seal neid, kes peavad kinni Bileami õpetusest, kes Baalakit õpetas võrgutama Iisraeli sööma ebajumalate ohvreid ja hoorama. </p>
<p id="v15"><sup><small>15</small></sup>  Samuti on sul ka neid, kes samasuguselt kinni peavad nikolaiitide õpetusest. </p>
<p id="v16"><sup><small>16</small></sup>  Paranda siis meelt; aga kui mitte, siis ma tulen su juurde nobedasti ja sõdin nende vastu oma suu mõõgaga! </p>
<p id="v17"><sup><small>17</small></sup>  Kellel kõrv on, see kuulgu, mis Vaim kogudustele ütleb: kes võidab, sellele ma annan süüa varjule pandud mannat ja annan temale valge kivikese ja kivikese peale kirjutatud uue nime, mida ükski muu ei tunne kui aga see, kes selle saab. <sup id="cite7"><a href="#fn7">[7]</a></sup></p>
<h2> Kiri Tüatiira kogudusele </h2>
<p id="v18"><sup><small>18</small></sup>  Ja Tüatiira koguduse inglile kirjuta: nõnda ütleb Jumala Poeg, kellel on silmad nagu tuleleek ja jalad hiilgavad otsekui vasemaak: </p>
<p id="v19"><sup><small>19</small></sup>  Ma tean sinu tegusid ja armastust ja usku ja teenimist ja kannatlikkust, ja et sinu viimseid tegusid on rohkem kui esimesi. </p>
<p id="v20"><sup><small>20</small></sup>  Aga mul on sinu vastu, et sa sallid naist Iisebeli, kes ennast nimetab prohvetiks ja õpetab ning ahvatleb minu sulaseid hoorama ja sööma ebajumalate ohvreid. </p>
<p id="v21"><sup><small>21</small></sup>  Ma olen temale andnud aega meeleparanduseks, aga ta ei taha pöörduda oma porduelust. </p>
<p id="v22"><sup><small>22</small></sup>  Vaata, ma viskan ta haigevoodisse ja need, kes temaga abielu rikuvad, suurde viletsusse, kui nad ei pöördu tema tegudest! </p>
<p id="v23"><sup><small>23</small></sup>  Ja tema lapsed ma lõpetan surmaga, ja kõik kogudused tunnevad ära, et mina olen see, kes katsub läbi neerud ja südamed, ja ma annan teile igaühele teie tegude järgi. </p>
<p id="v24"><sup><small>24</small></sup>  Aga teile ma ütlen ja muile Tüatiiras olevaile, kellel ei ole seda õpetust ja kes ei ole, nagu nad ütlevad, ära tundnud saatana sügavusi: ma ei pane teile peale muud koormat, </p>
<p id="v25"><sup><small>25</small></sup>  pidage vaid kinni, mis teil on, kuni ma tulen! </p>
<p id="v26"><sup><small>26</small></sup>  Ja kes võidab ja otsani peab minu tegusid, sellele ma annan meelevalla paganate üle </p>
<p id="v27"><sup><small>27</small></sup>  ja ta peab neid karjatama raudkepiga, nõnda nagu saviastjad pihuks lüüakse, otsekui minagi olen saanud meelevalla oma Isalt; </p>
<p id="v28"><sup><small>28</small></sup>  ja mina annan temale koidutähe. </p>
<p id="v29"><sup><small>29</small></sup>  Kellel kõrv on, see kuulgu, mis Vaim kogudustele ütleb! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 2:9 <i>Poeg murrab raudse vitsaga</i>: <a href="/et/The_Urantia_Book/155#p1_2">Ur 155:1.2</a>. </li>
  <li id="fn2"><a href="#cite2">↑</a> 2:1,8,12,18 <i>Kiriku ingel</i>: <a href="/et/The_Urantia_Book/114#p6_7">Ur 114:6.7</a>. </li>
  <li id="fn3"><a href="#cite3">↑</a> 2:7 <i>Elupuu</i>: <a href="/et/The_Urantia_Book/73#p6_3">Ur 73:6.3</a>.  <i>Elupuu</i>: <a href="/et/The_Urantia_Book/85#p2_4">Ur 85:2.4</a>.  <i>Paradiis</i>: <a href="/et/The_Urantia_Book/0#p4_11">Ur 0:4.11</a>.  <i>Paradiis</i>: <a href="/et/The_Urantia_Book/19#p7_1">Ur 19:7.1</a>.  <i>Elupuu</i>: <a href="/et/The_Urantia_Book/73#p6_1">Ur 73:6.1</a>. </li>
  <li id="fn4"><a href="#cite4">↑</a> 2:7,11,17,29 <i>Kuulake, kuulake Vaimu</i>: <a href="/et/The_Urantia_Book/8#p6_4">Ur 8:6.4</a>. </li>
  <li id="fn5"><a href="#cite5">↑</a> 2:8 <i>Mina olen esimene ja viimane</i>: <a href="/et/The_Urantia_Book/128#p1_10">Ur 128:1.10</a>.  <i>Ta on algus ja lõpp</i>: <a href="/et/The_Urantia_Book/2#p1_5">Ur 2:1.5</a>.  <i>Esimene, viimane ja ainus Jumal</i>: <a href="/et/The_Urantia_Book/10#p7_1">Ur 10:7.1</a>.  <i>Mina olen esimene ja viimane</i>: <a href="/et/The_Urantia_Book/97#p7_6">Ur 97:7.6</a>.  <i>Ta on algus ja lõpp</i>: <a href="/et/The_Urantia_Book/2#p1_2">Ur 2:1.2</a>. </li>
  <li id="fn6"><a href="#cite6">↑</a> 2:10 <i>Igavese elu kroon</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn7"><a href="#cite7">↑</a> 2:17 <i>Uus nimi</i>: <a href="/et/The_Urantia_Book/108#p5_5">Ur 108:5.5</a>.  <i>Uus nimi</i>: <a href="/et/The_Urantia_Book/108#p3_3">Ur 108:3.3</a>.  <i>Uue nimega vaim</i>: <a href="/et/The_Urantia_Book/194#p2_19">Ur 194:2.19</a>.  <i>Uus nimi</i>: <a href="/et/The_Urantia_Book/47#p8_5">Ur 47:8.5</a>. </li>
</ol>
</div>
