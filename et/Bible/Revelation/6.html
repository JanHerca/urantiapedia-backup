<!--
title: Johannese Ilmutusraamat - Peatükk 6
description: 
published: true
date: 2023-11-8T20:21:2Z
tags: bible, bible—revelation
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Revelation/5">
          <span class="mdi mdi-arrow-left-drop-circle"></span><span class="pl-2">Johannese Ilmutusraamat - Peatükk 5</span>
        </a>
        </td>
        <td>
        <a href="/et/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Revelation/7">
          <span class="pr-2">Johannese Ilmutusraamat - Peatükk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Pitserite lahtitegemine </h2>
<p id="v1"><sup><small>1</small></sup>  Ja ma nägin, kuidas Tall võttis lahti ühe seitsmest pitserist, ja ma kuulsin üht neljast olendist otsekui pikse häälega ütlevat: „Tule!” </p>
<p id="v2"><sup><small>2</small></sup>  Ja ma vaatasin, ja näe: valge hobune; ja ta seljas istujal oli amb käes; ja talle anti pärg ja ta väljus võites ja võitu saavutama. </p>
<p id="v3"><sup><small>3</small></sup>  Ja kui Tall võttis lahti teise pitseri, kuulsin ma teist olendit ütlevat: „Tule!” </p>
<p id="v4"><sup><small>4</small></sup>  Ja väljus teine hobune, tulipunane, ja ta seljas istujal lasti rahu maa pealt ära võtta, et inimesed üksteist tapaksid; ja temale anti suur mõõk. </p>
<p id="v5"><sup><small>5</small></sup>  Ja kui Tall võttis lahti kolmanda pitseri, kuulsin ma kolmandat olendit ütlevat: „Tule!” Ja ma vaatasin, ja näe: must hobune, ja tema seljas istujal olid kaalud käes. </p>
<p id="v6"><sup><small>6</small></sup>  Ja ma kuulsin otsekui häält nelja olendi keskelt ütlevat: „Mõõt nisu teenari eest ja kolm mõõtu otri teenari eest; ja õlile ega viinale ära tee kahju!” </p>
<p id="v7"><sup><small>7</small></sup>  Ja kui ta võttis lahti neljanda pitseri, kuulsin ma neljanda olendi häält ütlevat: „Tule!” </p>
<p id="v8"><sup><small>8</small></sup>  Ja ma vaatasin, ja näe, tuhkur hobune, ja kes tema seljas istus, selle nimi oli Surm, ja Surmavald käis ühes temaga; ja neile anti meelevald neljanda osa ilmamaa üle, tappa mõõga ja nälja ja surmaga ja maapealsete kiskjate elajate abil. </p>
<p id="v9"><sup><small>9</small></sup>  Ja kui ta võttis lahti viienda pitseri, siis ma nägin altari all nende hingi, kes olid tapetud Jumala sõna pärast ja tunnistuse pärast, mis neil oli. </p>
<p id="v10"><sup><small>10</small></sup>  Ja nad kisendasid suure häälega ning ütlesid: „Oh püha ja tõeline Valitseja, kui kaua sa ei mõista kohut ega tasu kätte meie verd neile, kes elavad maa peal?” </p>
<p id="v11"><sup><small>11</small></sup>  Ja neile anti igaühele pikk valge rüü, ja neile öeldi, et nad oleksid rahul veel natuke aega, kuni saab täis nende kaassulaste ja nende vendade arv, kes tapetakse nõnda nagu nemadki. </p>
<p id="v12"><sup><small>12</small></sup>  Ja ma nägin, kui ta võttis lahti kuuenda pitseri, et siis sündis suur maavärisemine, ja päike läks mustaks nagu karvane kotiriie ja kuu läks kogunisti nagu vereks; </p>
<p id="v13"><sup><small>13</small></sup>  ja taevatähed kukkusid maha, otsekui viigipuu ajab maha oma toored marjad, kui suur tuul teda raputab; </p>
<p id="v14"><sup><small>14</small></sup>  ja taevas veeres ära nagu rullraamat, ja kõik mäed ja saared nihkusid oma paigust; </p>
<p id="v15"><sup><small>15</small></sup>  ja ilmamaa kuningad ja suured isandad ja sõjapealikud ja rikkad ja võimumehed ja kõik orjad ja kõik vabad pugesid varjule koobastesse ja mägede kaljudesse, </p>
<p id="v16"><sup><small>16</small></sup>  ja nad ütlesid mägedele ja kaljudele: „Langege meie peale ja varjake meid selle palge eest, kes aujärjel istub, ja Talle viha eest! </p>
<p id="v17"><sup><small>17</small></sup>  Sest on tulnud tema suur vihapäev, ja kes võib püsida?” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Revelation/5">
          <span class="mdi mdi-arrow-left-drop-circle"></span><span class="pl-2">Johannese Ilmutusraamat - Peatükk 5</span>
        </a>
        </td>
        <td>
        <a href="/et/Bible/Revelation/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Revelation/7">
          <span class="pr-2">Johannese Ilmutusraamat - Peatükk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
