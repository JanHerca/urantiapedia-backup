<!--
title: Johannese Ilmutusraamat - Peatükk 14
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/13">Johannese Ilmutusraamat - Peatükk 13</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/15">Johannese Ilmutusraamat - Peatükk 15</a></td>
      </tr>
    </tbody>
  </table>
</figure>
<h2> Nägemus Tallest ja lunastatuist </h2>
<p id="v1"><sup><small>1</small></sup>  Ja ma nägin, ja vaata, Tall seisis Siioni mäel ja ühes temaga sada nelikümmend neli tuhat, kellele oli otsaesisele kirjutatud tema Isa nimi. </p>
<p id="v2"><sup><small>2</small></sup>  Ja ma kuulsin häält taevast otsekui hulga vete kohisemist ja nagu suure müristamise häält; ja hääl, mida ma kuulsin, oli otsekui kandlelööjate hääl, kes löövad oma kandleid. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja nemad laulsid uut laulu aujärje ees ja nende nelja olendi ja vanemate ees. Ja ükski ei võinud seda laulu õppida kui aga need sada nelikümmend neli tuhat, kes on ära ostetud ilmamaalt. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Need on need, kes endid ei ole rüvetanud naistega, sest nad on neitsilikud; need on, kes Talle järgivad, kuhu ta iganes läheb; need on inimeste seast ära ostetud esianniks Jumalale ja Tallele, </p>
<p id="v5"><sup><small>5</small></sup>  ja nende suust ei ole leitud kavalust; nemad on veatud. </p>
<h2> Nägemus kolmest inglist </h2>
<p id="v6"><sup><small>6</small></sup>  Ja ma nägin teist inglit lendavat kesktaeva kohal; sellel oli igavene evangeelium, et armuõpetust kuulutada neile, kes elavad maa peal, ja kõigile rahvahõimudele ja suguharudele ja keeltele ja rahvastele. </p>
<p id="v7"><sup><small>7</small></sup>  Ja ta ütles suure häälega: „Kartke Jumalat ja andke temale austust, sest on tulnud tema kohtutund, ja kummardage teda, kes on teinud taeva ja maa ja mere ja veteallikad!” <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ja veel teine ingel järgnes temale ning ütles: „Langenud, langenud on suur linn Baabülon, kes oma hooruskiima viinaga on jootnud kõiki rahvaid!” </p>
<p id="v9"><sup><small>9</small></sup>  Ja veel kolmas ingel järgnes neile ning ütles suure häälega: „Kui keegi kummardab metsalist ja tema kuju ja võtab tema märgi oma otsaesisele või oma käe peale, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  siis see saab ka juua Jumala kange viha viinast, mis segamata on valatud tema viha karikasse; ja teda peab vaevatama tules ja väävlis pühade inglite ees ja Talle ees. </p>
<p id="v11"><sup><small>11</small></sup>  Ja nende valu suits tõuseb üles ajastute ajastuteni; ja ei ole rahu päevad ega ööd neil, kes kummardavad metsalist ja tema kuju ega neil, kes vastu võtavad tema nime märgi. </p>
<p id="v12"><sup><small>12</small></sup>  Siin on pühade kannatlikkus; siin on need, kes peavad Jumala käske ja Jeesuse usku!” <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ja ma kuulsin häält taevast ütlevat: „Kirjuta: õndsad on surnud, kes Issandas surevad nüüdsest peale; tõesti, ütleb Vaim, nad hingavad oma vaevadest, sest nende teod lähevad nendega ühes!” </p>
<h2> Maailm on küps lõikuseks </h2>
<p id="v14"><sup><small>14</small></sup>  Ja ma nägin: vaata, valge pilv ja see, kes pilve peal istus, oli Inimese Poja sarnane; temal oli kuldpärg peas ja terav sirp käes. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Ja templist väljus teine ingel ning hüüdis suure häälega sellele, kes istus pilve peal: „Pista sirp sisse ja põima, sest lõikuseaeg on tulnud, maa lõikus on ju valminud!” </p>
<p id="v16"><sup><small>16</small></sup>  Ja see, kes istus pilve peal, laskis oma sirbi käia üle maa, ja maa lõigati paljaks. </p>
<p id="v17"><sup><small>17</small></sup>  Ja teine ingel väljus taeva templist, ja temalgi oli terav sirp käes. </p>
<p id="v18"><sup><small>18</small></sup>  Ja veel teine ingel väljus altarist, ja temal oli võimus tule üle. Ja ta hüüdis suure häälega sellele, kellel oli terav sirp käes, ning ütles: „Pista sisse oma terav sirp ja lõika maha maa viinapuu tarjad, sest selle kobarad on küpsed!” </p>
<p id="v19"><sup><small>19</small></sup>  Ja ingel laskis käia oma sirbi üle maa ja lõikas maa viinamäe paljaks ja viskas marjad Jumala kange viha suurde surutõrde. </p>
<p id="v20"><sup><small>20</small></sup>  Ja surutõrt sõtkuti väljaspool linna, ja tõrrest jooksis verd välja hobuste valjastest saadik tuhat kuussada vagu maad! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/13">Johannese Ilmutusraamat - Peatükk 13</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/15">Johannese Ilmutusraamat - Peatükk 15</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 14:7 <i>Jumal lõi taeva ja maa</i>: <a href="/et/The_Urantia_Book/131#p2_2">Ur 131:2.2</a>.  <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>.  <i>Jumal kui taeva ja maa looja</i>: <a href="/et/The_Urantia_Book/0#p2_9">Ur 0:2.9</a>.  <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Taeva ja maa looja</i>: <a href="/et/The_Urantia_Book/128#p1_10">Ur 128:1.10</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>.  <i>Jumal lõi taeva ja maa</i>: <a href="/et/The_Urantia_Book/1#p0_1">Ur 1:0.1</a>. </li>
  <li id="fn2"><a href="#cite2">↑</a> 14:2 <i>Jumala harf</i>: <a href="/et/The_Urantia_Book/47#p10_2">Ur 47:10.2</a>. </li>
  <li id="fn3"><a href="#cite3">↑</a> 14:3 <i>Urantia juhtimine</i>: <a href="/et/The_Urantia_Book/114#p2_1">Ur 114:2.1</a>.  <i>24 nõuandjat</i>: <a href="/et/The_Urantia_Book/77#p9_5">Ur 77:9.5</a>. </li>
  <li id="fn4"><a href="#cite4">↑</a> 14:9-11 <i>Eemalda metsalise märk</i>: <a href="/et/The_Urantia_Book/47#p9_1">Ur 47:9.1</a>. </li>
  <li id="fn5"><a href="#cite5">↑</a> 14:12 <i>Usk Jeesusesse</i>: <a href="/et/The_Urantia_Book/101#p6_9">Ur 101:6.9</a>. </li>
  <li id="fn6"><a href="#cite6">↑</a> 14:14 <i>Inimese poeg</i>: <a href="/et/The_Urantia_Book/128#p1_2">Ur 128:1.2</a>.  <i>Inimese Poeg</i>: <a href="/et/The_Urantia_Book/135#p5_7">Ur 135:5.7</a>.  <i># 2 Inimese poeg</i>: <a href="/et/The_Urantia_Book/136#p1_1">Ur 136:1.1</a>.  <i>Inimese poeg</i>: <a href="/et/The_Urantia_Book/126#p3_6">Ur 126:3.6</a>. </li>
</ol>
</div>
