<!--
title: Johannese Ilmutusraamat - Peatükk 7
description: 
published: true
date: 2022-10-6T9:46:9Z
tags: bible, bible—revelation
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/6">Johannese Ilmutusraamat - Peatükk 6</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/8">Johannese Ilmutusraamat - Peatükk 8</a></td>
      </tr>
    </tbody>
  </table>
</figure>
<h2> Saja neljakümne nelja tuhande märkimine pitseriga </h2>
<p id="v1"><sup><small>1</small></sup>  Pärast seda ma nägin nelja inglit seisvat maa neljal nurgal ning kinni pidavat nelja maatuult, et ükski tuul ei puhuks maa peale ega mere peale ega ühegi puu peale. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja ma nägin teist inglit tõusvat päevatõusu poolt, ning ta käes oli elava Jumala pitsat, ja tema hüüdis suure häälega nendele neljale inglile, kellele oli antud teha kahju maale ja merele, <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  ning ütles: „Ärge tehke kahju maale ega merele ega puudele, enne kui me oleme pannud pitseri oma Jumala sulaste otsaesisele!” </p>
<p id="v4"><sup><small>4</small></sup>  Ja ma kuulsin nende arvu, kes olid pitseriga märgitud, sada nelikümmend neli tuhat pitseriga märgitut kõigist Iisraeli laste suguharudest: </p>
<p id="v5"><sup><small>5</small></sup>  Juuda suguharust kaksteist tuhat pitseriga märgitut; Ruubeni suguharust kaksteist tuhat; Gaadi suguharust kaksteist tuhat; </p>
<p id="v6"><sup><small>6</small></sup>  Aaseri suguharust kaksteist tuhat; Naftali suguharust kaksteist tuhat; Manasse suguharust kaksteist tuhat; </p>
<p id="v7"><sup><small>7</small></sup>  Siimeoni suguharust kaksteist tuhat; Leevi suguharust kaksteist tuhat; Issaskari suguharust kaksteist tuhat; </p>
<p id="v8"><sup><small>8</small></sup>  Sebuloni suguharust kaksteist tuhat; Joosepi suguharust kaksteist tuhat; Benjamini suguharust kaksteist tuhat pitseriga märgitut. </p>
<h2> Nägemus lunastatuist taevas </h2>
<p id="v9"><sup><small>9</small></sup>  Pärast seda ma nägin, ja vaata, suur hulk rahvast, keda ükski ei võinud ära lugeda kõigist rahvahõimudest ja suguharudest ja rahvaist ja keeltest; need seisid aujärje ees ja Talle ees, riietatud valgeisse rüüdesse ja palmioksad käes. </p>
<p id="v10"><sup><small>10</small></sup>  Ja nad hüüdsid suure häälega ja ütlesid: „Õnnistus meie Jumalale, kes aujärjel istub, ja Tallele!” </p>
<p id="v11"><sup><small>11</small></sup>  Ja kõik inglid seisid aujärje ja vanemate ja nelja olendi ümber ja heitsid aujärje ette silmili maha ja kummardasid Jumalat <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  ning ütlesid: „Aamen, kiitus ja austus ja tarkus ja tänu ja au ja vägi ja ramm meie Jumalale ajastute ajastuteni! Aamen.” </p>
<p id="v13"><sup><small>13</small></sup>  Ja üks vanemaist hakkas kõnelema ning ütles minule: „Need seal valgeis rüüdes, kes nad on ja kust nad tulid?” </p>
<p id="v14"><sup><small>14</small></sup>  Ja ma ütlesin temale: „Mu isand, sina tead!” Ja ta ütles mulle: „Need on, kes tulevad suurest viletsusest ja on oma rüüd pesnud ja oma rüüd valgeks teinud Talle veres! <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Sellepärast on nad Jumala aujärje ees ja teenivad teda ööd ja päevad tema templis. Ja see, kes aujärjel istub, laotab oma telgi nende üle. </p>
<p id="v16"><sup><small>16</small></sup>  Neil ei ole siis enam nälga ega janu; ka ei lange nende peale päikest ega mingisugust palavat; </p>
<p id="v17"><sup><small>17</small></sup>  sest Tall, kes on keset aujärge, hoiab neid ja juhatab nad elava vee allikaile; ja Jumal pühib ära kõik pisarad nende silmist!” <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/6">Johannese Ilmutusraamat - Peatükk 6</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/8">Johannese Ilmutusraamat - Peatükk 8</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:1 <i>Püha raamatu fetiš</i>: <a href="/et/The_Urantia_Book/88#p2_7">Ur 88:2.7</a>. </li>
  <li id="fn2"><a href="#cite2">↑</a> 7:2-3 <i>Peaingli pitser ülestõusmise jaoks</i>: <a href="/et/The_Urantia_Book/52#p1_6">Ur 52:1.6</a>. </li>
  <li id="fn3"><a href="#cite3">↑</a> 7:11 <i>Urantia juhtimine</i>: <a href="/et/The_Urantia_Book/114#p2_1">Ur 114:2.1</a>.  <i>24 nõuandjat</i>: <a href="/et/The_Urantia_Book/77#p9_5">Ur 77:9.5</a>. </li>
  <li id="fn4"><a href="#cite4">↑</a> 7:14 <i>Läbi suure viletsuse</i>: <a href="/et/The_Urantia_Book/47#p8_7">Ur 47:8.7</a>.  <i>Kuningriik viletsus ja rõõm</i>: <a href="/et/The_Urantia_Book/137#p6_5">Ur 137:6.5</a>. </li>
  <li id="fn5"><a href="#cite5">↑</a> 7:17 <i>3. osa: pühkige ära kõik pisarad</i>: <a href="/et/The_Urantia_Book/27#p1_5">Ur 27:1.5</a>.  <i>SoT saab elavast veest kaevu</i>: <a href="/et/The_Urantia_Book/181#p1_4">Ur 181:1.4</a>. </li>
</ol>
</div>
