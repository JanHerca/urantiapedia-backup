<!--
title: Johannese Ilmutusraamat - Peatükk 5
description: 
published: true
date: 2022-10-6T9:46:9Z
tags: bible, bible—revelation
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/4">Johannese Ilmutusraamat - Peatükk 4</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/6">Johannese Ilmutusraamat - Peatükk 6</a></td>
      </tr>
    </tbody>
  </table>
</figure>
<h2> Nägemus Jumala Tallest </h2>
<p id="v1"><sup><small>1</small></sup>  Ja ma nägin selle paremas käes, kes istus aujärjel, rullraamatut, täis kirjutatud seestpoolt ja väljastpoolt ja kinni pandud seitsme pitseriga. </p>
<p id="v2"><sup><small>2</small></sup>  Ja ma nägin vägevat inglit; see kuulutas suure häälega: „Kes on vääriline avama seda raamatut ja lahti võtma selle pitsereid?” </p>
<p id="v3"><sup><small>3</small></sup>  Ja ükski ei võinud ei taevas ega maa peal ega maa all avada raamatut ega vaadata sinna sisse. </p>
<p id="v4"><sup><small>4</small></sup>  Ja mina nutsin väga, et kedagi ei leitud väärt olevat avama raamatut ja vaatama sinna sisse. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ja üks vanemaist ütles mulle: „Ära nuta! Vaata, lõukoer Juuda suguharust, Taaveti juur, on võitnud nii, et tema võib avada raamatu ja lahti võtta selle seitse pitserit!” </p>
<p id="v6"><sup><small>6</small></sup>  Ja ma nägin keset aujärge ja nelja olendit ja keset vanemaid seismas Talle, kes oli otsekui tapetud; ja tal oli seitse sarve ja seitse silma, mis on Jumala seitse vaimu, kes on läkitatud kogu ilmamaale. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ja ta tuli ja võttis raamatu selle paremast käest, kes istus aujärjel. </p>
<p id="v8"><sup><small>8</small></sup>  Ja kui ta oli võtnud raamatu, siis need olendid ja need kakskümmend neli vanemat heitsid maha Talle ette, ja igaühel oli käes kannel ja kuldkausid, täis suitsutusrohte; need on pühade palved. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ja nad laulsid uut laulu ning ütlesid: „Sina oled väärt võtma raamatut ja lahti tegema selle pitsereid, sest sina oled olnud tapetud ja oled oma verega Jumalale ostnud inimesi kõigist suguharudest ja keeltest ja rahvaist ja paganahõimudest </p>
<p id="v10"><sup><small>10</small></sup>  ja oled nad teinud kuningriigiks ja preestriks meie Jumalale, ja nad valitsevad maa peal.” </p>
<p id="v11"><sup><small>11</small></sup>  Ja ma nägin ja kuulsin paljude inglite häält aujärje ja olendite ja vanemate ümbert; ja nende arv oli kümme tuhat korda kümme tuhat ja tuhat korda tuhat. </p>
<p id="v12"><sup><small>12</small></sup>  Ja need ütlesid suure häälega: „Tall, kes on tapetud, on väärt võtma väge ja rikkust ja tarkust ja rammu ja au ja austust ja kiitust!” </p>
<p id="v13"><sup><small>13</small></sup>  Ja kõike loodut, mis on taevas ja maa peal ja maa all ja meres, ja kõike, mis nendes on, kuulsin ma ütlevat: „Sellele, kes istub aujärjel, ja Tallele olgu kiitus ja au ja austus ja vägi ajastute ajastuteni!” </p>
<p id="v14"><sup><small>14</small></sup>  Ja need neli olendit ütlesid: „Aamen!” Ja vanemad heitsid maha ja kummardasid. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Revelation/4">Johannese Ilmutusraamat - Peatükk 4</a></td>
        <td><a href="/et/Bible/Revelation/Index">Indeks</a></td>
        <td><a href="/et/Bible/Revelation/6">Johannese Ilmutusraamat - Peatükk 6</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:4 <i>Ei ole ebainimlik nutta</i>: <a href="/et/The_Urantia_Book/140#p5_16">Ur 140:5.16</a>. </li>
  <li id="fn2"><a href="#cite2">↑</a> 5:6 <i>Adjutandi vaimud</i>: <a href="/et/The_Urantia_Book/36#p5_1">Ur 36:5.1</a>.  <i>Seitse Jumala vaimu</i>: <a href="/et/The_Urantia_Book/116#p2_1">Ur 116:2.1</a>.  <i>Seitse meistervaimu</i>: <a href="/et/The_Urantia_Book/16#p0_1">Ur 16:0.1</a>.  <i>Adjutandi vaimud</i>: <a href="/et/The_Urantia_Book/36#p5_2">Ur 36:5.2</a>.  <i>Seitse Jumala vaimu</i>: <a href="/et/The_Urantia_Book/16#p4_1">Ur 16:4.1</a>.  <i>Adjutandi vaimud</i>: <a href="/et/The_Urantia_Book/16#p6_2">Ur 16:6.2</a>. </li>
  <li id="fn3"><a href="#cite3">↑</a> 5:8 <i>Jumala harf</i>: <a href="/et/The_Urantia_Book/47#p10_2">Ur 47:10.2</a>. </li>
  <li id="fn4"><a href="#cite4">↑</a> 5:8,14 <i>Neli „metsalist“</i>: <a href="/et/The_Urantia_Book/34#p4_9">Ur 34:4.9</a>.  <i>24 nõuandjat</i>: <a href="/et/The_Urantia_Book/77#p9_5">Ur 77:9.5</a>.  <i>Urantia juhtimine</i>: <a href="/et/The_Urantia_Book/114#p2_1">Ur 114:2.1</a>. </li>
</ol>
</div>
