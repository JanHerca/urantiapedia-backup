<!--
title: Pauluse Esimene kiri korintlastele - Peatükk 16
description: 
published: true
date: 2022-10-6T9:46:8Z
tags: bible, bible—1 corinthians
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/15">Pauluse Esimene kiri korintlastele - Peatükk 15</a></td>
        <td><a href="/et/Bible/1_Corinthians/Index">Indeks</a></td>
        <td> </td>
      </tr>
    </tbody>
  </table>
</figure>
<h2> Korjandus Jeruusalemma koguduse heaks </h2>
<p id="v1"><sup><small>1</small></sup>  Mis puutub korjandusse pühade heaks, siis tehke teiegi nõnda, nagu ma olen korraldanud Galaatia kogudustes. </p>
<p id="v2"><sup><small>2</small></sup>  Igal esimesel nädalapäeval pangu igaüks teie seast midagi tallele sedamööda, kuidas temal on jõudu, et mitte alles siis raha ei kogutaks, kui ma tulen. </p>
<p id="v3"><sup><small>3</small></sup>  Aga kui ma saabun, läkitan ma kirjadega need, keda te arvate kõlbavaks viima teie anni Jeruusalemma. </p>
<p id="v4"><sup><small>4</small></sup>  Ja kui asi on seda väärt, et minagi läheksin, siis nad tulgu ühes minuga. </p>
<h2> Apostli isiklikud asjaolud ja korraldused ning jumalagajätu sõnad </h2>
<p id="v5"><sup><small>5</small></sup>  Ent ma mõtlen tulla teie juurde, kui ma olen käinud läbi Makedoonia; sest Makedooniast ma lähen läbi. </p>
<p id="v6"><sup><small>6</small></sup>  Teie juures ma ehk viibin mõne aja või vahest kogu talvegi, et te mind siis saadaksite, kuhu ma iganes lähen. </p>
<p id="v7"><sup><small>7</small></sup>  Sest ma ei taha teid seekord näha mitte ainult mööda minnes, vaid ma loodan jääda tükiks ajaks teie juurde, kui Issand lubab. </p>
<p id="v8"><sup><small>8</small></sup>  Aga Efesosse ma jään nelipühani, </p>
<p id="v9"><sup><small>9</small></sup>  sest mulle on seal avanenud suur uks viljarikkaks tööks ja seal on palju vastaseid. </p>
<p id="v10"><sup><small>10</small></sup>  Kui Timoteos tuleb, siis katsuge, et ta võiks olla ilma kartuseta teie juures, sest ta teeb Issanda tööd nõnda nagu minagi. </p>
<p id="v11"><sup><small>11</small></sup>  Ärgu siis ükski teda halvaks pangu, vaid saatke ta rahus teele, et ta tuleks minu juurde, sest ma ootan teda ühes vendadega. </p>
<p id="v12"><sup><small>12</small></sup>  Mis aga puutub vend Apollosesse, siis olen ma temale sageli peale käinud, et ta tuleks teie juurde ühes vendadega, aga tal ei olnud üldse tahtmist nüüd tulla; ta tuleb, kui tal leidub parajat aega. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Valvake, seiske usus, olge mehed, saage tugevaks! </p>
<p id="v14"><sup><small>14</small></sup>  Kõik teie asjad sündigu armastuses! </p>
<p id="v15"><sup><small>15</small></sup>  Ma palun teid, vennad: teie teate Stefanase peret, et see on Ahhaias esimene pöördunu ja et nemad on andunud pühade abistamisele; </p>
<p id="v16"><sup><small>16</small></sup>  olge teiegi sõnakuulelikud niisugustele ja igaühele, kes töötab ühes ning näeb vaeva. </p>
<p id="v17"><sup><small>17</small></sup>  Ma rõõmustun Stefanase ja Fortunaatuse ja Ahhaikose tulekust, sest nemad täidavad minule teie aset; </p>
<p id="v18"><sup><small>18</small></sup>  nemad on ju jahutanud minu ja teie vaimu. Pidage siis niisugustest lugu! </p>
<p id="v19"><sup><small>19</small></sup>  Aasia kogudused tervitavad teid. Teid tervitavad Issandas Akvila ja Priska ühes kogudusega nende majas. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Teid tervitavad kõik vennad. Tervitage üksteist püha suudlusega! <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Tervitus on minu, Pauluse käega. </p>
<p id="v22"><sup><small>22</small></sup>  Kui keegi Issandat Jeesust Kristust ei pea armsaks, siis olgu ta ära neetud! Maaran ata. </p>
<p id="v23"><sup><small>23</small></sup>  Issanda Jeesuse Kristuse arm olgu teiega! </p>
<p id="v24"><sup><small>24</small></sup>  Minu armastus on teie kõikidega Kristuses Jeesuses! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/15">Pauluse Esimene kiri korintlastele - Peatükk 15</a></td>
        <td><a href="/et/Bible/1_Corinthians/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 16:12 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn2"><a href="#cite2">↑</a> 16:19 <i>Aquila ja Priscilla</i>: <a href="/et/The_Urantia_Book/133#p3_12">Ur 133:3.12</a>. </li>
  <li id="fn3"><a href="#cite3">↑</a> 16:20 <i>Tervitatud püha suudlusega</i>: <a href="/et/The_Urantia_Book/194#p4_7">Ur 194:4.7</a>. </li>
</ol>
</div>
