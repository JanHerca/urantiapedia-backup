<!--
title: Pauluse Esimene kiri korintlastele - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Corinthians/6">Pauluse Esimene kiri korintlastele - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Corinthians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Corinthians/8">Pauluse Esimene kiri korintlastele - Peatükk 8</a></td>
      </tr>
    </tbody>
  </table>
</figure>
<h2> Abielu ja vallaspõlve küsimus </h2>
<p id="v1"><sup><small>1</small></sup>  Aga mis puutub sellesse, millest kirjutasite, siis mehele on hea naist mitte puudutada. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kuid hooruspattude pärast olgu igal mehel oma naine ja igal naisel oma mees. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Mees täitku oma kohust naise vastu ja nõndasamuti ka naine mehe vastu. </p>
<p id="v4"><sup><small>4</small></sup>  Naisel ei ole meelevalda oma ihu üle, vaid mehel; ja nõndasamuti ei ole mehel meelevalda oma ihu üle, vaid naisel. </p>
<p id="v5"><sup><small>5</small></sup>  Ärge tõmbuge eemale teineteisest muidu kui ehk mõlemate tahtes mõneks ajaks, et oleksite vabad palveks, ja tulge jälle ühte, et saatan teid ei kiusaks teie taltumatuse pärast. </p>
<p id="v6"><sup><small>6</small></sup>  Ent seda ma ütlen andes luba, mitte käskides. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Sest ma tahaksin, et kõik inimesed oleksid nõnda nagu minagi; aga igaühel on oma armuanne Jumalalt, ühel nõnda, teisel teisiti. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ent ma ütlen vallalistele ja lesknaistele: neile on hea, kui nad jäävad nõnda nagu minagi. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Aga kui nad ei suuda endid talitseda, siis nad abiellugu, sest parem on abielluda kui himudes põleda. </p>
<p id="v10"><sup><small>10</small></sup>  Aga abielulistele ei käsi mina, vaid Issand, et naine ärgu mingu mehest lahku. </p>
<p id="v11"><sup><small>11</small></sup>  On aga keegi lahutatud, siis ta jäägu abielutuks või leppigu ära oma mehega. Ja mees ärgu hüljaku naist. </p>
<p id="v12"><sup><small>12</small></sup>  Aga muile ütlen mina, mitte Issand: kui ühel vennal on uskmatu naine ja naine heal meelel tahab elada temaga, siis ta ärgu hüljaku teda. </p>
<p id="v13"><sup><small>13</small></sup>  Samuti kui ühel naisel on uskmatu mees ja mees heal meelel tahab elada temaga, siis ta ärgu hüljaku meest. </p>
<p id="v14"><sup><small>14</small></sup>  Sest uskmatu mees on pühitsetud naise läbi ja uskmatu naine on pühitsetud mehe läbi, sest muidu oleksid teie lapsed rüvedad, aga nüüd on nad pühad. </p>
<p id="v15"><sup><small>15</small></sup>  Aga kui uskmatu pool lahkub, siis ta lahkugu; niisuguseis asjus ei ole vend ega õde orjastatud; ent Jumal on meid rahus kutsunud. </p>
<p id="v16"><sup><small>16</small></sup>  Sest mis tead sina, naine, kas sa oma mehe päästad? Või mis tead sina, mees, kas sa oma naise päästad? </p>
<p id="v17"><sup><small>17</small></sup>  Ainult nõnda nagu Jumal on jaganud igaühele, nõnda nagu Issand on igaühe kutsunud, nõnda ta käitugu ja nõnda korraldan mina kõigis kogudustes. </p>
<p id="v18"><sup><small>18</small></sup>  On keegi kutsutud ümberlõigatuna, siis ärgu ta seda varjaku; on keegi kutsutud eesnahas, siis ärgu ta lasku ennast ümber lõigata. </p>
<p id="v19"><sup><small>19</small></sup>  Ümberlõikamine ei ole midagi ja eesnahk ei ole midagi, vaid tähtis on Jumala käskude pidamine. </p>
<p id="v20"><sup><small>20</small></sup>  Igaüks jäägu sellesse kutsesse, milles ta on kutsutud. </p>
<p id="v21"><sup><small>21</small></sup>  Kui sa oled kutsutud orjana, siis ära hooli sellest. Aga kui sa võid ka vabaks saada, siis kasuta pigemini seda. </p>
<p id="v22"><sup><small>22</small></sup>  Sest kes on kutsutud orjana Issandas, on Issandas vabakslastu; samuti, kes on kutsutud vabana, on Kristuse ori. </p>
<p id="v23"><sup><small>23</small></sup>  Teie olete kallilt ostetud, ärge saage inimeste orjaks! </p>
<p id="v24"><sup><small>24</small></sup>  Jäägu, vennad, igaüks Jumala ees sellesse, milles ta on kutsutud! </p>
<p id="v25"><sup><small>25</small></sup>  Ent neitsite kohta ei ole mul Issanda käsku, aga ma annan nõu otsekui see, kes Issandalt on saanud armu olla usaldusväärne. </p>
<p id="v26"><sup><small>26</small></sup>  Siis ma arvan eelseisva kitsikuse pärast hea olevat, et inimene jääb, nagu ta on. </p>
<p id="v27"><sup><small>27</small></sup>  Kui sa oled naisega seotud, siis ära püüa vabaneda; kui oled vallaline, siis ära otsi naist. </p>
<p id="v28"><sup><small>28</small></sup>  Aga kui sa ka abiellud, siis sa ei tee pattu; ja kui neitsi läheb mehele, siis ta ei tee pattu. Ent sellised saavad kannatada ihulikku viletsust, mina aga säästaksin teid. </p>
<p id="v29"><sup><small>29</small></sup>  Ent seda ütlen, vennad, et aeg on lühike; sellepärast olgu nii, et needki, kellel on naised, olgu nagu need, kellel neid ei ole; </p>
<p id="v30"><sup><small>30</small></sup>  ja olgu nii, et kes nutavad, nagu ei nutakski, ja kes on rõõmsad, nagu ei olekski rõõmsad, ja kes ostavad, nagu ei saakski seda enesele pidada, </p>
<p id="v31"><sup><small>31</small></sup>  ja kes seda maailma tarvitavad, nagu ei tarvitakski seda; sest selle maailma nägu kaob. </p>
<p id="v32"><sup><small>32</small></sup>  Ent mina tahaksin, et te oleksite muretud. Vallaline mees hoolitseb selle eest, mis kuulub Issandale, kuidas ta saaks olla Issanda meele järgi. </p>
<p id="v33"><sup><small>33</small></sup>  Aga naisemees hoolitseb selle eest, mis kuulub maailmale, kuidas ta saaks olla naise meele järgi. </p>
<p id="v34"><sup><small>34</small></sup>  Nii on ta jaotatud kaheks. Ja vallaline naine või neitsi hoolitseb selle eest, mis kuulub Issandale, et ta võiks olla püha nii ihu kui ka vaimu poolest; aga abielunaine hoolitseb selle eest, mis kuulub maailmale, kuidas tema saaks olla mehe meele järgi. </p>
<p id="v35"><sup><small>35</small></sup>  Aga seda ma ütlen teie eneste kasuks, ei mitte, et köit panna teile kaela, vaid et te elaksite viisakalt ja püsiksite takistamatult Issandas. </p>
<p id="v36"><sup><small>36</small></sup>  Aga kui keegi arvab vääriti käitlevat oma neitsit, kelle paras naimaiga on möödumas, ja kui see peab nõnda sündima, siis tehku ta, mida tahab; ta ei tee pattu. Nad abiellugu. </p>
<p id="v37"><sup><small>37</small></sup>  Aga kes on kindel oma südames ja kellel seda ei ole vaja, vaid on meelevald oma tahtmise üle ning on otsustanud oma südames oma neitsi jätta neitsiks, see teeb hästi. </p>
<p id="v38"><sup><small>38</small></sup>  Kes siis oma neitsi naib, teeb hästi, ja kes teda ei nai, teeb paremini. </p>
<p id="v39"><sup><small>39</small></sup>  Naine on seotud niikaua kui tema mees elab; aga kui ta mees on läinud magama, on ta vaba minema mehele, kellele tahab, kui see vaid sünnib Issandas. </p>
<p id="v40"><sup><small>40</small></sup>  Aga ta on õndsam, kui ta jääb, nagu ta on. See on minu arvamine. Ent ma mõtlen, et minulgi on Jumala Vaim. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 7:1 <i>Mees ei puuduta naist</i>: <a href="/et/The_Urantia_Book/89#p3_6">Ur 89:3.6</a>. </li>
  <li id="fn2"><a href="#cite2">↑</a> 7:2,9 <i>Abielu, väiksem paha</i>: <a href="/et/The_Urantia_Book/89#p3_6">Ur 89:3.6</a>. </li>
  <li id="fn3"><a href="#cite3">↑</a> 7:6 <i>Paulus räägib loal</i>: <a href="/et/The_Urantia_Book/89#p3_6">Ur 89:3.6</a>. </li>
  <li id="fn4"><a href="#cite4">↑</a> 7:7 <i>Paul oleks kõik inimesed nagu tema</i>: <a href="/et/The_Urantia_Book/89#p3_6">Ur 89:3.6</a>. </li>
  <li id="fn5"><a href="#cite5">↑</a> 7:8 <i>Hea vallalistele ja leskedele</i>: <a href="/et/The_Urantia_Book/89#p3_6">Ur 89:3.6</a>. </li>
</ol>
</div>
