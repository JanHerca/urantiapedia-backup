<!--
title: Pauluse Esimene kiri korintlastele - Peatükk 1
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Corinthians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Corinthians/2">Pauluse Esimene kiri korintlastele - Peatükk 2</a></td>
      </tr>
    </tbody>
  </table>
</figure>
<h2> Tervitus ja tänu </h2>
<p id="v1"><sup><small>1</small></sup>  Paulus, Jumala tahtel kutsutud Kristuse Jeesuse apostel, ja vend Soostenes <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Korintoses olevale Jumala kogudusele, pühitsetuile Kristuses Jeesuses, kutsutud pühadele, ühes nende kõikidega, kes appi hüüavad meie Issanda Jeesuse Kristuse nime kõigis nende ja meie paigus. </p>
<p id="v3"><sup><small>3</small></sup>  Armu teile ja rahu Jumalalt, meie Isalt ja Issandalt Jeesuselt Kristuselt. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ma tänan alati oma Jumalat teie pärast selle Jumala armu eest, mis teile on antud Kristuses Jeesuses, </p>
<p id="v5"><sup><small>5</small></sup>  et te olete kõiges saanud rikkaks tema sees igasuguses õpetuse sõnas ja igasuguses tunnetuses, </p>
<p id="v6"><sup><small>6</small></sup>  sedamööda nagu tunnistus Kristusest on kinnitatud teie sees, </p>
<p id="v7"><sup><small>7</small></sup>  nõnda et teil ei ole puudu ühestki armuandest ja ootate meie Issanda Kristuse ilmumist, </p>
<p id="v8"><sup><small>8</small></sup>  kes ka teid tahab kinnitada otsani, et te võiksite olla laitmatud meie Issanda Jeesuse Kristuse päeval. </p>
<p id="v9"><sup><small>9</small></sup>  Jumal on ustav, kelle läbi te olete kutsutud tema Poja Jeesuse Kristuse, meie Issanda osadusse. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<h2> Lõhenemine koguduses </h2>
<p id="v10"><sup><small>10</small></sup>  Aga ma manitsen teid, vennad, meie Issanda Jeesuse Kristuse nime läbi, et te kõik ühtviisi räägiksite ja et ei oleks lõhesid teie seas, vaid et oleksite kokku liidetud samas meeles ja samas mõttes. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Sest ma olen Kloe pererahvalt teist, mu vennad, saanud kuulda, et teie seas on riidlemisi. </p>
<p id="v12"><sup><small>12</small></sup>  Ma räägin sellest, et teie seast igaüks räägib omaviisi; üks: „Mina olen Pauluse poolt!” teine: „Mina olen Apollose poolt!” kolmas: „Mina olen Keefase poolt!” ja neljas: „Mina olen Kristuse poolt!” </p>
<p id="v13"><sup><small>13</small></sup>  Kas Kristus on jaotatud mitmeks? Kas Paulus löödi risti teie eest? Või ristiti teid Pauluse nimesse? </p>
<p id="v14"><sup><small>14</small></sup>  Ma tänan Jumalat, et ma kedagi muud teie seast ei ole ristinud kui üksnes Krispose ja Gaajuse, <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  et keegi ei saaks öelda, ma olevat ristinud iseenese nimesse. </p>
<p id="v16"><sup><small>16</small></sup>  Siiski ma ristisin ka Stefanase pere; muud kedagi ma ei tea ristinud olevat. </p>
<p id="v17"><sup><small>17</small></sup>  Sest Kristus ei läkitanud mind ristima, vaid armuõpetust kuulutama, mitte sõna tarkuses, et Kristuse risti ei tehtaks tühiseks. </p>
<h2> Risti vägi </h2>
<p id="v18"><sup><small>18</small></sup>  Sest sõna ristist on jõledus neile, kes hukka lähevad, aga meile, kes päästetakse, on see Jumala vägi. </p>
<p id="v19"><sup><small>19</small></sup>  Sest on kirjutatud: „Mina kaotan tarkade tarkuse ja teen tühjaks mõistlike mõistuse!” </p>
<p id="v20"><sup><small>20</small></sup>  Kus on targad? Kus kirjatundjad? Kus selle ajastu arutlejad? Eks Jumal ole selle maailma tarkuse teinud jõleduseks? </p>
<p id="v21"><sup><small>21</small></sup>  Sest maailm Jumala tarkuses ei õppinud tundma Jumalat tarkuse kaudu ja seepärast oli Jumalale meelepärast jõleda jutluse kaudu päästa need, kes usuvad. </p>
<p id="v22"><sup><small>22</small></sup>  Sest juudid nõuavad tunnustähti ja kreeklased otsivad tarkust, </p>
<p id="v23"><sup><small>23</small></sup>  aga meie kuulutame ristilöödud Kristust, kes on juutidele pahandus ja paganaile jõledus, <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  kuid neile nende seast, kes on kutsutud, niihästi juutidele kui kreeklastele, me kuulutame Kristust, Jumala väge ja Jumala tarkust. </p>
<p id="v25"><sup><small>25</small></sup>  Sest mis jõle on Jumala ees, on targem kui inimesed, ja mis nõder on Jumala ees, on vägevam kui inimesed. </p>
<p id="v26"><sup><small>26</small></sup>  Vaadake ometi, vennad, oma kutsumist, et mitte palju tarku liha poolest, mitte palju vägevaid, mitte palju suursuguseid, </p>
<p id="v27"><sup><small>27</small></sup>  vaid mis on jõle maailma ees, selle on Jumal valinud, et tema teeks häbi tarkadele; ja mis on nõder maailma ees, selle on Jumal valinud, et tema teeks häbi sellele, mis on vägev; </p>
<p id="v28"><sup><small>28</small></sup>  ja mis maailma ees on halvast soost ja põlatud, selle on Jumal valinud, selle, mis midagi ei ole, et teha tühjaks seda, mis midagi on, </p>
<p id="v29"><sup><small>29</small></sup>  et ükski liha ei kiitleks Jumala ees. </p>
<p id="v30"><sup><small>30</small></sup>  Ent temast on teie olemine Kristuses Jeesuses, kes on saanud meile tarkuseks Jumalalt ja õiguseks ja pühitsuseks ja lunastuseks, </p>
<p id="v31"><sup><small>31</small></sup>  et oleks nõnda, nagu on kirjutatud: „Kes kiitleb, see kiidelgu Issandast!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 1:1 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn2"><a href="#cite2">↑</a> 1:3 <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>.  <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>.  <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>.  <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>. </li>
  <li id="fn3"><a href="#cite3">↑</a> 1:9 <i># 1 Jumal on ustav</i>: <a href="/et/The_Urantia_Book/4#p1_3">Ur 4:1.3</a>.  <i>Ühendus Jumalaga</i>: <a href="/et/The_Urantia_Book/140#p10_1">Ur 140:10.1</a>. </li>
  <li id="fn4"><a href="#cite4">↑</a> 1:9-10 <i>Vennaskond, vennaskond</i>: <a href="/et/The_Urantia_Book/190#p4_1">Ur 190:4.1</a>. </li>
  <li id="fn5"><a href="#cite5">↑</a> 1:10 <i>Ühtsus, mitte ühetaolisus</i>: <a href="/et/The_Urantia_Book/134#p4_6">Ur 134:4.6</a>.  <i>Sugulasvaimud</i>: <a href="/et/The_Urantia_Book/16#p6_3">Ur 16:6.3</a>. </li>
  <li id="fn6"><a href="#cite6">↑</a> 1:14 <i>Gaius</i>: <a href="/et/The_Urantia_Book/133#p3_11">Ur 133:3.11</a>.  <i>Crispus</i>: <a href="/et/The_Urantia_Book/133#p3_1">Ur 133:3.1</a>. </li>
  <li id="fn7"><a href="#cite7">↑</a> 1:23 <i>Kuulutatud "evangeelium"</i>: <a href="/et/The_Urantia_Book/195#p0_2">Ur 195:0.2</a>. </li>
</ol>
</div>
