<!--
title: Pauluse Esimene kiri korintlastele - Peatükk 14
description: 
published: true
date: 2023-11-8T20:21:2Z
tags: bible, bible—1 corinthians
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Corinthians/13">
          <span class="mdi mdi-arrow-left-drop-circle"></span><span class="pl-2">Pauluse Esimene kiri korintlastele - Peatükk 13</span>
        </a>
        </td>
        <td>
        <a href="/et/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Corinthians/15">
          <span class="pr-2">Pauluse Esimene kiri korintlastele - Peatükk 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Prohvetlikust kuulutamisest ja keeltega rääkimisest </h2>
<p id="v1"><sup><small>1</small></sup>  Taotlege armastust ja olge agarad taotlema vaimuandeid, aga kõige enam prohvetlikku kõnelemist! </p>
<p id="v2"><sup><small>2</small></sup>  Sest kes keeltega räägib, ei kõnele inimestele, vaid Jumalale; sest keegi ei saa temast aru, vaimust ta ju räägib saladusi. </p>
<p id="v3"><sup><small>3</small></sup>  Aga prohvetlikult kõneleja räägib inimestele nende ehitamiseks ja manitsuseks ja troostiks. </p>
<p id="v4"><sup><small>4</small></sup>  Keeltega rääkija ehitab iseennast; aga prohvetlikult kõneleja ehitab kogudust. </p>
<p id="v5"><sup><small>5</small></sup>  Ma tahaksin küll, et te kõik räägiksite keeltega, aga veel enam, et te prohvetlikult kõneleksite; sest prohvetlikult kõneleja on suurem keeltega rääkijast, kui see mitte ühtlasi ei tõlgitse, nõnda et kõne saab koguduse ehitamiseks. </p>
<p id="v6"><sup><small>6</small></sup>  Aga nüüd, vennad, kui ma tuleksin teie juurde ja räägiksin keeltega, mis kasu ma tooksin teile, kui ma teile ei räägiks kas ilmutuse või tunnetuse või ennustuse või õpetuse kaudu? </p>
<p id="v7"><sup><small>7</small></sup>  Nõnda on ju lugu ka elutute asjadega, mis annavad häält, olgu vile või kannel; kui need ei annaks erinevaid hääli, kuidas teatakse, mida puhutakse vilel või mida mängitakse kandlel? </p>
<p id="v8"><sup><small>8</small></sup>  Samuti kui pasun annab segast häält, kes siis hakkab valmistama sõjaks? </p>
<p id="v9"><sup><small>9</small></sup>  Nõnda ka teie: kui te keeltega ei räägi arusaadavalt, kuidas siis teatakse, mida räägitakse? Te räägiksite ju tuulde! </p>
<p id="v10"><sup><small>10</small></sup>  Maailmas on ei tea kui palju mitmesuguseid keelemurdeid ja ükski neist pole häälikuteta. </p>
<p id="v11"><sup><small>11</small></sup>  Kui mina nüüd ei tunne hääliku tähendust, olen ma sellele, kes räägib, umbkeelne ja rääkija on mulle umbkeelne. </p>
<p id="v12"><sup><small>12</small></sup>  Samuti teiegi olles agarad taotlema vaimuandeid, püüdke saada neid rohkesti koguduse ehitamiseks. </p>
<p id="v13"><sup><small>13</small></sup>  Seepärast, kes keeltega räägib, palugu Jumalat, et ta võiks ka tõlgitseda. </p>
<p id="v14"><sup><small>14</small></sup>  Sest kui ma keeltega rääkides palvetan, siis palvetab mu vaim, aga mu mõistus on viljatu. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Mida siis teha? Ma tahan palvetada vaimus ja tahan palvetada ka mõistusega; ma tahan laulda vaimus ja tahan laulda ka mõistusega. </p>
<p id="v16"><sup><small>16</small></sup>  Sest kui sa teed tänupalvet vaimus, kuidas siis see, kes võhiku kohal seisab, sinu tänu peale saab öelda: „Aamen!”; ta ju ei tea, mida sa ütled. </p>
<p id="v17"><sup><small>17</small></sup>  Sest sa tänad küll hästi, aga teist see ei ehita. </p>
<p id="v18"><sup><small>18</small></sup>  Ma tänan Jumalat, et mina räägin keeltega rohkem kui teie kõik! </p>
<p id="v19"><sup><small>19</small></sup>  Aga ma tahan koguduses pigemini rääkida viis sõna oma mõistusega, et ka muid õpetada, kui kümme tuhat sõna keeltega. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Vennad, ärge saage lasteks mõtteviisis, vaid olge lapsed kurjuses; kuid mõtteviisi poolest saage täisealiseks. </p>
<p id="v21"><sup><small>21</small></sup>  Käsuõpetuses on kirjutatud: „Teiste keeltega ja teiste huultega ma räägin sellele rahvale ja siiski nad ei kuule mind!”, ütleb Issand. </p>
<p id="v22"><sup><small>22</small></sup>  Nii ei ole siis keeled tunnuseks usklikele, vaid uskmatuile; aga prohvetlik kõne ei ole tunnuseks uskmatuile, vaid usklikele. </p>
<p id="v23"><sup><small>23</small></sup>  Kui nüüd kõik kogudus tuleks kokku ühte paika ja kõik räägiksid keeltega, ja tuleksid sisse võhikud või uskmatud, kas nad ei ütleks, et te jampsite? </p>
<p id="v24"><sup><small>24</small></sup>  Aga kui nemad kõik kõneleksid prohvetlikult ja tuleks uskmatu või võhik, siis nad kõik paljastaksid tema olukorra ja kõik arvustaksid teda; </p>
<p id="v25"><sup><small>25</small></sup>  tema südame saladused tuleksid ilmsiks ja ta heidaks siis silmili maha ja kummardaks Jumalat ning tunnistaks, et Jumal on tõesti teie sees. </p>
<h2> Jumalateenistuses valitsegu kord </h2>
<p id="v26"><sup><small>26</small></sup>  Mis siis nüüd, vennad? Kui te kokku tulete, siis on igaühel midagi, kas laulu või õpetust või ilmutust või keeltega rääkimist või tõlgitsemist; sündigu see kõik koguduse ehitamiseks. </p>
<p id="v27"><sup><small>27</small></sup>  Kui keeltega räägitakse, siis rääkigu kaks või kõige rohkem kolm ükshaaval, ja üks tõlgitsegu. </p>
<p id="v28"><sup><small>28</small></sup>  Aga kui tõlgitsejat ei ole, olgu rääkija vait koguduses ja rääkigu iseenesele ja Jumalale. </p>
<p id="v29"><sup><small>29</small></sup>  Aga prohveteist kõnelgu kaks või kolm ja teised arvustagu. </p>
<p id="v30"><sup><small>30</small></sup>  Ja kui kellelegi teisele, kes istub, ilmutatakse midagi, siis olgu esimene vait. </p>
<p id="v31"><sup><small>31</small></sup>  Sest te võite kõik ükshaaval prohvetlikult kõnelda, et kõik õpiksid ja saaksid troosti. </p>
<p id="v32"><sup><small>32</small></sup>  Ja prohvetite vaimud alistuvad prohveteile. </p>
<p id="v33"><sup><small>33</small></sup>  Sest Jumal ei ole mitte korratuse, vaid rahu Jumal. Nõnda nagu kõigis pühade kogudustes, <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  olgu naised koguduses vait, sest neil ei ole luba kõnelda, vaid nad olgu allaheitlikud, nõnda nagu käskki ütleb. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Aga kui nad tahavad midagi õppida, siis nad küsigu kodus oma meestelt. Sest naisele on häbiks kõnelda koguduses. </p>
<p id="v36"><sup><small>36</small></sup>  Või kas Jumala sõna on teist lähtunud? Või kas see on tulnud üksnes teie juurde? </p>
<p id="v37"><sup><small>37</small></sup>  Kui keegi arvab enese olevat prohveti või Vaimu mõjualuse, see teadku, et mida ma teile kirjutan, see on Issanda käsk! </p>
<p id="v38"><sup><small>38</small></sup>  Aga kui keegi ei taha seda teada, ärgu teadku! </p>
<p id="v39"><sup><small>39</small></sup>  Niisiis, vennad, taotlege prohvetlikku kõnelemist ja ärge ka keelake keeltega rääkimist. </p>
<p id="v40"><sup><small>40</small></sup>  Kõik sündigu viisakalt ja korra järgi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Corinthians/13">
          <span class="mdi mdi-arrow-left-drop-circle"></span><span class="pl-2">Pauluse Esimene kiri korintlastele - Peatükk 13</span>
        </a>
        </td>
        <td>
        <a href="/et/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Corinthians/15">
          <span class="pr-2">Pauluse Esimene kiri korintlastele - Peatükk 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 14:14-19 <i>Palvetage vaimus</i>: <a href="/et/The_Urantia_Book/168#p4_9">Ur 168:4.9</a>. </li>
  <li id="fn2"><a href="#cite2">↑</a> 14:19 <i>Ole mõistev inimeste suhtes</i>: <a href="/et/The_Urantia_Book/26#p11_4">Ur 26:11.4</a>. </li>
  <li id="fn3"><a href="#cite3">↑</a> 14:33 <i>Kestev rahu</i>: <a href="/et/The_Urantia_Book/5#p4_2">Ur 5:4.2</a>. </li>
  <li id="fn4"><a href="#cite4">↑</a> 14:34 <i>Naiste eelarvamused</i>: <a href="/et/The_Urantia_Book/82#p2_5">Ur 82:2.5</a>. </li>
  <li id="fn5"><a href="#cite5">↑</a> 14:34-35 <i>Pauluse seisukoht naiste suhtes</i>: <a href="/et/The_Urantia_Book/150#p1_3">Ur 150:1.3</a>. </li>
</ol>
</div>
