<!--
title: Pauluse Esimene kiri korintlastele - Peatükk 9
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Corinthians/8">Pauluse Esimene kiri korintlastele - Peatükk 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Corinthians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Corinthians/10">Pauluse Esimene kiri korintlastele - Peatükk 10</a></td>
      </tr>
    </tbody>
  </table>
</figure>
<h2> Apostel kaitseb oma õigust </h2>
<p id="v1"><sup><small>1</small></sup>  Eks ma ole vaba? Eks ma ole apostel? Eks ma ole näinud Jeesust Kristust, meie Issandat? Eks teie ole minu töö Issandas? </p>
<p id="v2"><sup><small>2</small></sup>  Kui ma apostel ei ole muile, siis ma olen seda ometi teile; sest teie olete minu apostliameti pitser Issandas. </p>
<p id="v3"><sup><small>3</small></sup>  Minu kaitsekõne neile, mu arvustajaile, on see: </p>
<p id="v4"><sup><small>4</small></sup>  kas meil ei ole õigust süüa ja juua? </p>
<p id="v5"><sup><small>5</small></sup>  Kas meil ei ole õigust naiseks kaasa võtta usuõde, nagu muil apostlitel ning Issanda vendadel ja Keefasel? </p>
<p id="v6"><sup><small>6</small></sup>  Või kas üksi minul ja Barnabasel pole õigust olla ilma kehaliku tööta? </p>
<p id="v7"><sup><small>7</small></sup>  Kes iganes läheb omal kulul sõtta? Kes istutab viinamäe, aga ei söö selle vilja? Või kes hoiab karja, aga ei söö karja piima? </p>
<p id="v8"><sup><small>8</small></sup>  Kas ma räägin seda inimeste viisil? Eks käskki ütle seda? </p>
<p id="v9"><sup><small>9</small></sup>  On ju Moosese käsuõpetuses kirjutatud: „Ära seo kinni härja suud, kui ta pahmast tallab!” Ega Jumal härgade eest hoolitse? </p>
<p id="v10"><sup><small>10</small></sup>  Eks ta seda kõige rohkem ütle meie pärast? Sest meie pärast on kirjutatud, et kündja peab kündma lootuses ja rehepeksja peksma lootuses osa saada. </p>
<p id="v11"><sup><small>11</small></sup>  Kui me teile oleme külvanud vaimulikku seemet, kas on see siis suur asi, kui me lõikame teie ihulikku vara? </p>
<p id="v12"><sup><small>12</small></sup>  Kui teistel on niisugune õigus teie kohta, mispärast mitte palju rohkem meil? Me ainult ei ole tarvitanud seda õigust, vaid me talume kõike, et me mingit takistust ei teeks Kristuse evangeeliumile. </p>
<p id="v13"><sup><small>13</small></sup>  Eks te tea, et need, kes pühakojas tööd teevad, pühakojast ka söövad, et need, kes teenivad ohvrialtari juures, oma osa saavad altariga samal määral? </p>
<p id="v14"><sup><small>14</small></sup>  Nõnda on ka Issand seadnud neile, kes evangeeliumi kuulutavad, et nad elaksid evangeeliumist. </p>
<p id="v15"><sup><small>15</small></sup>  Aga mina ei ole sellest midagi tarvitanud. Ent ma ei ole seda kirjutanud, et mulle nõnda peaks sündima; sest mulle oleks palju parem surra, kui - ei, keegi ei saa mu kiitlemist tühjaks teha! </p>
<p id="v16"><sup><small>16</small></sup>  Sest kui ma armuõpetust kuulutan, ei ole mul sellest kiitlemist, sest mu kohus on seda teha. Ja häda mulle, kui ma armuõpetust ei kuuluta! </p>
<p id="v17"><sup><small>17</small></sup>  Sest kui ma teen seda vabast tahtest, siis ma saan palga; aga kui sunniviisil, siis on ometi amet usaldatud minu kätte. </p>
<p id="v18"><sup><small>18</small></sup>  Mis on siis mu palk? See, et ma armuõpetust kuulutades tasuta levitan evangeeliumi, ilma et ma tarvitaksin oma õigust, mis evangeeliumis on lubatud. </p>
<h2> Apostli agarus inimeste võitmiseks Kristusele </h2>
<p id="v19"><sup><small>19</small></sup>  Sest ehk ma küll olen vaba kõikidest, olen ma ometi hakanud kõikide orjaks, et ma seda rohkem inimesi võiksin võita. </p>
<p id="v20"><sup><small>20</small></sup>  Nii olen ma juutidele olnud otsekui juut, et ma võidaksin juudid; neile, kes on käsu all, olen ma otsekui käsualune, kuigi ma käsu all ei ole, et ma võidaksin käsualused. </p>
<p id="v21"><sup><small>21</small></sup>  Käsuta olijaile ma olen otsekui käsuta - ehk ma küll ei ole ilma Jumala käsuta, vaid elan Kristusele käsus - et võita need, kes on käsuta. </p>
<p id="v22"><sup><small>22</small></sup>  Nõtradele ma olen saanud nõdraks, et võita nõdrad. Ma olen kõikidele saanud kõigeks, et ma igapidi mõned päästaksin. </p>
<p id="v23"><sup><small>23</small></sup>  Aga kõike ma teen evangeeliumi pärast, et mina sellest ka osa saaksin. </p>
<h2> Võit nõuab pingutust </h2>
<p id="v24"><sup><small>24</small></sup>  Eks te tea, et need, kes võidu jooksevad, jooksevad küll kõik, aga võiduanni saab üks? Jookske nõnda, et teie selle saate! </p>
<p id="v25"><sup><small>25</small></sup>  Aga iga võidujooksja on kasin kõigis asjus, nemad küll selleks, et saavutada kaduvat pärga, aga meie, et saavutada kadumatut pärga. </p>
<p id="v26"><sup><small>26</small></sup>  Sellepärast ma ei jookse nagu pimedast peast, ma ei võitle nõnda nagu see, kes tuult peksab, </p>
<p id="v27"><sup><small>27</small></sup>  vaid ma talitsen oma ihu ja teen selle oma orjaks, et ma muile jutlust öeldes ise ei saaks kõlvatuks. </p>
