<!--
title: Pauluse Esimene kiri korintlastele - Peatükk 12
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/11">Pauluse Esimene kiri korintlastele - Peatükk 11</a></td>
        <td><a href="/et/Bible/1_Corinthians/Index">Indeks</a></td>
        <td><a href="/et/Bible/1_Corinthians/13">Pauluse Esimene kiri korintlastele - Peatükk 13</a></td>
      </tr>
    </tbody>
  </table>
</figure>
<h2> Vaimuannetest </h2>
<p id="v1"><sup><small>1</small></sup>  Mis puutub vaimuannetesse, vennad, ei taha ma teid jätta teadmatusse. </p>
<p id="v2"><sup><small>2</small></sup>  Te teate, et alles paganad olles te käisite keeletute ebajumalate juures, nõnda nagu teid veeti. </p>
<p id="v3"><sup><small>3</small></sup>  Sellepärast ma teen teile teatavaks, et ükski, kes räägib Jumala Vaimus, ei ütle: „Neetud on Jeesus!” Ja ükski ei või öelda: „Jeesus on Issand!” kui vaid Pühas Vaimus. </p>
<p id="v4"><sup><small>4</small></sup>  Armuanded on küll mitmesugused, aga Vaim on sama; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ja ametid on mitmesugused, aga Issand on sama. </p>
<p id="v6"><sup><small>6</small></sup>  Ja väeavaldused on mitmesugused, aga sama on Jumal, kes teeb kõike kõikide sees. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Aga igaühele antakse Vaimu ilmutus ühiseks kasuks. </p>
<p id="v8"><sup><small>8</small></sup>  Nii antakse ühele Vaimu läbi tarkuse sõna, teisele aga tunnetuse sõna sama Vaimu kaudu; </p>
<p id="v9"><sup><small>9</small></sup>  teisele antakse usku samas Vaimus, teisele andeid terveks teha samas Vaimus; </p>
<p id="v10"><sup><small>10</small></sup>  teisele vägevaid tegusid, teisele prohvetlikku kuulutamist, teisele vaimude äratundmist, teisele mõnesuguste keelte kõnelemist, teisele keelte tõlgitsemist. </p>
<p id="v11"><sup><small>11</small></sup>  Ent kõike seda teeb üks ja sama Vaim, jagades igaühele eriti, nõnda nagu tema tahab. <sup id="cite4"><a href="#fn4">[4]</a></sup></p>
<h2> Näide kogudusest kui ihust ja ihuliikmeist </h2>
<p id="v12"><sup><small>12</small></sup>  Sest otsekui ihu on üks ja tal on palju liikmeid, aga kõik ihu liikmed, kuigi neid on palju, on üks ihu, nõnda on ka Kristus: <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  sest me kõik oleme ühe Vaimuga ristitud üheks ihuks, olgu juudid või kreeklased, olgu orjad või vabad, ja oleme kõik sama Vaimuga joodetud. <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Sest ihu ei ole üks liige, vaid palju liikmeid. </p>
<p id="v15"><sup><small>15</small></sup>  Kui jalg ütleks: „Et ma ei ole käsi, siis ma ei kuulu ihusse!” kas ta sellepärast ei kuulu ihusse? </p>
<p id="v16"><sup><small>16</small></sup>  Ja kui kõrv ütleks: „Et ma ei ole silm, siis ma ei kuulu ihusse!” kas ta sellepärast ei kuulu ihusse? </p>
<p id="v17"><sup><small>17</small></sup>  Kui kõik ihu oleks silm, kuhu jääks siis kuulmine? Kui kõik oleks kuulmine, kuhu jääks siis haistmine? <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Aga nüüd Jumal asetaski liikmed, igaühe neist, ihu külge, nõnda nagu tema tahtis. </p>
<p id="v19"><sup><small>19</small></sup>  Ja kui kõik need oleksid üks liige, kuhu jääks siis ihu? </p>
<p id="v20"><sup><small>20</small></sup>  Nüüd aga ongi palju liikmeid, aga üks ihu! </p>
<p id="v21"><sup><small>21</small></sup>  Silm ei või öelda käele: „Mulle ei ole sind tarvis” Või jälle pea jalgadele: „Mulle ei ole teid tarvis!” </p>
<p id="v22"><sup><small>22</small></sup>  Vaid palju enam on tarvis neid ihu liikmeid, mis näivad olevat nõrgemad, </p>
<p id="v23"><sup><small>23</small></sup>  ja neid, mida me peame autumaiks ihu küljes, katame iseäralise auga, ja liikmeid, millest meil on häbi, me ehime kõige enam; </p>
<p id="v24"><sup><small>24</small></sup>  ent meie suursuguseil liikmeil pole seda tarvis. Sest Jumal on ihu nõnda ühte liitnud, et ta sellele, mis on alam, on andnud rohkem au, </p>
<p id="v25"><sup><small>25</small></sup>  et ihus ei oleks lahkmeelt, vaid et liikmed üksmeeles kannaksid muret üksteise eest. </p>
<p id="v26"><sup><small>26</small></sup>  Ja kui üks liige kannatab, siis kannatavad teisedki liikmed ühes temaga, ja kui üht liiget austatakse, siis teisedki liikmed rõõmutsevad ühes temaga. </p>
<p id="v27"><sup><small>27</small></sup>  Aga teie olete Kristuse ihu ja igaüks omast kohast tema liikmed. </p>
<p id="v28"><sup><small>28</small></sup>  Ja Jumal on seadnud koguduses mõned - esiteks apostleiks, teiseks prohveteiks, kolmandaks õpetajaiks; siis ta on andnud imetegusid, siis andeid terveks teha, abistada ja valitseda, rääkida mõnesuguseid keeli. </p>
<p id="v29"><sup><small>29</small></sup>  Ega kõik ole apostlid? Ega kõik prohvetid? Ega kõik õpetajad? Ega kõik imetegijad? </p>
<p id="v30"><sup><small>30</small></sup>  Ega kõigil ole tervekstegemise armuandeid? Ega kõik räägi keeltega? Ega kõik tõlgitse? </p>
<p id="v31"><sup><small>31</small></sup>  Aga olge agarad püüdma suuremaid armuandeid! Ja ma näitan veel teile tee, mis on üle kõige. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/11">Pauluse Esimene kiri korintlastele - Peatükk 11</a></td>
        <td><a href="/et/Bible/1_Corinthians/Index">Indeks</a></td>
        <td><a href="/et/Bible/1_Corinthians/13">Pauluse Esimene kiri korintlastele - Peatükk 13</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:4-6 <i>Paradiisi Kolmainsus (Pauluse varajane vaade)</i>: <a href="/et/The_Urantia_Book/10#p0_2">Ur 10:0.2</a>.  <i>Kolmainsus (Pauluse varajane vaade)</i>: <a href="/et/The_Urantia_Book/56#p5_1">Ur 56:5.1</a>.  <i>Kolmainsuse isiksused, varajane vaade</i>: <a href="/et/The_Urantia_Book/21#p2_8">Ur 21:2.8</a>.  <i>Pauluse varajane seisukoht kolmainsuse kohta</i>: <a href="/et/The_Urantia_Book/104#p1_11">Ur 104:1.11</a>.  <i>Paradiisi Kolmainsus, varajane vaade</i>: <a href="/et/The_Urantia_Book/79#p3_4">Ur 79:3.4</a>.  <i>Paradiisi Kolmainsus (Pauluse varajane vaade)</i>: <a href="/et/The_Urantia_Book/0#p12_2">Ur 0:12.2</a>.  <i>Kolmainsus (Pauluse varajane vaade)</i>: <a href="/et/The_Urantia_Book/194#p4_9">Ur 194:4.9</a>.  <i>Kolmainsus (Pauluse varajane vaade)</i>: <a href="/et/The_Urantia_Book/118#p10_2">Ur 118:10.2</a>. </li>
  <li id="fn2"><a href="#cite2">↑</a> 12:4-31 <i>Ühtsus mitmekesisuses</i>: <a href="/et/The_Urantia_Book/141#p5_2">Ur 141:5.2</a>. </li>
  <li id="fn3"><a href="#cite3">↑</a> 12:6 <i>Jumal on kõik ja kõiges</i>: <a href="/et/The_Urantia_Book/56#p9_14">Ur 56:9.14</a>.  <i>Jumal töötab kõik kõigis</i>: <a href="/et/The_Urantia_Book/3#p1_2">Ur 3:1.2</a>.  <i>Jumala suhe kõigega</i>: <a href="/et/The_Urantia_Book/174#p3_2">Ur 174:3.2</a>.  <i>Jumal on kõik ja kõiges</i>: <a href="/et/The_Urantia_Book/3#p1_2">Ur 3:1.2</a>. </li>
  <li id="fn4"><a href="#cite4">↑</a> 12:11 <i>Sama vaim, mis jagab inimesele</i>: <a href="/et/The_Urantia_Book/8#p6_3">Ur 8:6.3</a>. </li>
  <li id="fn5"><a href="#cite5">↑</a> 12:12-27 <i>Paljude osade ühtsus</i>: <a href="/et/The_Urantia_Book/3#p5_15">Ur 3:5.15</a>.  <i>Tegevuste sotsiaalne mõju</i>: <a href="/et/The_Urantia_Book/54#p6_3">Ur 54:6.3</a>. </li>
  <li id="fn6"><a href="#cite6">↑</a> 12:12-31a <i>Pauluse institutsionaliseeritud kirik</i>: <a href="/et/The_Urantia_Book/170#p5_7">Ur 170:5.7</a>. </li>
  <li id="fn7"><a href="#cite7">↑</a> 12:13 <i>Enne harmooniat on vaja rohkem</i>: <a href="/et/The_Urantia_Book/181#p2_13">Ur 181:2.13</a>. </li>
  <li id="fn8"><a href="#cite8">↑</a> 12:17-31 <i>Ühtsus, mitte ühetaolisus</i>: <a href="/et/The_Urantia_Book/134#p4_6">Ur 134:4.6</a>. </li>
  <li id="fn9"><a href="#cite9">↑</a> 12:33 <i>Universaalne kuningriik</i>: <a href="/et/The_Urantia_Book/137#p8_6">Ur 137:8.6</a>. </li>
</ol>
</div>
