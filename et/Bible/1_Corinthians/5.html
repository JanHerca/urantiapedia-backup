<!--
title: Pauluse Esimene kiri korintlastele - Peatükk 5
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/4">Pauluse Esimene kiri korintlastele - Peatükk 4</a></td>
        <td><a href="/et/Bible/1_Corinthians/Index">Indeks</a></td>
        <td><a href="/et/Bible/1_Corinthians/6">Pauluse Esimene kiri korintlastele - Peatükk 6</a></td>
      </tr>
    </tbody>
  </table>
</figure>
<h2> Ebakõlbelisest olukorrast koguduses </h2>
<p id="v1"><sup><small>1</small></sup>  Üldse kuuldub teie seas olevat hoorust ja niisugust hoorust, millist ei leidu paganategi seas, et kellelgi on oma isa naine. </p>
<p id="v2"><sup><small>2</small></sup>  Ja te olete pealegi suurelised ega ole pigemini saanud kurvaks, et see, kes niisuguse teo on teinud, lükataks teie seast välja. </p>
<p id="v3"><sup><small>3</small></sup>  Aga mina, ehk ma küll olen ihulikult eemal, aga vaimus siiski ligi, olen otsekui teie juures viibides omalt poolt juba otsustanud, et see, kes niisuguse teo on teinud - </p>
<p id="v4"><sup><small>4</small></sup>  pärast seda kui teie ja minu vaim ühes meie Issanda Jeesuse väega on kokku saanud - </p>
<p id="v5"><sup><small>5</small></sup>  Issanda Jeesuse nimel üle antaks saatanale liha hukkamiseks, et ta vaim päästetaks Issanda päeval. </p>
<p id="v6"><sup><small>6</small></sup>  Teie kiitlemine ei ole hea. Eks te tea, et pisut haputaignat teeb kogu taigna hapuks? </p>
<p id="v7"><sup><small>7</small></sup>  Pühkige välja vana haputaigen, et oleksite uus taigen, nõnda nagu te oletegi hapnemata. Sest ka meie paasatall Kristus on tapetud. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Siis pidagem pühi, mitte vana haputaignaga, mitte pahede ega kurjuse haputaignaga, vaid puhtuse ja tõe hapnemata taignaga. </p>
<p id="v9"><sup><small>9</small></sup>  Ma kirjutasin oma kirjas, et teil ärgu olgu tegemist hoorajatega, </p>
<p id="v10"><sup><small>10</small></sup>  muidugi mitte üldiselt selle maailma hoorajatega ja ahnetega ja riisujatega ja ebajumala kummardajatega, sest muidu te peaksite minema ära maailmast. </p>
<p id="v11"><sup><small>11</small></sup>  Aga praegu ma kirjutasin teile, et teil ärgu olgu midagi tegemist niisugusega, keda nimetatakse vennaks ja kes on kas hooraja või ahne või ebajumala kummardaja või pilkaja või joodik või anastaja; niisugusega ärge ühes söögegi. </p>
<p id="v12"><sup><small>12</small></sup>  Sest kas minu asi on mõista kohut nende üle, kes on väljas? Eks te mõista kohut nende üle, kes on sees? </p>
<p id="v13"><sup><small>13</small></sup>  Ent nende üle, kes on väljas, mõistab Jumal kohut. Lükake siis kurjategija endi seast välja. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/4">Pauluse Esimene kiri korintlastele - Peatükk 4</a></td>
        <td><a href="/et/Bible/1_Corinthians/Index">Indeks</a></td>
        <td><a href="/et/Bible/1_Corinthians/6">Pauluse Esimene kiri korintlastele - Peatükk 6</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:7 <i>Jeesust nähakse inimohvrina</i>: <a href="/et/The_Urantia_Book/89#p9_3">Ur 89:9.3</a>. </li>
</ol>
</div>
