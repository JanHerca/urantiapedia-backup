<!--
title: Pauluse Esimene kiri korintlastele - Peatükk 15
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/14">Pauluse Esimene kiri korintlastele - Peatükk 14</a></td>
        <td><a href="/et/Bible/1_Corinthians/Index">Indeks</a></td>
        <td><a href="/et/Bible/1_Corinthians/16">Pauluse Esimene kiri korintlastele - Peatükk 16</a></td>
      </tr>
    </tbody>
  </table>
</figure>
<h2> Kristuse surnuist ülestõusmisest </h2>
<p id="v1"><sup><small>1</small></sup>  Ent ma juhin teie tähelepanu evangeeliumile, mida ma teile kuulutasin, mille te ka vastu võtsite ja milles ka püsite </p>
<p id="v2"><sup><small>2</small></sup>  ning milles te ka õndsaks saate - kui te peate seda kinni nende sõnadega, millega mina teile seda kuulutasin - olgu siis, et asjata saite usklikuks. </p>
<p id="v3"><sup><small>3</small></sup>  Sest ma olen teile kõigepealt teada andnud, mida ma olen saanud, et Kristus suri meie pattude eest kirjade järgi <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  ja et ta maeti ja et ta üles äratati kolmandal päeval kirjade järgi </p>
<p id="v5"><sup><small>5</small></sup>  ja et ta ilmus Keefasele, pärast seda neile kaheteistkümnele. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Pärast ta ilmus ühekorraga rohkem kui viiesajale vennale, kellest suurem hulk veel praegugi on elus, aga mõned on läinud magama; <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  pärast seda ta ilmus Jakoobusele, siis kõigile apostlitele; <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  aga pärast kõike ta ilmus ka minule kui äbarikule. </p>
<p id="v9"><sup><small>9</small></sup>  Sest mina olen apostlite seast kõige väiksem, kes ei ole väärt, et mind apostliks hüütakse, sest ma kiusasin taga Jumala kogudust. <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  Aga Jumala armust olen mina, mis ma olen; ja see arm minu vastu ei ole olnud tühine, vaid ma olen palju rohkem tööd teinud kui nemad kõik; aga mitte mina, vaid Jumala arm, mis on minuga. </p>
<p id="v11"><sup><small>11</small></sup>  Olgu nüüd mina või olgu nemad, nõnda me kuulutame ja nõnda olete saanud usklikuks. <sup id="cite8"><a href="#fn8">[8]</a></sup></p>
<h2> Surnute ülestõusmisest </h2>
<p id="v12"><sup><small>12</small></sup>  Aga kui Kristusest kuulutatakse, et ta on surnuist üles äratatud, kuidas siis mõned teie seast ütlevad, et ei olevatki surnute ülestõusmist? <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  Aga kui ei ole surnute ülestõusmist, siis ei ole ka Kristus üles äratatud. </p>
<p id="v14"><sup><small>14</small></sup>  Ent kui Kristus mitte ei ole üles äratatud, siis on meie jutlus tühine ja tühine on ka teie usk; </p>
<p id="v15"><sup><small>15</small></sup>  ja meid leitakse siis Jumala valetunnistajad olevat, sest me oleme tunnistanud Jumala vastu, et ta on üles äratanud Kristuse, keda tema pole äratanud, kui surnuid üles ei äratata. </p>
<p id="v16"><sup><small>16</small></sup>  Sest kui surnuid ei äratata, siis ei ole ka Kristust äratatud. </p>
<p id="v17"><sup><small>17</small></sup>  Aga kui Kristust ei ole äratatud, siis on teie usk tühine ja te olete alles oma pattude sees. </p>
<p id="v18"><sup><small>18</small></sup>  Siis on ka need, kes Kristuse sees on läinud hingama, hukka saanud. </p>
<p id="v19"><sup><small>19</small></sup>  Kui meie selles elus oleme lootnud ainult Kristuse peale, siis me oleme kõigist inimestest kõige armetumad. </p>
<p id="v20"><sup><small>20</small></sup>  Aga nüüd on Kristus surnuist üles äratatud ja on saanud esmaseks nende seast, kes on läinud hingama. </p>
<p id="v21"><sup><small>21</small></sup>  Sest kui juba surm on tulnud inimese kaudu, siis on ka surnute ülestõusmine inimese kaudu. </p>
<p id="v22"><sup><small>22</small></sup>  Sest nõnda nagu kõik surevad Aadamas, nõnda tehakse ka kõik elavaiks Kristuses, </p>
<p id="v23"><sup><small>23</small></sup>  aga igaüks oma järjekorras: esimesena Kristus, selle järel Kristuse omad tema tulemises; </p>
<p id="v24"><sup><small>24</small></sup>  siis tuleb ots, kui ta annab riigi Jumala ja Isa kätte pärast seda, kui ta on hävitanud kõik valitsuse ja kõik meelevalla ja võimu. </p>
<p id="v25"><sup><small>25</small></sup>  Sest tema peab valitsema, kuni ta on pannud kõik vaenlased tema jalge alla. </p>
<p id="v26"><sup><small>26</small></sup>  Viimne vaenlane, kellele ots tehakse, on surm! </p>
<p id="v27"><sup><small>27</small></sup>  Sest „ta on kõik alistanud tema jalge alla!” Kui ta aga ütleb, et kõik on alistatud tema alla, siis on avalik, et ei ole alistatud see, kes kõik temale alistas. </p>
<p id="v28"><sup><small>28</small></sup>  Aga kui kõik temale on alistatud, siis peab ka Poeg ise alistatama sellele, kes kõik temale on alistanud, et Jumal oleks kõik kõigis. <sup id="cite10"><a href="#fn10">[10]</a></sup></p>
<p id="v29"><sup><small>29</small></sup>  Mis teevad muidu need, kes endid lasevad ristida surnute eest, kui surnuid koguni ei äratata? Mispärast siis neid ristitakse nende eest? </p>
<p id="v30"><sup><small>30</small></sup>  Ja mispärast oleme meiegi hädaohus igal hetkel? </p>
<p id="v31"><sup><small>31</small></sup>  Iga päev ma olen surmasuus, nii tõesti kui teie, vennad, olete minu kiitus, mis mul on Kristuses Jeesuses, meie Issandas. </p>
<p id="v32"><sup><small>32</small></sup>  Kui ma inimeste kombel olen Efesoses võidelnud metsalistega, siis mis kasu on mul sellest? Kui surnuid ei äratata, siis „söögem ja joogem, sest homme me sureme!” </p>
<p id="v33"><sup><small>33</small></sup>  Ärge eksige! „Kurjad kõned rikkuda võivad kombeid häid!” </p>
<p id="v34"><sup><small>34</small></sup>  Kainestuge õieti ja ärge tehke pattu; sest mõned ei tea midagi Jumalast; seda ma ütlen teile häbiks. </p>
<p id="v35"><sup><small>35</small></sup>  Aga mõni küsib: „Kuidas surnud ärkavad üles? Ja millise ihuga nad tulevad?” <sup id="cite11"><a href="#fn11">[11]</a></sup></p>
<p id="v36"><sup><small>36</small></sup>  Rumal! See, mida sa külvad, ei saa elavaks, kui see enne ei sure. </p>
<p id="v37"><sup><small>37</small></sup>  Ja mida sa külvad, sa ei külva selle ihuna, mis peab tõusma, vaid paljast iva, olgu nisuiva või mis tahes iva. </p>
<p id="v38"><sup><small>38</small></sup>  Aga Jumal annab temale ihu, millise tahab, ja igale seemnele tema oma ihu. </p>
<p id="v39"><sup><small>39</small></sup>  Kõik liha ei ole sama liha, vaid ise on inimeste liha ja ise veiste liha ja ise lindude ja ise kalade liha; </p>
<p id="v40"><sup><small>40</small></sup>  ja on taevalikke ihusid ja maiseid ihusid; aga teistsugune on taevalike auhiilgus ja teistsugune maiste auhiilgus. </p>
<p id="v41"><sup><small>41</small></sup>  Isesugune on päikese hiilgus ja isesugune kuu hiilgus ja isesugune tähtede hiilgus; sest tähe ja tähe hiilgusel on oma vahe. </p>
<p id="v42"><sup><small>42</small></sup>  Nõnda on ka surnute ülestõusmine. Kaduvuses külvatakse, kadumatuses äratatakse üles; <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v43"><sup><small>43</small></sup>  autuses külvatakse, auhiilguses äratatakse üles; nõtruses külvatakse, väes äratatakse üles; </p>
<p id="v44"><sup><small>44</small></sup>  maine ihu külvatakse, vaimne ihu äratatakse üles; sest kui on olemas maine ihu, siis on ka olemas vaimne ihu. <sup id="cite14"><a href="#fn14">[14]</a></sup></p>
<p id="v45"><sup><small>45</small></sup>  Nõnda on ka kirjutatud: „Esimene inimene Aadam sai elavaks hingeks.” Viimne Aadam sai vaimuks, kes elustab. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v46"><sup><small>46</small></sup>  Aga vaimne ihu ei ole esimene, vaid maine; selle järel on vaimne. </p>
<p id="v47"><sup><small>47</small></sup>  Esimene inimene oli maast, muldne, teine inimene on taevast. </p>
<p id="v48"><sup><small>48</small></sup>  Milline on muldne, sellised on ka muldsed; ja milline on taevane, sellised on ka taevased. </p>
<p id="v49"><sup><small>49</small></sup>  Ja otse nõnda nagu me oleme kandnud muldse inimese kuju, nõnda me kanname kord ka taevast kuju. </p>
<p id="v50"><sup><small>50</small></sup>  Aga seda ma ütlen, vennad, et liha ja veri ei või pärida Jumala riiki ega kaduvus pärida kadumatust. </p>
<p id="v51"><sup><small>51</small></sup>  Vaata, ma ütlen teile saladuse: me kõik ei lähe magama, aga me kõik muutume, </p>
<p id="v52"><sup><small>52</small></sup>  äkitselt ühe silmapilguga, viimse pasuna hüüdes. Sest pasun hüüab ja surnud tõusevad üles kadumatutena ja me muutume. </p>
<p id="v53"><sup><small>53</small></sup>  Sest see kaduv peab riietuma kadumatusega ja see surev riietuma surematusega. </p>
<p id="v54"><sup><small>54</small></sup>  Aga kui see kaduv riietub kadumatusega ja see surev riietub surematusega, siis saab tõeks sõna, mis on kirjutatud: „Surm on neelatud võidusse! </p>
<p id="v55"><sup><small>55</small></sup>  Surm, kus on sinu võit? Surm, kus on sinu astel?” </p>
<p id="v56"><sup><small>56</small></sup>  Aga surma astel on patt ja patu vägi on käsk. </p>
<p id="v57"><sup><small>57</small></sup>  Ent tänu Jumalale, kes meile võidu annab meie Issanda Jeesuse Kristuse läbi! </p>
<p id="v58"><sup><small>58</small></sup>  Sellepärast, mu armsad vennad, olge kindlad, vankumatud ja ikka innukad Issanda töös, teades, et teie vaevanägemine Issandas ei ole asjatu! <sup id="cite17"><a href="#fn17">[17]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/14">Pauluse Esimene kiri korintlastele - Peatükk 14</a></td>
        <td><a href="/et/Bible/1_Corinthians/Index">Indeks</a></td>
        <td><a href="/et/Bible/1_Corinthians/16">Pauluse Esimene kiri korintlastele - Peatükk 16</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:3 <i>Ei mingit "patu lepitust" Contra:</i>: <a href="/et/The_Urantia_Book/186#p5_7">Ur 186:5.7</a>. </li>
  <li id="fn2"><a href="#cite2">↑</a> 15:5a <i>Jeesus ilmub Peetrusele</i>: <a href="/et/The_Urantia_Book/191#p1_1">Ur 191:1.1</a>. </li>
  <li id="fn3"><a href="#cite3">↑</a> 15:5b <i>Esimene ilmumine apostlitele</i>: <a href="/et/The_Urantia_Book/191#p2_1">Ur 191:2.1</a>. </li>
  <li id="fn4"><a href="#cite4">↑</a> 15:6a <i>Jeesus ilmub 500-le</i>: <a href="/et/The_Urantia_Book/192#p4_3">Ur 192:4.3</a>.  <i>Kokku tuleb üle 500 uskliku</i>: <a href="/et/The_Urantia_Book/192#p4_2">Ur 192:4.2</a>. </li>
  <li id="fn5"><a href="#cite5">↑</a> 15:7a <i>Ilmumine Jaakobusele</i>: <a href="/et/The_Urantia_Book/190#p2_3">Ur 190:2.3</a>. </li>
  <li id="fn6"><a href="#cite6">↑</a> 15:7b <i>Jeesust näevad kõik apostlid</i>: <a href="/et/The_Urantia_Book/191#p5_2">Ur 191:5.2</a>. </li>
  <li id="fn7"><a href="#cite7">↑</a> 15:9 <i>Ristimine, sissepääs ühiskonnakorda</i>: <a href="/et/The_Urantia_Book/170#p5_13">Ur 170:5.13</a>.  <i>Kõige vähem apostlid</i>: <a href="/et/The_Urantia_Book/139#p10_5">Ur 139:10.5</a>. </li>
  <li id="fn8"><a href="#cite8">↑</a> 15:11-22 <i>Ülestõusnud Kristuse ülistamine</i>: <a href="/et/The_Urantia_Book/196#p2_5">Ur 196:2.5</a>. </li>
  <li id="fn9"><a href="#cite9">↑</a> 15:12-20 <i>Usk ülestõusmisesse</i>: <a href="/et/The_Urantia_Book/190#p0_4">Ur 190:0.4</a>. </li>
  <li id="fn10"><a href="#cite10">↑</a> 15:28 <i>Jumala suhe kõigega</i>: <a href="/et/The_Urantia_Book/174#p3_2">Ur 174:3.2</a>.  <i>Jumal on kõik ja kõiges</i>: <a href="/et/The_Urantia_Book/3#p1_2">Ur 3:1.2</a>.  <i>Jumal on kõik ja kõiges</i>: <a href="/et/The_Urantia_Book/56#p9_14">Ur 56:9.14</a>. </li>
  <li id="fn11"><a href="#cite11">↑</a> 15:35-38 <i>Vaimulikud õppetunnid</i>: <a href="/et/The_Urantia_Book/85#p2_2">Ur 85:2.2</a>. </li>
  <li id="fn12"><a href="#cite12">↑</a> 15:42-54 <i>Metamorfoos</i>: <a href="/et/The_Urantia_Book/108#p6_5">Ur 108:6.5</a>. </li>
  <li id="fn13"><a href="#cite13">↑</a> 15:42-55 <i>Ülestõusmise muutused</i>: <a href="/et/The_Urantia_Book/47#p3_3">Ur 47:3.3</a>. </li>
  <li id="fn14"><a href="#cite14">↑</a> 15:44 <i>Külva surelikku, saaki morontiat</i>: <a href="/et/The_Urantia_Book/39#p2_13">Ur 39:2.13</a>. </li>
  <li id="fn15"><a href="#cite15">↑</a> 15:45-47 <i>Teine Aadam</i>: <a href="/et/The_Urantia_Book/93#p10_7">Ur 93:10.7</a>. </li>
  <li id="fn16"><a href="#cite16">↑</a> 15:45-49 <i>Kristus kui teine Aadam</i>: <a href="/et/The_Urantia_Book/140#p8_24">Ur 140:8.24</a>. </li>
  <li id="fn17"><a href="#cite17">↑</a> 15:58 <i>Ole sa kindel</i>: <a href="/et/The_Urantia_Book/174#p0_2">Ur 174:0.2</a>. </li>
</ol>
</div>
