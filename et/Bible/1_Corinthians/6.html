<!--
title: Pauluse Esimene kiri korintlastele - Peatükk 6
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Corinthians/5">Pauluse Esimene kiri korintlastele - Peatükk 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Corinthians/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Corinthians/7">Pauluse Esimene kiri korintlastele - Peatükk 7</a></td>
      </tr>
    </tbody>
  </table>
</figure>
<h2> Kristlaste omavahelisest kohtuskäimisest </h2>
<p id="v1"><sup><small>1</small></sup>  Kuidas julgeb keegi teie seast, kui tal on tegemist teisega, käia kohut ülekohtuste juures ja mitte pühade juures? <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Või kas te ei tea, et pühad mõistavad kohut maailma üle? Ja kui te mõistate kohut maailma üle, kas te siis ei kõlba otsuseid tegema kõige vähemais asjus? </p>
<p id="v3"><sup><small>3</small></sup>  Eks te tea, et kord me mõistame kohut inglitegi üle, miks siis mitte ajalikes asjus? </p>
<p id="v4"><sup><small>4</small></sup>  Kui teil nüüd on õiendusi ajalikes asjus, kas te siis seate kohtunikeks neid, kellel ei ole lugupidamist koguduses? </p>
<p id="v5"><sup><small>5</small></sup>  Seda ma ütlen teile häbiks. Kas siis teie seas ei ole ühtainustki tarka, kes kohut mõistaks venna ja venna vahel? </p>
<p id="v6"><sup><small>6</small></sup>  Vaid vend käib kohut vennaga ja pealegi uskmatute ees! </p>
<p id="v7"><sup><small>7</small></sup>  Juba seegi on üldse veaks teie seas, et te üksteisega kohut käite. Miks te pigemini ei kannata ülekohut? Miks te pigemini ei lase enestele kahju teha? </p>
<p id="v8"><sup><small>8</small></sup>  Vaid te teete ülekohut ja kahju, ja pealegi vendadele! </p>
<p id="v9"><sup><small>9</small></sup>  Või kas te ei tea, et ülekohtused ei päri Jumala riiki? Ärge eksige: hoorajad ja ebajumala kummardajad ja abielurikkujad ja salajased ropud ja poisipilastajad <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ja vargad ja ahned, joodikud, pilkajad ja anastajad ei päri Jumala riiki! <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Ja sellised olid teist mõningad; aga te olete puhtaks pestud, olete pühitsetud, olete õigeks tehtud Issanda Jeesuse Kristuse nimes ja meie Jumala Vaimus. </p>
<h2> Kõlvatu elu ei ole kristlasele kohane </h2>
<p id="v12"><sup><small>12</small></sup>  Kõike on mul luba teha, aga kõigest ei ole kasu; kõike on mul luba teha, aga miski ei tohi saada meelevalda minu üle. </p>
<p id="v13"><sup><small>13</small></sup>  Toit on kõhu jaoks ja kõht on toidu jaoks, ja Jumal teeb lõpu nii ühele kui teisele. Aga ihu ei ole hooruse jaoks, vaid Issanda jaoks ja Issand ihu jaoks. </p>
<p id="v14"><sup><small>14</small></sup>  Ent Jumal on üles äratanud Issanda ja äratab üles ka meid oma väe läbi. </p>
<p id="v15"><sup><small>15</small></sup>  Eks te tea, et teie ihud on Kristuse liikmed? Kas peaksin siis võtma Kristuse liikmed ja tegema nad hoora liikmeiks? Ärgu seda sündigu! </p>
<p id="v16"><sup><small>16</small></sup>  Või te ei tea, et see, kes hoiab hoora poole, on temaga üks ihu? Sest „need kaks”, ütleb tema, „peavad olema üks liha!” </p>
<p id="v17"><sup><small>17</small></sup>  Aga kes hoiab Issanda poole, see on üks vaim temaga. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Põgenege hooruse eest! Iga patt, mida inimene iganes teeb, on väljaspool ihu, aga kes hoorab, teeb pattu omaenese ihu vastu. </p>
<p id="v19"><sup><small>19</small></sup>  Või te ei tea, et teie ihu on teie sees oleva Püha Vaimu tempel, kelle te olete saanud Jumalalt, ja et te ei ole iseeneste omad? <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v20"><sup><small>20</small></sup>  Sest te olete kalli hinnaga ostetud. Austage siis Jumalat oma ihus! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 6:1-7 <i>Ärge kaevake üksteist kohtusse</i>: <a href="/et/The_Urantia_Book/140#p3_14">Ur 140:3.14</a>. </li>
  <li id="fn2"><a href="#cite2">↑</a> 6:9 <i>Jumala kuningriik</i>: <a href="/et/The_Urantia_Book/153#p2_4">Ur 153:2.4</a>.  <i>Jumala kuningriik</i>: <a href="/et/The_Urantia_Book/169#p4_6">Ur 169:4.6</a>. </li>
  <li id="fn3"><a href="#cite3">↑</a> 6:9-10 <i>Kuulutage kuningriigi rajamist</i>: <a href="/et/The_Urantia_Book/137#p8_6">Ur 137:8.6</a>.  <i>Jumala kuningriik</i>: <a href="/et/The_Urantia_Book/34#p6_13">Ur 34:6.13</a>.  <i>Kuningriigi evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Kuningriigi evangeelium</i>: <a href="/et/The_Urantia_Book/143#p1_5">Ur 143:1.5</a>. </li>
  <li id="fn4"><a href="#cite4">↑</a> 6:10 <i>Kuningriigi evangeelium</i>: <a href="/et/The_Urantia_Book/193#p0_4">Ur 193:0.4</a>. </li>
  <li id="fn5"><a href="#cite5">↑</a> 6:17 <i>Vaimu ühtsus</i>: <a href="/et/The_Urantia_Book/110#p1_6">Ur 110:1.6</a>. </li>
  <li id="fn6"><a href="#cite6">↑</a> 6:19 <i>Vaim inimeses (Mõtete Kohandaja)</i>: <a href="/et/The_Urantia_Book/103#p1_6">Ur 103:1.6</a>.  <i>Jumala kuningriik on teie sees</i>: <a href="/et/The_Urantia_Book/140#p1_5">Ur 140:1.5</a>.  <i>Ta elab meis</i>: <a href="/et/The_Urantia_Book/3#p1_4">Ur 3:1.4</a>.  <i>Jumala kuningriik sees</i>: <a href="/et/The_Urantia_Book/170#p2_20">Ur 170:2.20</a>.  <i>Jumala vaim elab sees</i>: <a href="/et/The_Urantia_Book/167#p7_4">Ur 167:7.4</a>.  <i>Jumala vaim elab meis (T/A)</i>: <a href="/et/The_Urantia_Book/16#p9_4">Ur 16:9.4</a>.  <i>Jumala kuningriik on teie sees</i>: <a href="/et/The_Urantia_Book/195#p10_4">Ur 195:10.4</a>.  <i>Jumala vaim elab meis</i>: <a href="/et/The_Urantia_Book/133#p4_5">Ur 133:4.5</a>.  <i>Kehad on Jumala templid</i>: <a href="/et/The_Urantia_Book/1#p4_2">Ur 1:4.2</a>.  <i>Jumala vaim elab inimese südames</i>: <a href="/et/The_Urantia_Book/131#p10_4">Ur 131:10.4</a>.  <i>Jumal elab meis</i>: <a href="/et/The_Urantia_Book/12#p7_12">Ur 12:7.12</a>.  <i>Jumala Vaim inimeses</i>: <a href="/et/The_Urantia_Book/34#p6_7">Ur 34:6.7</a>.  <i>Jumala Vaim meie sees</i>: <a href="/et/The_Urantia_Book/141#p2_1">Ur 141:2.1</a>.  <i>Taevariik sinus</i>: <a href="/et/The_Urantia_Book/108#p6_2">Ur 108:6.2</a>.  <i>Jumala vaim elab inimese hinges</i>: <a href="/et/The_Urantia_Book/131#p10_2">Ur 131:10.2</a>.  <i>Jumal elab sinus</i>: <a href="/et/The_Urantia_Book/148#p6_10">Ur 148:6.10</a>.  <i>Sa oled Jumala tempel; Jumal elab sinus</i>: <a href="/et/The_Urantia_Book/34#p6_7">Ur 34:6.7</a>.  <i>Sisemine vaim: Kohandaja</i>: <a href="/et/The_Urantia_Book/107#p4_7">Ur 107:4.7</a>.  <i>Isa elav vaim (TA)</i>: <a href="/et/The_Urantia_Book/146#p3_5">Ur 146:3.5</a>.  <i>Keha on armulaua</i>: <a href="/et/The_Urantia_Book/110#p1_5">Ur 110:1.5</a>.  <i>Jumala Vaim sinus (T/A)</i>: <a href="/et/The_Urantia_Book/2#p5_6">Ur 2:5.6</a>.  <i>Elav vaim</i>: <a href="/et/The_Urantia_Book/134#p4_7">Ur 134:4.7</a>.  <i>Jumala Vaim sinu sees</i>: <a href="/et/The_Urantia_Book/5#p2_3">Ur 5:2.3</a>.  <i>Jumal elab teie hinges</i>: <a href="/et/The_Urantia_Book/133#p4_4">Ur 133:4.4</a>. </li>
  <li id="fn7"><a href="#cite7">↑</a> 6:19-20 <i>Te muutute Jumala templiteks</i>: <a href="/et/The_Urantia_Book/143#p2_4">Ur 143:2.4</a>. </li>
</ol>
</div>
