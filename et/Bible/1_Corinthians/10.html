<!--
title: Pauluse Esimene kiri korintlastele - Peatükk 10
description: 
published: true
date: 2022-10-6T9:46:8Z
tags: bible, bible—1 corinthians
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/9">Pauluse Esimene kiri korintlastele - Peatükk 9</a></td>
        <td><a href="/et/Bible/1_Corinthians/Index">Indeks</a></td>
        <td><a href="/et/Bible/1_Corinthians/11">Pauluse Esimene kiri korintlastele - Peatükk 11</a></td>
      </tr>
    </tbody>
  </table>
</figure>
<h2> Hoiatavad lood Iisraeli laste minevikust </h2>
<p id="v1"><sup><small>1</small></sup>  Sest ma ei taha, vennad, et teil oleks teadmata, et meie esiisad olid kõik pilve all ja läksid kõik merest läbi, </p>
<p id="v2"><sup><small>2</small></sup>  ja ristiti kõik Moosesesse pilves ja meres, </p>
<p id="v3"><sup><small>3</small></sup>  ja sõid kõik sama vaimulikku rooga </p>
<p id="v4"><sup><small>4</small></sup>  ja jõid kõik sama vaimulikku jooki, sest nad jõid vaimulikust kaljust, mis neid järgis. Ent see kalju oli Kristus. </p>
<p id="v5"><sup><small>5</small></sup>  Aga suurem hulk neist ei olnud Jumalale meelepärased, sest nad löödi maha kõrbes. </p>
<p id="v6"><sup><small>6</small></sup>  Ent need lood sündisid meile eeltähenduseks, et me ei himustaks kurja, nagu nemad himustasid. </p>
<p id="v7"><sup><small>7</small></sup>  Ärge ka saage ebajumala kummardajaiks, nõnda nagu mõned neist said, nagu on kirjutatud: „Rahvas istus maha sööma ja jooma ning tõusis üles mängima.” </p>
<p id="v8"><sup><small>8</small></sup>  Ärgem pidagem ka hooraelu, nõnda nagu mõned neist pidasid ja langesid ühel päeval kakskümmend kolm tuhat. </p>
<p id="v9"><sup><small>9</small></sup>  Ärgem ka kiusakem Issandat, nõnda nagu mõned neist kiusasid ja said surma madude läbi. </p>
<p id="v10"><sup><small>10</small></sup>  Ärge ka nurisege, nõnda nagu mõned neist nurisesid ja said otsa hukkaja läbi. </p>
<p id="v11"><sup><small>11</small></sup>  See sündis neile eeltähendavalt ja on kirjutatud meile manitsuseks, kellele maailma lõpu ajad on vastu jõudnud. </p>
<p id="v12"><sup><small>12</small></sup>  Sellepärast, kes enese arvab seisvat, katsugu, et ta ei langeks! </p>
<p id="v13"><sup><small>13</small></sup>  Teid ei ole veel tabanud muud kui inimlik kiusatus; aga ustav on Jumal, kes ei lase teid rohkem kiusata kui te suudate kanda, vaid ühes kiusatusega valmistab ka väljapääsu, nõnda et te suudaksite kanda. <sup id="cite1"><a href="#fn1">[1]</a></sup></p>
<h2> Ebajumalateenistust ei tohi olla </h2>
<p id="v14"><sup><small>14</small></sup>  Sellepärast, minu armsad, põgenege ebajumala teenistuse eest! </p>
<p id="v15"><sup><small>15</small></sup>  Ma räägin nõnda kui arusaajaile; otsustage ise, mida ma räägin. </p>
<p id="v16"><sup><small>16</small></sup>  Õnnistuse karikas, mida me õnnistame, eks see ole Kristuse vere osadus? Leib, mida me murrame, eks see ole Kristuse ihu osadus? </p>
<p id="v17"><sup><small>17</small></sup>  Sellepärast et on ainult üks leib, siis me, kuigi paljud, oleme üks ihu; sest me kõik saame osa ühest leivast. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Vaadake Iisraeli peale, nagu ta liha poolest on! Eks need, kes söövad ohvreid, ole altari osalised? </p>
<p id="v19"><sup><small>19</small></sup>  Mis ma nüüd ütlen? Kas seda, et ebajumala ohver on midagi? Või et ebajumal on midagi? </p>
<p id="v20"><sup><small>20</small></sup>  Ei! Vaid ma ütlen: mida paganad ohverdavad, seda nad ohverdavad kurjadele vaimudele, aga mitte Jumalale. Ent ma ei taha, et teil oleks osadust kurjade vaimudega. </p>
<p id="v21"><sup><small>21</small></sup>  Te ei või juua Issanda karikat ja kurjade vaimude karikat; te ei või osa võtta Issanda lauast ja kurjade vaimude lauast! </p>
<p id="v22"><sup><small>22</small></sup>  Või tahame Issandat ärritada? Kas me oleme vägevamad temast? </p>
<p id="v23"><sup><small>23</small></sup>  Kõik on lubatav, kuid kõigest ei ole kasu; kõik on lubatav, kuid kõik ei ehita kogudust. </p>
<p id="v24"><sup><small>24</small></sup>  Ärgu ükski otsigu oma kasu, vaid teise kasu! </p>
<p id="v25"><sup><small>25</small></sup>  Kõike, mida lihaturul müüakse, sööge, südametunnistusest hoolimata. </p>
<p id="v26"><sup><small>26</small></sup>  Sest Issanda päralt on maa ja selle täius! <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Kui keegi uskmatuist kutsub teid ja te tahate minna, siis sööge kõike, mis teile ette pannakse, südametunnistusest hoolimata. </p>
<p id="v28"><sup><small>28</small></sup>  Aga kui keegi teile ütleb: „See on ohvriliha!”, siis ärge sööge selle inimese pärast, kes tegi märkuse, ja südametunnistuse pärast. </p>
<p id="v29"><sup><small>29</small></sup>  Ent mina ei räägi sinu, vaid teise südametunnistusest. Sest milleks peaks teise südametunnistus otsustama minu vabaduse üle? </p>
<p id="v30"><sup><small>30</small></sup>  Kui ma midagi vastu võtan tänuga, miks mind pilgatakse selle pärast, mille eest ma tänan? </p>
<p id="v31"><sup><small>31</small></sup>  Kas te siis sööte või joote või midagi teete, seda tehke kõik Jumala auks! </p>
<p id="v32"><sup><small>32</small></sup>  Ärge olge pahanduseks ei juutidele ega kreeklastele ega Jumala kogudusele, </p>
<p id="v33"><sup><small>33</small></sup>  nagu minagi olen kõiges kõikidele meelepärane ega otsi oma, vaid paljude kasu, et nad päästetaks! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Corinthians/9">Pauluse Esimene kiri korintlastele - Peatükk 9</a></td>
        <td><a href="/et/Bible/1_Corinthians/Index">Indeks</a></td>
        <td><a href="/et/Bible/1_Corinthians/11">Pauluse Esimene kiri korintlastele - Peatükk 11</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 10:13 <i># 1 Jumal on ustav</i>: <a href="/et/The_Urantia_Book/4#p1_3">Ur 4:1.3</a>. </li>
  <li id="fn2"><a href="#cite2">↑</a> 10:17 <i>Ühtsus, mitte ühetaolisus</i>: <a href="/et/The_Urantia_Book/134#p4_6">Ur 134:4.6</a>.  <i>Tegevuste sotsiaalne mõju</i>: <a href="/et/The_Urantia_Book/54#p6_3">Ur 54:6.3</a>. </li>
  <li id="fn3"><a href="#cite3">↑</a> 10:26,28 <i>Maa on Issanda ja täius</i>: <a href="/et/The_Urantia_Book/3#p5_2">Ur 3:5.2</a>. </li>
</ol>
</div>
