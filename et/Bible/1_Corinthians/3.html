<!--
title: Pauluse Esimene kiri korintlastele - Peatükk 3
description: 
published: true
date: 2023-11-8T20:21:2Z
tags: bible, bible—1 corinthians
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Corinthians/2">
          <span class="mdi mdi-arrow-left-drop-circle"></span><span class="pl-2">Pauluse Esimene kiri korintlastele - Peatükk 2</span>
        </a>
        </td>
        <td>
        <a href="/et/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Corinthians/4">
          <span class="pr-2">Pauluse Esimene kiri korintlastele - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Lahkmeel on hukkamõistetav </h2>
<p id="v1"><sup><small>1</small></sup>  Ka mina, vennad, ei võinud teile rääkida kui vaimulikele, vaid kui lihalikele, kui väetitele lastele Kristuses. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ma jootsin teile piima ega andnud tahket rooga; sest seda te ei talunud sellal ega talu veel praegugi. </p>
<p id="v3"><sup><small>3</small></sup>  Te olete ju alles lihalikud. Sest kui teie seas on kadedust ja riidu, eks te siis ole lihalikud ja eks te käitu inimeste taoliselt? </p>
<p id="v4"><sup><small>4</small></sup>  Sest kui üks ütleb: „Mina olen Pauluse poolt!” ja teine: „Mina olen Apollose poolt!” eks te siis ole nagu inimesed kunagi? </p>
<p id="v5"><sup><small>5</small></sup>  Mis on siis Apollos? Või mis on Paulus? Mis muud kui käsilised, kelle kaudu te olete saanud usklikuks, ja sedamööda, kuidas Issand kummalegi on andnud. </p>
<p id="v6"><sup><small>6</small></sup>  Mina istutasin, Apollos kastis, aga Jumal laskis kasvada. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Nõnda ei ole siis midagi see, kes istutab, ega see, kes kastab, vaid Jumal, kes laseb kasvada. </p>
<p id="v8"><sup><small>8</small></sup>  Aga istutaja ja kastja on ühesugused; kuid kumbki saab oma palga oma töö järgi. </p>
<p id="v9"><sup><small>9</small></sup>  Sest me oleme Jumala kaastöölised, teie olete Jumala põllumaa ja Jumala ehitus. <sup id="cite3"><a href="#fn3">[3]</a></sup></p>
<h2> Õpetaja vastutus </h2>
<p id="v10"><sup><small>10</small></sup>  Jumala armu järgi, mis minule on antud, olen ma kui tark hooneehitaja pannud aluse, ja teine ehitab selle peale; aga igaüks vaadaku, kuidas tema selle peale ehitab. </p>
<p id="v11"><sup><small>11</small></sup>  Sest teist alust ei või keegi panna kui see, mis juba on pandud, see on Jeesus Kristus! </p>
<p id="v12"><sup><small>12</small></sup>  Aga kui keegi sellele alusele ehitab hoone kullast, hõbedast, kalliskividest, puust, heintest, õlest, </p>
<p id="v13"><sup><small>13</small></sup>  siis saab igaühe töö avalikuks; sest selle teeb selgeks Issanda päev, sest see saab tules ilmsiks ja tuli ise katsub läbi igaühe töö, missugune see on. </p>
<p id="v14"><sup><small>14</small></sup>  Kui kellegi töö, mis tema sellele alusele on ehitanud, jääb püsima, siis ta saab palga; </p>
<p id="v15"><sup><small>15</small></sup>  aga kui kellegi töö põleb ära, siis ta saab sellest kahju; kuid tema ise pääseb, aga ometi otsekui läbi tule. </p>
<p id="v16"><sup><small>16</small></sup>  Eks te tea, et te olete Jumala tempel ja et Jumala Vaim elab teie sees? <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Kui keegi rikub Jumala templi, siis Jumal rikub tema; sest Jumala tempel on püha ja seesama olete teie. </p>
<p id="v18"><sup><small>18</small></sup>  Ärgu ükski ennast petku! Kui keegi teie seast arvab enese targa olevat selles maailmas, siis ta saagu jõledaks, et ta saaks targaks. </p>
<p id="v19"><sup><small>19</small></sup>  Sest selle maailma tarkus on jõledus Jumala ees. Sest on kirjutatud: „Tema tabab tarku nende kavaluses!” </p>
<p id="v20"><sup><small>20</small></sup>  Ja jälle: „Issand tunneb tarkade mõtlemised, et need on tühised!” </p>
<p id="v21"><sup><small>21</small></sup>  Ärgu siis ükski kiidelgu inimestest! Sest kõik on teie päralt, </p>
<p id="v22"><sup><small>22</small></sup>  olgu Paulus, olgu Apollos, olgu Keefas, olgu maailm, olgu elu, olgu surm, olgu praegused asjad, olgu tulevased asjad, kõik on teie päralt; </p>
<p id="v23"><sup><small>23</small></sup>  aga teie olete Kristuse päralt ja Kristus on Jumala päralt! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Corinthians/2">
          <span class="mdi mdi-arrow-left-drop-circle"></span><span class="pl-2">Pauluse Esimene kiri korintlastele - Peatükk 2</span>
        </a>
        </td>
        <td>
        <a href="/et/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Corinthians/4">
          <span class="pr-2">Pauluse Esimene kiri korintlastele - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:1-2 <i>Ärge pikendage lapsepõlve</i>: <a href="/et/The_Urantia_Book/156#p2_6">Ur 156:2.6</a>.  <i>Vaimse tõe piim</i>: <a href="/et/The_Urantia_Book/133#p4_2">Ur 133:4.2</a>. </li>
  <li id="fn2"><a href="#cite2">↑</a> 3:6-7 <i>Act ours, consequences God's</i>: <a href="/et/The_Urantia_Book/117#p5_5">Ur 117:5.5</a>. </li>
  <li id="fn3"><a href="#cite3">↑</a> 3:9 <i>Töötajad koos</i>: <a href="/et/The_Urantia_Book/178#p3_2">Ur 178:3.2</a>. </li>
  <li id="fn4"><a href="#cite4">↑</a> 3:16-17 <i>Kehad on Jumala templid</i>: <a href="/et/The_Urantia_Book/1#p4_2">Ur 1:4.2</a>.  <i>Te muutute Jumala templiteks</i>: <a href="/et/The_Urantia_Book/143#p2_4">Ur 143:2.4</a>.  <i>Vaim inimeses (Mõtete Kohandaja)</i>: <a href="/et/The_Urantia_Book/103#p1_6">Ur 103:1.6</a>.  <i>Jumala Vaim meie sees</i>: <a href="/et/The_Urantia_Book/141#p2_1">Ur 141:2.1</a>.  <i>Jumala vaim elab inimese südames</i>: <a href="/et/The_Urantia_Book/131#p10_4">Ur 131:10.4</a>.  <i>Jumala kuningriik on teie sees</i>: <a href="/et/The_Urantia_Book/140#p1_5">Ur 140:1.5</a>.  <i>Jumala vaim elab meis</i>: <a href="/et/The_Urantia_Book/133#p4_5">Ur 133:4.5</a>.  <i>Sisemine vaim: Kohandaja</i>: <a href="/et/The_Urantia_Book/107#p4_7">Ur 107:4.7</a>.  <i>Jumala vaim sinus (T/A)</i>: <a href="/et/The_Urantia_Book/2#p5_6">Ur 2:5.6</a>.  <i>Taevariik sinus</i>: <a href="/et/The_Urantia_Book/108#p6_2">Ur 108:6.2</a>.  <i>Keha on armulaua</i>: <a href="/et/The_Urantia_Book/110#p1_5">Ur 110:1.5</a>.  <i>Jumala Vaim inimeses</i>: <a href="/et/The_Urantia_Book/34#p6_7">Ur 34:6.7</a>.  <i>Isa elav vaim (TA)</i>: <a href="/et/The_Urantia_Book/146#p3_5">Ur 146:3.5</a>.  <i>Kuningriik teie sees</i>: <a href="/et/The_Urantia_Book/170#p1_8">Ur 170:1.8</a>.  <i>Ta elab meis</i>: <a href="/et/The_Urantia_Book/3#p1_4">Ur 3:1.4</a>.  <i>Elav vaim</i>: <a href="/et/The_Urantia_Book/134#p4_7">Ur 134:4.7</a>.  <i>Jumal elab sinus</i>: <a href="/et/The_Urantia_Book/148#p6_10">Ur 148:6.10</a>.  <i>Jumala Vaim sinu sees</i>: <a href="/et/The_Urantia_Book/5#p2_3">Ur 5:2.3</a>.  <i>Jumala kuningriik on teie sees</i>: <a href="/et/The_Urantia_Book/195#p10_4">Ur 195:10.4</a>.  <i>Jumal elab teie hinges</i>: <a href="/et/The_Urantia_Book/133#p4_4">Ur 133:4.4</a>.  <i>Jumala vaim elab sees</i>: <a href="/et/The_Urantia_Book/167#p7_4">Ur 167:7.4</a>.  <i>Jumala vaim elab inimese hinges</i>: <a href="/et/The_Urantia_Book/131#p10_2">Ur 131:10.2</a>.  <i>Jumala kuningriik sees</i>: <a href="/et/The_Urantia_Book/170#p2_20">Ur 170:2.20</a>.  <i>Jumal elab meis</i>: <a href="/et/The_Urantia_Book/12#p7_12">Ur 12:7.12</a>.  <i>Jumala vaim elab meis (T/A)</i>: <a href="/et/The_Urantia_Book/16#p9_4">Ur 16:9.4</a>.  <i>Sa oled Jumala tempel; Jumal elab sinus</i>: <a href="/et/The_Urantia_Book/34#p6_7">Ur 34:6.7</a>. </li>
</ol>
</div>
