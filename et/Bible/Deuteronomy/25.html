<!--
title: Viies Moosese raamat - Peatükk 25
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/24">Viies Moosese raamat - Peatükk 24</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/26">Viies Moosese raamat - Peatükk 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui meeste vahel on riid ja nad astuvad kohtu ette ja neile mõistetakse kohut, õige õigeks ja süüdlane süüdi, </p>
<p id="v2"><sup><small>2</small></sup>  ja kui süüdlane on peksu väärt, siis käskigu kohtumõistja teda maha heita ja enese juuresolekul teda peksta, lugedes vastavalt tema süüle: </p>
<p id="v3"><sup><small>3</small></sup>  temale antagu nelikümmend hoopi, mitte rohkem, et su venda su silma ees ei häbistataks, kui temale antakse veel rohkem hoope kui need. </p>
<p id="v4"><sup><small>4</small></sup>  Ära seo kinni härja suud, kui ta pahmast tallab! </p>
<p id="v5"><sup><small>5</small></sup>  Kui vennad elavad üheskoos, aga üks neist sureb ja tal ei ole poega, siis ei tohi surnu naine saada väljapoole võõrale mehele; ta küdi heitku tema juurde ja võtku tema enesele naiseks ning täitku mehevenna kohustust! <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Ja esimest poega, kelle naine sünnitab, peetagu surnud venna pojaks, et ta nime ei kustutataks Iisraelist. </p>
<p id="v7"><sup><small>7</small></sup>  Aga kui see mees ei nõustu võtma oma venna naist, siis mingu ta vennanaine väravasse vanemate ette ja öelgu: „Mu küdi keeldub oma venna nime säilitamisest Iisraelis, ta ei taha täita mehevenna kohustust.” </p>
<p id="v8"><sup><small>8</small></sup>  Siis linna vanemad kutsugu tema ja rääkigu temaga. Aga kui ta jääb kindlaks ja ütleb: „Ma ei ole nõus teda võtma”, </p>
<p id="v9"><sup><small>9</small></sup>  siis astugu ta vennanaine vanemate silma all tema juurde, võtku tal sandaal jalast, sülitagu temale näkku ja tunnistagu ning öelgu: „Nõnda tehtagu mehega, kes ei taha jätkata oma venna sugu!” </p>
<p id="v10"><sup><small>10</small></sup>  Ja temale pandagu Iisraelis nimeks „paljasjalgne pere”! </p>
<p id="v11"><sup><small>11</small></sup>  Kui mehed kisklevad üksteisega ja ühe naine astub ligi, et päästa oma meest selle käest, kes teda peksab, sirutab oma käe välja ja haarab kinni selle häbemest, </p>
<p id="v12"><sup><small>12</small></sup>  siis raiu temal käsi ära, su silm ärgu andku armu! </p>
<p id="v13"><sup><small>13</small></sup>  Sul ärgu olgu kukrus kahesugust vaenaela, üks suurem ja teine väiksem! </p>
<p id="v14"><sup><small>14</small></sup>  Sul ärgu olgu kojas kahesugust vakka, üks suurem ja teine väiksem! </p>
<p id="v15"><sup><small>15</small></sup>  Sul olgu täis ja õige vaenael, täis ja õige vakk, et su päevi pikendataks maal, mille Issand, su Jumal, sulle annab! </p>
<p id="v16"><sup><small>16</small></sup>  Sest igaüks, kes teeb seda, on jäle Issandale, sinu Jumalale, igaüks, kes teeb kõverust. </p>
<p id="v17"><sup><small>17</small></sup>  Tuleta meelde, mida Amalek tegi sulle teekonnal, kui sa lahkusid Egiptusest, </p>
<p id="v18"><sup><small>18</small></sup>  kuidas ta tuli sulle tee peal vastu ja hävitas su järelväe, kõik väsinud su järelt, kui sa olid jõuetu ja roidunud, sest ta ei kartnud Jumalat! </p>
<p id="v19"><sup><small>19</small></sup>  Ja kui Issand, su Jumal, annab sulle rahu kõigist su vaenlasist ümberkaudu maal, mille Issand, su Jumal, annab sulle pärisosaks pärida, siis kustuta Amaleki mälestus taeva alt! Ära seda unusta! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/24">Viies Moosese raamat - Peatükk 24</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/26">Viies Moosese raamat - Peatükk 26</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 25:5-6 <i>Viljatu lesk</i>: <a href="/et/The_Urantia_Book/82#p5_5">Ur 82:5.5</a>.  <i>Abikaasade asendusmehed</i>: <a href="/et/The_Urantia_Book/83#p5_4">Ur 83:5.4</a>.  <i>Moosese õpetus seksist</i>: <a href="/et/The_Urantia_Book/174#p3_1">Ur 174:3.1</a>. </li>
</ol>
</div>
