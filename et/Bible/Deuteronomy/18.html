<!--
title: Viies Moosese raamat - Peatükk 18
description: 
published: true
date: 2022-10-6T9:46:8Z
tags: bible, bible—deuteronomy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/17">Viies Moosese raamat - Peatükk 17</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/19">Viies Moosese raamat - Peatükk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Leviitpreestritel, kogu Leevi suguharul, ärgu olgu osa ega pärandit koos Iisraeliga; nad saagu elatist Issanda tuleohvreist ja tema pärisosast! </p>
<p id="v2"><sup><small>2</small></sup>  Neil ärgu olgu pärisosa vendade keskel, Issand ise on nende pärisosa, nagu ta neile on öelnud. </p>
<p id="v3"><sup><small>3</small></sup>  Ja rahva käest, neilt, kes ohverdavad tapaohvreid, olgu härga või lammast, on preestritel õigus saada seda: preestrile antagu saps, lõualuud ja magu. </p>
<p id="v4"><sup><small>4</small></sup>  Anna temale uudset oma teraviljast, värskest veinist ja õlist, samuti oma lammaste ja kitsede esimene niiduvill! </p>
<p id="v5"><sup><small>5</small></sup>  Sest teda on Issand, su Jumal, valinud kõigi su suguharude hulgast, et tema ja ta pojad alati seisaksid teenistuses Issanda nimel. </p>
<p id="v6"><sup><small>6</small></sup>  Ja kui üks leviit tahab tulla mõnest su väravaist kogu Iisraelis, kus ta võõrana elab, siis võib ta täiesti oma hinge igatsuse järgi tulla paika, mille Issand valib, </p>
<p id="v7"><sup><small>7</small></sup>  ja teenida Issanda, oma Jumala nimel, nagu kõik ta vennad leviidid, kes seal seisavad Issanda ees. </p>
<p id="v8"><sup><small>8</small></sup>  Nad söögu võrdset osa peale selle, mis ta on saanud oma vanemate vara müügist! </p>
<p id="v9"><sup><small>9</small></sup>  Kui sa jõuad sellele maale, mille Issand, su Jumal, sulle annab, siis ära õpi tegema nende rahvaste jäledusi! </p>
<p id="v10"><sup><small>10</small></sup>  Ärgu leidugu su keskel kedagi, kes laseb oma poega ja tütart tulest läbi käia, ei ennustajat, pilvestlausujat, märkide seletajat ega nõida, <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  ei manajat, vaimude ja tarkade küsitlejat ega surnutelt nõu otsijat! </p>
<p id="v12"><sup><small>12</small></sup>  Sest igaüks, kes seda teeb, on Issandale jäle, ja nende jäleduste pärast ajab Issand, su Jumal, nad ära sinu eest. </p>
<p id="v13"><sup><small>13</small></sup>  Ole laitmatu Issanda, oma Jumala ees! <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Sest need rahvad, keda sa ära ajad, kuulavad pilvestlausujaid ja ennustajaid, aga sinule ei ole Issand, su Jumal, selleks luba andnud. </p>
<p id="v15"><sup><small>15</small></sup>  Issand, su Jumal, äratab sulle sinu keskelt, su vendade hulgast, ühe prohveti, minu sarnase - teda te peate kuulama! </p>
<p id="v16"><sup><small>16</small></sup>  Seda sa just palusid kogunemispäeval Hoorebil Issandalt, oma Jumalalt, öeldes: „Ma ei suuda enam kuulata Issanda, oma Jumala häält ega kauemini vaadata seda suurt tuld, ilma et ma sureksin.” </p>
<p id="v17"><sup><small>17</small></sup>  Ja Issand ütles mulle: „See on hea, mis nad on rääkinud. </p>
<p id="v18"><sup><small>18</small></sup>  Ma äratan neile ühe prohveti nende vendade keskelt, niisuguse nagu sina, ja ma panen oma sõnad ta suhu ja ta räägib neile kõik, mis mina teda käsin. </p>
<p id="v19"><sup><small>19</small></sup>  Ja kes ei kuula mu sõnu, mida ta räägib minu nimel, sellelt nõuan mina ise aru. </p>
<p id="v20"><sup><small>20</small></sup>  Aga prohvet, kes suurustledes räägib midagi minu nimel, mida mina ei ole teda käskinud rääkida, või kes räägib teiste jumalate nimel, see prohvet peab surema.” </p>
<p id="v21"><sup><small>21</small></sup>  Ja kui sa mõtled oma südames: „Kuidas tunneme sõna, mida Issand ei ole rääkinud?” - </p>
<p id="v22"><sup><small>22</small></sup>  siis kui prohvet räägib Issanda nimel, aga midagi ei sünni ega tule, siis on see sõna, mida Issand ei ole rääkinud. prohvet on seda rääkinud ülemeelikusest, ära karda teda! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/17">Viies Moosese raamat - Peatükk 17</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/19">Viies Moosese raamat - Peatükk 19</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 18:10-12 <i>Nõidumine</i>: <a href="/et/The_Urantia_Book/90#p2_3">Ur 90:2.3</a>. </li>
  <li id="fn2"><a href="#cite2">↑</a> 18:13 <i>Vaimselt täiustades</i>: <a href="/et/The_Urantia_Book/181#p2_25">Ur 181:2.25</a>.  <i>Ole sa täiuslik</i>: <a href="/et/The_Urantia_Book/161#p1_10">Ur 161:1.10</a>.  <i>Ole sa täiuslik</i>: <a href="/et/The_Urantia_Book/137#p8_13">Ur 137:8.13</a>.  <i>Ole sa täiuslik</i>: <a href="/et/The_Urantia_Book/26#p4_5">Ur 26:4.5</a>.  <i>Ole sa Täiuslik</i>: <a href="/et/The_Urantia_Book/7#p4_7">Ur 7:4.7</a>.  <i>Ole täiuslik</i>: <a href="/et/The_Urantia_Book/140#p5_15">Ur 140:5.15</a>.  <i>Ole sa täiuslik</i>: <a href="/et/The_Urantia_Book/26#p11_4">Ur 26:11.4</a>.  <i>Ole sa täiuslik</i>: <a href="/et/The_Urantia_Book/140#p8_32">Ur 140:8.32</a>.  <i>Ole sa täiuslik</i>: <a href="/et/The_Urantia_Book/142#p7_13">Ur 142:7.13</a>.  <i>Ole sa täiuslik</i>: <a href="/et/The_Urantia_Book/140#p4_11">Ur 140:4.11</a>.  <i>Ole sa täiuslik</i>: <a href="/et/The_Urantia_Book/26#p9_3">Ur 26:9.3</a>.  <i>Otsige täiuslikkust</i>: <a href="/et/The_Urantia_Book/143#p2_6">Ur 143:2.6</a>.  <i>Ole täiuslik</i>: <a href="/et/The_Urantia_Book/99#p5_3">Ur 99:5.3</a>.  <i>Ole sa täiuslik</i>: <a href="/et/The_Urantia_Book/140#p3_16">Ur 140:3.16</a>.  <i>Ole sa täiuslik</i>: <a href="/et/The_Urantia_Book/140#p10_1">Ur 140:10.1</a>.  <i>Ole sa täiuslik</i>: <a href="/et/The_Urantia_Book/107#p0_3">Ur 107:0.3</a>.  <i>Ole sa täiuslik</i>: <a href="/et/The_Urantia_Book/131#p2_6">Ur 131:2.6</a>.  <i>Ole sa täiuslik</i>: <a href="/et/The_Urantia_Book/37#p5_3">Ur 37:5.3</a>.  <i>Ole sa täiuslik</i>: <a href="/et/The_Urantia_Book/106#p2_6">Ur 106:2.6</a>.  <i>Ole sa täiuslik</i>: <a href="/et/The_Urantia_Book/1#p0_6">Ur 1:0.6</a>.  <i>Ole nagu Jumal ja ela</i>: <a href="/et/The_Urantia_Book/131#p2_13">Ur 131:2.13</a>.  <i>Ole sa täiuslik</i>: <a href="/et/The_Urantia_Book/40#p7_4">Ur 40:7.4</a>.  <i>Vaimselt täiuslikuks saamine</i>: <a href="/et/The_Urantia_Book/181#p1_2">Ur 181:1.2</a>.  <i>Ole sa täiuslik</i>: <a href="/et/The_Urantia_Book/7#p5_1">Ur 7:5.1</a>.  <i>Ole sa täiuslik</i>: <a href="/et/The_Urantia_Book/1#p0_3">Ur 1:0.3</a>.  <i>Täiuslikuks saamine</i>: <a href="/et/The_Urantia_Book/13#p2_8">Ur 13:2.8</a>.  <i>Ole sa täiuslik, nagu mina olen</i>: <a href="/et/The_Urantia_Book/56#p0_1">Ur 56:0.1</a>.  <i>Ole sa täiuslik</i>: <a href="/et/The_Urantia_Book/31#p3_6">Ur 31:3.6</a>. </li>
</ol>
</div>
