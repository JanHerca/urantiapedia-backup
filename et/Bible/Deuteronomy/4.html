<!--
title: Viies Moosese raamat - Peatükk 4
description: 
published: true
date: 2023-11-8T20:21:2Z
tags: bible, bible—deuteronomy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Deuteronomy/3">
          <span class="mdi mdi-arrow-left-drop-circle"></span><span class="pl-2">Viies Moosese raamat - Peatükk 3</span>
        </a>
        </td>
        <td>
        <a href="/et/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Deuteronomy/5">
          <span class="pr-2">Viies Moosese raamat - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja nüüd, Iisrael, kuule määrusi ja seadlusi, mida mina teid õpetan pidama, et te elaksite ja läheksite ning päriksite maa, mille Issand, teie vanemate Jumal, teile annab. </p>
<p id="v2"><sup><small>2</small></sup>  Ärge lisage midagi sellele, milleks mina teid kohustan, ja ärge võtke midagi ära, vaid pidage Issanda, oma Jumala käske, mis mina teile annan! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Teie silmad on näinud, mida Issand tegi Baal-Peoriga, sest igaühe, kes käis Baal-Peori järel, hävitas Issand, su Jumal, sinu keskelt. </p>
<p id="v4"><sup><small>4</small></sup>  Aga teie, kes hoidsite Issanda, oma Jumala poole, olete tänapäeval kõik elus. </p>
<p id="v5"><sup><small>5</small></sup>  Vaata, ma olen teile õpetanud määrusi ja seadlusi, nagu Issand, mu Jumal, mind on käskinud, et te teeksite nõnda sellel maal, mida te lähete pärima. </p>
<p id="v6"><sup><small>6</small></sup>  Pidage neid ja tehke nende järgi, sest see on teie tarkus ja teie mõistus rahvaste silmis, kes ütlevad kõiki neid seadusi kuuldes: „See suur rahvas on tõesti tark ja mõistlik rahvas!” </p>
<p id="v7"><sup><small>7</small></sup>  Sest kas on teist suurt rahvast, kellele jumalad on nii lähedal nagu Issand, meie Jumal, iga kord kui me teda hüüame? </p>
<p id="v8"><sup><small>8</small></sup>  Ja kas on teist suurt rahvast, kellel on nii õiglased määrused ja seadlused, nagu kogu see Seadus, mille ma täna panen teie ette? </p>
<p id="v9"><sup><small>9</small></sup>  Ole ainult valvel ja hoia väga oma hinge, et sa ei unustaks neid asju, mida su silmad on näinud, ja et need ei lahkuks su südamest kogu su eluaja, ja kuuluta oma lastele ja lastelastele, </p>
<p id="v10"><sup><small>10</small></sup>  mis sündis päeval, mil sa seisid Issanda, oma Jumala ees Hoorebil, kui Issand mulle ütles: „Kogu mulle rahvas kokku ja ma annan neile kuulda oma sõnu, et nad õpiksid mind kartma, niikaua kui nad elavad maa peal, ja õpetaksid seda oma lastelegi.” </p>
<p id="v11"><sup><small>11</small></sup>  Ja te astusite ligi ning seisite mäe all, mägi aga põles tules taeva südameni, ümber tume pilv ja pimedus. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Ja Issand rääkis teiega tule keskelt. Te kuulsite sõnade kõla, aga te ei näinud kuju, oli ainult hääl. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Ja tema tegi teile teatavaks oma seaduse, mida ta käskis teid täita - need kümme käsku; ja ta kirjutas need kahele kivilauale. </p>
<p id="v14"><sup><small>14</small></sup>  Ja mind käskis Issand tol korral õpetada teile määrusi ja seadlusi, et te teeksite nende järgi sellel maal, mida te lähete pärima. </p>
<p id="v15"><sup><small>15</small></sup>  Hoidke seepärast väga oma hingi, sest te ei näinud mingit kuju, siis kui Issand rääkis teiega Hoorebil tule keskelt, <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  et te ei tee pahasti ega valmista enestele nikerdatud kuju, mõnda jumalakuju, mehe või naise kujutist, </p>
<p id="v17"><sup><small>17</small></sup>  mõne maapealse looma kujutist, mõne taeva all lendava tiivulise linnu kujutist, </p>
<p id="v18"><sup><small>18</small></sup>  mõne maad mööda roomaja kujutist, mõne kala kujutist, kes on maa all vees, </p>
<p id="v19"><sup><small>19</small></sup>  ja et sa mitte, kui sa tõstad oma silmad taeva poole ja näed päikest ja kuud ja tähti, kogu taevaväge, ei lase ennast eksitada kummardama ja teenima neid, mis Issand, su Jumal, on andnud kõigile rahvaile kogu taeva all. </p>
<p id="v20"><sup><small>20</small></sup>  On ju Issand teid võtnud ja välja toonud rauasulatusahjust Egiptusest, et saaksite tema pärisrahvaks, nagu nüüd ongi sündinud. </p>
<p id="v21"><sup><small>21</small></sup>  Aga Issand vihastus mu peale teie pärast ja vandus, et mina ei lähe üle Jordani ega jõua sellele heale maale, mille Issand, su Jumal, annab sulle pärisosaks, </p>
<p id="v22"><sup><small>22</small></sup>  vaid et mina pean surema siin maal. Mina ei lähe üle Jordani, teie aga lähete ja pärite selle hea maa. </p>
<p id="v23"><sup><small>23</small></sup>  Hoidke, et te ei unusta Issanda, oma Jumala seadust, mille ta andis teile, et te ei valmistaks endile nikerdatud kuju, ei mingit kujutist, mida Issand, su Jumal, sind on keelanud teha, </p>
<p id="v24"><sup><small>24</small></sup>  sest Issand, su Jumal, on hävitav tuli, püha vihaga Jumal! <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Kui sulle sünnib lapsi ja lapselapsi ja te ise saate maal vanaks, ja kui te siis toimite kõlvatult ja valmistate mingisuguse asja nikerdatud kuju ja teete, mis on paha Issanda, su Jumala silmis, ja vihastate teda, <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  siis ma kutsun täna teie vastu tunnistajaiks taeva ja maa, et te tõesti varsti hävite sellelt maalt, mida te lähete pärima üle Jordani. Te ei ela seal kaua, vaid teid hävitatakse tõesti! </p>
<p id="v27"><sup><small>27</small></sup>  Issand pillutab teid rahvaste sekka ja teid jääb üle pisut inimesi rahvaste seas, kuhu Issand teid viib. </p>
<p id="v28"><sup><small>28</small></sup>  Ja seal te teenite jumalaid, kes on inimese kätetöö, puu ja kivi, kes ei näe ega kuule, ei söö ega tunne lõhna. </p>
<p id="v29"><sup><small>29</small></sup>  Siis te otsite sealt Issandat, oma Jumalat, ja sa leiad ta, kui sa teda otsid kõigest oma südamest ja kõigest oma hingest. </p>
<p id="v30"><sup><small>30</small></sup>  Kui sul on kitsas käes ja kõik need asjad tabavad sind tulevasil päevil, siis pöördud sa Issanda, oma Jumala poole ja kuulad tema häält. </p>
<p id="v31"><sup><small>31</small></sup>  Sest Issand, su Jumal, on halastaja Jumal: ta ei jäta sind maha ega hävita sind, ja ta ei unusta lepingut su vanematega, mille ta neile vandega andis. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Küsi ometi endistelt aegadelt, mis on olnud enne sind, alates päevast, mil Jumal lõi maa peale inimese, ja küsi taeva äärest ääreni, kas on kunagi sündinud niisugust suurt asja või kas on iganes kuuldud sellesarnast? <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Kas on ükski rahvas kuulnud Jumala häält rääkivat tule keskelt, nõnda nagu sina oled kuulnud, ja siiski jäänud elama? </p>
<p id="v34"><sup><small>34</small></sup>  Või kas on mõni jumal üritanud tulla võtma enesele ühte rahvast teise rahva keskelt katsumiste, tunnustähtede ja imetegudega, sõja ja vägeva käe ja väljasirutatud käsivarre abil, ja suurte hirmutuste abil, nõnda nagu Issand, teie jumal, tegi teiega Egiptuses sinu silma ees? </p>
<p id="v35"><sup><small>35</small></sup>  Sina ise oled seda näinud, et sa teaksid, et Issand on Jumal; ei ole ühtegi teist peale tema! <sup id="cite9"><a href="#fn9">[9]</a></sup></p>
<p id="v36"><sup><small>36</small></sup>  Taevast on ta sind lasknud kuulda oma häält, et sind õpetada, ja maa peal on ta sulle näidanud oma suurt tuld, ja sa oled kuulnud tema sõnu tule keskelt. </p>
<p id="v37"><sup><small>37</small></sup>  Sellepärast et ta armastas su vanemaid ja valis nende järglased pärast neid, ja et ta ise viis sind oma suure rammuga Egiptusest välja, </p>
<p id="v38"><sup><small>38</small></sup>  ajades su eest ära rahvad, suuremad ja vägevamad sinust, et sind viia ja sulle anda pärisosaks nende maa, nagu see tänapäeval on, </p>
<p id="v39"><sup><small>39</small></sup>  siis tea täna ja talleta oma südames, et Issand on Jumal ülal taevas ja all maa peal, teist ei ole! <sup id="cite10"><a href="#fn10">[10]</a></sup></p>
<p id="v40"><sup><small>40</small></sup>  Ja sa pead pidama tema seadlusi ja käske, mis ma täna sulle annan, et sinul ja su lastel pärast sind võiks olla hea põli ja et sa võiksid pikendada oma päevi sellel maal, mille Issand, su Jumal, annab sulle igaveseks!” </p>
<p id="v41"><sup><small>41</small></sup>  Siis Mooses valis kolm linna teisel pool Jordanit, päikesetõusu pool, </p>
<p id="v42"><sup><small>42</small></sup>  et sinna võiks põgeneda tapja, kes oma ligimese on tapnud kogemata ja ilma teda varem vihkamata; põgenedes ühte neist linnadest, ta võib jääda elama: </p>
<p id="v43"><sup><small>43</small></sup>  Beser kõrbes, lagedal maal, ruubenlastele, Raamot Gileadis gaadlastele ja Goolan Baasanis manasselastele. </p>
<p id="v44"><sup><small>44</small></sup>  See on see Seadus, mille Mooses esitas Iisraeli lastele, </p>
<p id="v45"><sup><small>45</small></sup>  need on need tunnistused, määrused ja seadlused, mis Mooses andis Iisraeli lastele, kui nad Egiptusest olid lahkunud, </p>
<p id="v46"><sup><small>46</small></sup>  teisel pool Jordanit orus Beet-Peori kohal, emorlaste kuninga Siihoni maal, kes elas Hesbonis, keda Mooses ja Iisraeli lapsed lõid, kui nad Egiptusest lahkusid. </p>
<p id="v47"><sup><small>47</small></sup>  Nad vallutasid tema maa ja Baasani kuninga Oogi maa, kahe emorlaste kuninga maa, kes olid teisel pool Jordanit, päikesetõusu pool, </p>
<p id="v48"><sup><small>48</small></sup>  alates Aroerist, mis on Arnoni jõe ääres, ja kuni Siioni mäeni, see on Hermonini, </p>
<p id="v49"><sup><small>49</small></sup>  ja kogu lausikmaa teisel pool Jordanit, ida pool, ja kuni lausikmaa mereni Pisgaa järsaku all. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Deuteronomy/3">
          <span class="mdi mdi-arrow-left-drop-circle"></span><span class="pl-2">Viies Moosese raamat - Peatükk 3</span>
        </a>
        </td>
        <td>
        <a href="/et/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Deuteronomy/5">
          <span class="pr-2">Viies Moosese raamat - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 4:2 <i>Pühakiri ei ole eksimatu (Contra)</i>: <a href="/et/The_Urantia_Book/159#p4_6">Ur 159:4.6</a>. </li>
  <li id="fn2"><a href="#cite2">↑</a> 4:11 <i>Jumal elab paksus pimeduses</i>: <a href="/et/The_Urantia_Book/2#p1_1">Ur 2:1.1</a>. </li>
  <li id="fn3"><a href="#cite3">↑</a> 4:12 <i>Tuliinglid</i>: <a href="/et/The_Urantia_Book/85#p4_2">Ur 85:4.2</a>. </li>
  <li id="fn4"><a href="#cite4">↑</a> 4:15 <i>Sa ei näinud ühtegi sarnast päeva</i>: <a href="/et/The_Urantia_Book/96#p5_5">Ur 96:5.5</a>. </li>
  <li id="fn5"><a href="#cite5">↑</a> 4:24 <i>armukade</i>: <a href="/et/The_Urantia_Book/96#p4_6">Ur 96:4.6</a>.  <i>Jumal ütles, et on armukade</i>: <a href="/et/The_Urantia_Book/4#p3_1">Ur 4:3.1</a>.  <i>El</i>: <a href="/et/The_Urantia_Book/96#p1_7">Ur 96:1.7</a>. </li>
  <li id="fn6"><a href="#cite6">↑</a> 4:25 <i>Jumal ütles, et on vihane</i>: <a href="/et/The_Urantia_Book/4#p3_2">Ur 4:3.2</a>. </li>
  <li id="fn7"><a href="#cite7">↑</a> 4:31 <i>Armu</i>: <a href="/et/The_Urantia_Book/131#p10_6">Ur 131:10.6</a>.  <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Ta ei hülga</i>: <a href="/et/The_Urantia_Book/3#p1_4">Ur 3:1.4</a>.  <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Jumal ei hülga ega hävita</i>: <a href="/et/The_Urantia_Book/96#p4_6">Ur 96:4.6</a>. </li>
  <li id="fn8"><a href="#cite8">↑</a> 4:32 <i>Inimkonna loomine</i>: <a href="/et/The_Urantia_Book/74#p0_1">Ur 74:0.1</a>. </li>
  <li id="fn9"><a href="#cite9">↑</a> 4:35,39 <i>Issand Jumal on üks</i>: <a href="/et/The_Urantia_Book/1#p7_6">Ur 1:7.6</a>.  <i>Üks Jumal</i>: <a href="/et/The_Urantia_Book/45#p4_8">Ur 45:4.8</a>.  <i>Üks Jumal</i>: <a href="/et/The_Urantia_Book/92#p6_6">Ur 92:6.6</a>.  <i>Ei ole Jumalat sinu kõrval</i>: <a href="/et/The_Urantia_Book/1#p0_1">Ur 1:0.1</a>.  <i>Issand on Jumal, ei kedagi tema kõrval</i>: <a href="/et/The_Urantia_Book/92#p5_8">Ur 92:5.8</a>.  <i>Issand, meie Jumal, on üks Jumal</i>: <a href="/et/The_Urantia_Book/10#p7_1">Ur 10:7.1</a>.  <i>Üks Jumal</i>: <a href="/et/The_Urantia_Book/131#p10_2">Ur 131:10.2</a>.  <i>Üks Jumal</i>: <a href="/et/The_Urantia_Book/92#p5_8">Ur 92:5.8</a>.  <i>Jumal on üks</i>: <a href="/et/The_Urantia_Book/56#p4_4">Ur 56:4.4</a>.  <i>Üks Jumal, mitte kedagi tema kõrval</i>: <a href="/et/The_Urantia_Book/131#p2_2">Ur 131:2.2</a>.  <i>2. osa: kõrval pole ühtegi</i>: <a href="/et/The_Urantia_Book/96#p5_5">Ur 96:5.5</a>. </li>
  <li id="fn10"><a href="#cite10">↑</a> 4:39 <i>Taevas üleval, maa all</i>: <a href="/et/The_Urantia_Book/3#p1_1">Ur 3:1.1</a>.  <i>Üks Jumal taevas</i>: <a href="/et/The_Urantia_Book/79#p1_9">Ur 79:1.9</a>. </li>
</ol>
</div>
