<!--
title: Viies Moosese raamat - Peatükk 20
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Deuteronomy/19">Viies Moosese raamat - Peatükk 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Deuteronomy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Deuteronomy/21">Viies Moosese raamat - Peatükk 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui sa lähed sõtta oma vaenlaste vastu ja näed hobuseid ja sõjavankreid, rahvast, keda on rohkem kui sind, siis ära karda neid, sest sinuga on Issand, su Jumal, kes tõi sind ära Egiptusemaalt. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja kui te olete taplusesse minemas, siis astugu preester ette ja rääkigu rahvaga </p>
<p id="v3"><sup><small>3</small></sup>  ning öelgu neile: „Kuule, Iisrael! Te lähete nüüd taplusesse oma vaenlaste vastu. Teie südamed ärgu mingu araks, ärge kartke, ärge olge rahutud ja ärge tundke hirmu nende ees! </p>
<p id="v4"><sup><small>4</small></sup>  Sest Issand, teie Jumal, käib koos teiega, et sõdida teie eest teie vaenlaste vastu, et teid aidata.” </p>
<p id="v5"><sup><small>5</small></sup>  Ja värbamispealikud rääkigu rahvaga ning öelgu: „Mees, kes on ehitanud uue koja, aga ei ole veel saanud selles elada, mingu ja pöördugu koju, et ta ei sureks sõjas ja keegi teine ei hakkaks selles elama! </p>
<p id="v6"><sup><small>6</small></sup>  Ja mees, kes on istutanud viinamäe, aga ei ole veel saanud seda kasutada, mingu ja pöördugu koju, et ta ei sureks sõjas ja keegi teine ei hakkaks seda kasutama! </p>
<p id="v7"><sup><small>7</small></sup>  Ja mees, kes on kihlanud naise, aga ei ole veel teda võtnud, mingu ja pöördugu koju, et ta ei sureks sõjas ja keegi teine ei võtaks naist enesele!” </p>
<p id="v8"><sup><small>8</small></sup>  Ja värbamispealikud rääkigu veel rahvaga ning öelgu: „Mees, kes kardab ja on ara südamega, mingu ja pöördugu koju, et tema vendadegi süda ei kaotaks julgust nagu tema süda!” </p>
<p id="v9"><sup><small>9</small></sup>  Ja kui värbamispealikud on lõpetanud rahvaga kõnelemise, siis seadku nad väepealikud rahva etteotsa! </p>
<p id="v10"><sup><small>10</small></sup>  Kui sa jõuad mõne linna ligi, et sõdida selle vastu, siis paku sellele rahu! </p>
<p id="v11"><sup><small>11</small></sup>  Ja kui ta sinult rahu vastu võtab ja avab sulle väravad, siis olgu kogu rahvas, kes seal leidub, sulle töökohustuslik ja teenigu sind! </p>
<p id="v12"><sup><small>12</small></sup>  Aga kui ta ei tee sinuga rahu, vaid valmistub sõjaks su vastu, siis piira teda! </p>
<p id="v13"><sup><small>13</small></sup>  Ja kui Issand, su Jumal, annab ta sinu kätte, siis löö mõõgateraga maha kõik ta meesterahvad! </p>
<p id="v14"><sup><small>14</small></sup>  Aga naised, lapsed, loomad ja kõik, mis linnas on, kõik sellest saadav saak riisu enesele ja söö oma vaenlastelt saadud saaki, mida Issand, su Jumal, sulle annab! <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Nõnda tee kõigi nende linnadega, mis on sinust väga kaugel, mis ei ole nende siinsete rahvaste linnade hulgast! </p>
<p id="v16"><sup><small>16</small></sup>  Aga nende rahvaste linnades, keda Issand, su Jumal, annab sulle pärisosaks, ära jäta elama ühtegi hingelist, <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  vaid hävita sootuks hetid, emorlased, kaananlased, perislased, hiivlased ja jebuuslased, nõnda nagu Issand, su Jumal, sind on käskinud, <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  et nad ei õpetaks teid tegema kõiki nende jäledusi, mis nad tegid oma jumalatele, ja et teie ei teeks pattu Issanda, oma Jumala vastu! </p>
<p id="v19"><sup><small>19</small></sup>  Kui sa piirad mingit linna kaua aega ja sõdid selle vastu, et seda vallutada, siis ära hävita selle puid kirvest nende külge pannes, sest neist sa võid süüa! Ära raiu neid maha, sest kas puud väljal on inimesed, et sa ka neid peaksid piirama? </p>
<p id="v20"><sup><small>20</small></sup>  Aga puud, millest sa tead, et neist puudest ei saa süüa, need hävita ja raiu maha ning ehita piiramisseadmed sinuga sõdiva linna vastu, kuni see langeb! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 20:1 <i>Issanda, Iisraeli Jumala nimel</i>: <a href="/et/The_Urantia_Book/70#p1_15">Ur 70:1.15</a>. </li>
  <li id="fn2"><a href="#cite2">↑</a> 20:1-4 <i>Lahingute jumal</i>: <a href="/et/The_Urantia_Book/70#p1_15">Ur 70:1.15</a>.  <i>Lahingute jumal</i>: <a href="/et/The_Urantia_Book/89#p6_3">Ur 89:6.3</a>. </li>
  <li id="fn3"><a href="#cite3">↑</a> 20:14 <i>Naised vangistada</i>: <a href="/et/The_Urantia_Book/69#p8_4">Ur 69:8.4</a>. </li>
  <li id="fn4"><a href="#cite4">↑</a> 20:16-18 <i>Jumal ei öelnud „tapke kõik vaenlased“</i>: <a href="/et/The_Urantia_Book/159#p4_5">Ur 159:4.5</a>. </li>
  <li id="fn5"><a href="#cite5">↑</a> 20:17 <i>Heebrealased „hävitavad täielikult“</i>: <a href="/et/The_Urantia_Book/69#p8_3">Ur 69:8.3</a>. </li>
</ol>
</div>
