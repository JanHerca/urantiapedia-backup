<!--
title: Viies Moosese raamat - Peatükk 28
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/27">Viies Moosese raamat - Peatükk 27</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/29">Viies Moosese raamat - Peatükk 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kui sa tõesti kuulad Issanda, oma Jumala häält ja pead hoolsasti kõiki tema käske, mis ma täna sulle annan, siis tõstab sind Issand, su Jumal, kõrgemaks kõigist rahvaist maa peal. <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  Ja kõik need õnnistused saavad sulle osaks ja tabavad sind, kui sa võtad kuulda Issanda, oma Jumala häält. </p>
<p id="v3"><sup><small>3</small></sup>  Õnnistatud oled sa linnas ja Õnnistatud oled sa väljal. </p>
<p id="v4"><sup><small>4</small></sup>  Õnnistatud on su ihuvili, su maapinna saak, su karja juurdekasv, su veiste vasikad ning su lammaste ja kitsede talled. </p>
<p id="v5"><sup><small>5</small></sup>  Õnnistatud on su korv ja su leivaküna. </p>
<p id="v6"><sup><small>6</small></sup>  Õnnistatud oled sa tulles ja Õnnistatud oled sa minnes. </p>
<p id="v7"><sup><small>7</small></sup>  Issand paneb vaenlased, kes kipuvad sulle kallale, su ette kaotust kandma: ühte teed nad tulevad su vastu, aga seitset teed nad põgenevad su eest. </p>
<p id="v8"><sup><small>8</small></sup>  Issand käsib seda õnnistust olla sinuga su aitades ja kõiges, mille külge sa oma käe paned, ja ta õnnistab sind maal, mille Issand, su Jumal, sulle annab. </p>
<p id="v9"><sup><small>9</small></sup>  Issand ülendab sind enesele pühitsetud rahvaks, nagu ta sulle on vandega tõotanud, kui sa pead Issanda, oma Jumala käske ja käid tema teedel. </p>
<p id="v10"><sup><small>10</small></sup>  Ja kõik maailma rahvad näevad, et sinule on pandud Issanda nimi, ja nad kardavad sind. </p>
<p id="v11"><sup><small>11</small></sup>  Ja Issand annab sulle külluses head su ihuvilja, karja kasvu ja maapinna saagi poolest maal, mille Issand, su Jumal, vandega su vanemaile on tõotanud sulle anda. </p>
<p id="v12"><sup><small>12</small></sup>  Issand avab sulle oma rikkaliku varaaida, taeva, andes su maale vihma õigel ajal ja õnnistades kõiki su kätetöid; ja sina võid laenu anda paljudele rahvastele, aga sa ise ei tarvitse laenata. </p>
<p id="v13"><sup><small>13</small></sup>  Ja Issand paneb sind peaks ja mitte sabaks, sa lähed ikka ülespoole, aga mitte allapoole, kui sa kuulad Issanda, oma Jumala käske, mida ma täna sind käsin pidada ja täita, </p>
<p id="v14"><sup><small>14</small></sup>  ja kui sa ei kaldu kõrvale kõigist sõnadest, mis ma täna teile käsuna annan, ei paremale ega vasakule, ega käi teiste jumalate järel, et neid teenida. </p>
<p id="v15"><sup><small>15</small></sup>  Aga kui sa ei kuula Issanda, oma Jumala häält, ei pea hoolsasti kõiki tema käske ja seadlusi, mis ma täna sulle annan, siis tulevad su peale kõik need needused ja tabavad sind. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Neetud oled sa linnas ja neetud oled sa väljal. </p>
<p id="v17"><sup><small>17</small></sup>  Neetud on su korv ja su leivaküna. </p>
<p id="v18"><sup><small>18</small></sup>  Neetud on su ihuvili ja su maapinna saak, su veiste vasikad ning su lammaste ja kitsede talled. </p>
<p id="v19"><sup><small>19</small></sup>  Neetud oled sa tulles ja neetud oled sa minnes. </p>
<p id="v20"><sup><small>20</small></sup>  Issand saadab sulle needuse, segaduse ja ähvarduse kõiges, mille külge sa oma käe paned, mida sa teed, kuni sa hukkud ja kuni sa äkitselt kaod oma kurjade tegude pärast, sellepärast et sa mind oled maha jätnud. </p>
<p id="v21"><sup><small>21</small></sup>  Issand nakatab su külge katkutõve, kuni see lõpetab sind sellelt maalt, mida sa lähed pärima. </p>
<p id="v22"><sup><small>22</small></sup>  Issand lööb sind kõhetustõvega, palavikuga, põletikuga, kuumtõvega, põuaga, viljakõrvetuse ja -roostega, ja need jälitavad sind, kuni sa hukkud. </p>
<p id="v23"><sup><small>23</small></sup>  Siis on su pea kohal olev taevas nagu vask ja su all olev maa nagu raud. </p>
<p id="v24"><sup><small>24</small></sup>  Issand muudab su maa vihma tolmuks ja põrmuks: see sajab taevast su peale, kuni sa kaod. </p>
<p id="v25"><sup><small>25</small></sup>  Issand paneb sind su vaenlaste ette kaotust kandma: ühte teed sa lähed nende vastu, aga seitset teed sa põgened nende eest, ja sa oled hirmutuseks kõigile kuningriikidele maa peal. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Su laibad jäävad roaks kõigile taeva lindudele ja maa loomadele ja ükski ei peleta neid. </p>
<p id="v27"><sup><small>27</small></sup>  Issand lööb sind Egiptuse paisetega, katkumuhkudega, kärnadega ja sügelistega, millest sa ei parane. </p>
<p id="v28"><sup><small>28</small></sup>  Issand lööb sind hullumeelsusega, sõgedusega ja meeltesegadusega. </p>
<p id="v29"><sup><small>29</small></sup>  Sa kobad päise päeva ajal nagu pime, kes kobab pimeduses, ja su teed ei õnnestu: üksnes rõhutav ja röövitav oled sa kogu aja ja ükski ei päästa sind. </p>
<p id="v30"><sup><small>30</small></sup>  Sa kihlud naisega, aga teine mees häbistab tema; sa ehitad koja, aga ei saa sinna asuda; sa istutad viinamäe, aga ei saa seda kasutada. </p>
<p id="v31"><sup><small>31</small></sup>  Su härg tapetakse su silma all, aga sa ei saa sellest süüa; su eesel röövitakse su nähes, aga sa ei saa seda tagasi; su lambad ja kitsed antakse su vaenlastele, aga ükski ei aita sind. </p>
<p id="v32"><sup><small>32</small></sup>  Su pojad ja su tütred antakse võõrale rahvale; su silmad näevad seda ja igatsevad neid päevast päeva, aga su käsi on jõuetu. </p>
<p id="v33"><sup><small>33</small></sup>  Su maa vilja ja kogu su töötulu sööb sulle tundmatu rahvas; sa oled ainult rõhutav ja tõugatav kogu aja. </p>
<p id="v34"><sup><small>34</small></sup>  Ja sa lähed hulluks vaate pärast, mida su silmad näevad. </p>
<p id="v35"><sup><small>35</small></sup>  Issand lööb sind kurjade paisetega su põlvedel ja reitel, millest sa ei parane, jalatallast pealaeni. </p>
<p id="v36"><sup><small>36</small></sup>  Issand viib sinu ja su kuninga, kelle sa enesele tõstad, ühe rahva juurde, keda ei ole tundnud ei sina ega su vanemad, ja seal sa teenid teisi jumalaid - puust ja kivist. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Ja sa saad hirmutuseks, kõnekäänuks ja pilkesõnaks kõigi rahvaste keskel, kuhu Issand sind ajab. </p>
<p id="v38"><sup><small>38</small></sup>  Sa viid küll palju seemet põllule, aga saad koguda pisut, sest rohutirtsud õgivad selle. </p>
<p id="v39"><sup><small>39</small></sup>  Sa istutad ja harid viinamägesid, aga veini sa ei saa juua ega talletada, sest ussid söövad marjad. </p>
<p id="v40"><sup><small>40</small></sup>  Õlipuid on sul kogu su maa-alal, aga sa ei saa ennast õliga võida, sest su õlimarjad varisevad maha. </p>
<p id="v41"><sup><small>41</small></sup>  Sa sünnitad poegi ja tütreid, aga need ei jää sinule, vaid nad lähevad vangi. <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  Viljakahjurid vallutavad kõik su puud ja su maa vilja. </p>
<p id="v43"><sup><small>43</small></sup>  Võõras, kes su keskel on, tõuseb üha kõrgemale sinust, sina aga vajud üha madalamale. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Tema laenab sulle, aga sina ei saa temale laenata; tema saab peaks, aga sina jääd sabaks. </p>
<p id="v45"><sup><small>45</small></sup>  Ja sinu peale tulevad kõik need needused, jälitavad sind ja tabavad sind, kuni sa hävid, sellepärast et sa ei ole võtnud kuulda Issanda, oma Jumala häält, et sa pead pidama tema käske ja seadlusi, mis ta sulle on andnud, <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  ja need jäävad igaveseks ajaks tunnustähtedeks ja imetegudeks sinule ja su järglastele. </p>
<p id="v47"><sup><small>47</small></sup>  Et sa ei ole teeninud Issandat, oma Jumalat, rõõmuga ja heast südamest kõige külluse eest, </p>
<p id="v48"><sup><small>48</small></sup>  siis sa pead teenima oma vaenlasi, keda Issand saadab su kallale, näljas, janus, alasti ja täielikus puuduses. Ja ta paneb su kaela peale raudikke, kuni ta sinu on hävitanud. </p>
<p id="v49"><sup><small>49</small></sup>  Issand toob kaugelt maailma äärest su kallale ühe rahva, kes lendab nagu kotkas, rahva, kelle keelt sa ei mõista, </p>
<p id="v50"><sup><small>50</small></sup>  jultunud rahva, kes ei hooli vanast ega anna armu noorele. </p>
<p id="v51"><sup><small>51</small></sup>  See sööb ära su karja ja su maa vilja, kuni sa oled kadunud; see ei jäta sulle midagi, ei teravilja, veinivirret ega õli, ei veiste vasikaid ega lammaste ja kitsede tallesid, kuni ta sinu on hävitanud. </p>
<p id="v52"><sup><small>52</small></sup>  Ja see ahistab sind kõigis su väravais, kuni varisevad su kõrged ja kindlad müürid, mille peale sa loodad kogu oma maal; see ahistab sind kõigis su väravais kogu su maal, mille Issand, su Jumal, sulle annab. <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  Ja sina sööd oma ihuvilja, oma poegade ja tütarde liha, keda Issand, su Jumal, sulle on andnud, piiramisel ja kitsikuses, millega su vaenlane sind ahistab. </p>
<p id="v54"><sup><small>54</small></sup>  Isegi su keskel oleva õrna ja hellitatud mehe silm vaatab kurjalt oma vennale ja naisele oma süles ja oma järelejäänud lastele, kes tal veel alles on, <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  ega anna ühelegi neist oma laste lihast, mida ta ise sööb, sest midagi muud ei ole temale jäänud piiramisel ja kitsikuses, millega su vaenlane sind ahistab kõigis su väravais. </p>
<p id="v56"><sup><small>56</small></sup>  Su keskel olev õrn ja hellitatud naine, kes oma õrnuses ja hellitatuses ei ole katsunud jalataldagi maha panna, vaatab kurjalt mehele oma süles ja oma pojale ja tütrele </p>
<p id="v57"><sup><small>57</small></sup>  oma järelsünnitiste pärast, mis tulevad välja ta jalgade vahelt, ja laste pärast, keda ta sünnitab, sest ta tahab ise neid salaja süüa täielikus puuduses piiramisel ja kitsikuses, kui su vaenlane sind ahistab su väravais. </p>
<p id="v58"><sup><small>58</small></sup>  Kui sa ei pea hoolsasti kõiki selle Seaduse sõnu, mis sellesse raamatusse on kirjutatud, et sa kardaksid seda aulist ja kardetavat nime, Issandat, oma Jumalat, <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  siis teeb Issand erakordseks sinu nuhtlused ja sinu järglaste nuhtlused, suured ja kestvad nuhtlused, pahad ja kestvad nuhtlused. </p>
<p id="v60"><sup><small>60</small></sup>  Ja ta saadab su kallale kõik Egiptuse tõved, mille ees sa tunned hirmu, ja need jäävad su külge. </p>
<p id="v61"><sup><small>61</small></sup>  Ka kõiki muid haigusi ja kõiksugu nuhtlusi, millest ei ole kirjutatud selles Seaduse raamatus, saadab Issand su kallale, kuni sa hävid. </p>
<p id="v62"><sup><small>62</small></sup>  Ja teid jääb pisut inimesi nende asemel, kes te olite rohkuse poolest nagu taevatähed, sellepärast et sa ei võtnud kuulda Issanda, oma Jumala häält. </p>
<p id="v63"><sup><small>63</small></sup>  Ja nagu Issand tundis teist rõõmu, tehes teile head ja sigitades teid, nõnda tunneb Issand teist rõõmu, saates teid hukka ja hävitades teid, ja teid kistakse ära sellelt maalt, mida sa lähed pärima. </p>
<p id="v64"><sup><small>64</small></sup>  Ja Issand pillutab sind kõigi rahvaste sekka, ühest maa äärest teise, ja sa teenid seal teisi jumalaid, keda ei ole tundnud ei sina ega su vanemad - puust ja kivist. </p>
<p id="v65"><sup><small>65</small></sup>  Ja nende rahvaste hulgas ei ole sul rahu, su jalatallal ei ole puhkepaika ja Issand annab sulle seal väriseva südame, kustuvad silmad ja masendatud hinge. </p>
<p id="v66"><sup><small>66</small></sup>  Su elu ripub nagu juuksekarva küljes, sa värised ööd ja päevad ega ole kindel oma elu pärast. </p>
<p id="v67"><sup><small>67</small></sup>  Sa ütled hommikul: „Oleks juba õhtu!„ Aga õhtul sa ütled: ”Oleks juba hommik!” kartuse pärast, mis täidab su südant, ja vaate pärast, mida su silmad näevad. </p>
<p id="v68"><sup><small>68</small></sup>  Ja Issand saadab sind laevadega tagasi Egiptusesse, teekond, mille kohta ma sulle ütlesin: „Sa ei näe seda enam.” Ja seal te pakute endid müüa oma vaenlastele sulaseiks ja teenijaiks, aga ükski ei osta.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/27">Viies Moosese raamat - Peatükk 27</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/29">Viies Moosese raamat - Peatükk 29</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>Iib: Jumal õnnistab ustavaid</i>: <a href="/et/The_Urantia_Book/148#p6_2">Ur 148:6.2</a>. </li>
  <li id="fn2"><a href="#cite2">↑</a> 28:15 <i>Kui Jumala poole ei pöördu, siis needused</i>: <a href="/et/The_Urantia_Book/152#p2_1">Ur 152:2.1</a>. </li>
  <li id="fn3"><a href="#cite3">↑</a> 28:25 <i>Vaenlastest löödud</i>: <a href="/et/The_Urantia_Book/152#p2_1">Ur 152:2.1</a>. </li>
  <li id="fn4"><a href="#cite4">↑</a> 28:36-37 <i>Hakka sõnasõnaks</i>: <a href="/et/The_Urantia_Book/152#p2_1">Ur 152:2.1</a>. </li>
  <li id="fn5"><a href="#cite5">↑</a> 28:41 <i>Vangistuses hoitud pojad/tütred</i>: <a href="/et/The_Urantia_Book/153#p2_1">Ur 153:2.1</a>. </li>
  <li id="fn6"><a href="#cite6">↑</a> 28:43 <i>Võõrad tõusevad võimule</i>: <a href="/et/The_Urantia_Book/153#p2_1">Ur 153:2.1</a>. </li>
  <li id="fn7"><a href="#cite7">↑</a> 28:45-50 <i>Karistus välja kirjutatud</i>: <a href="/et/The_Urantia_Book/153#p2_1">Ur 153:2.1</a>. </li>
  <li id="fn8"><a href="#cite8">↑</a> 28:52-53 <i>Ennustatakse lagunemist</i>: <a href="/et/The_Urantia_Book/153#p2_1">Ur 153:2.1</a>. </li>
  <li id="fn9"><a href="#cite9">↑</a> 28:54,56 <i>Evil eye</i>: <a href="/et/The_Urantia_Book/87#p5_4">Ur 87:5.4</a>. </li>
  <li id="fn10"><a href="#cite10">↑</a> 28:58 <i>Hirmus</i>: <a href="/et/The_Urantia_Book/96#p4_5">Ur 96:4.5</a>. </li>
  <li id="fn11"><a href="#cite11">↑</a> 28 <i>Jumal tapab, kui sa ei kuuletu</i>: <a href="/et/The_Urantia_Book/96#p5_6">Ur 96:5.6</a>. </li>
</ol>
</div>
