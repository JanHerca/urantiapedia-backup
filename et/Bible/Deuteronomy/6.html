<!--
title: Viies Moosese raamat - Peatükk 6
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Deuteronomy/5">Viies Moosese raamat - Peatükk 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Deuteronomy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Deuteronomy/7">Viies Moosese raamat - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja need on käsud, määrused ja seadlused, mida Issand, teie Jumal, käskis teile õpetada täitmiseks maal, kuhu te lähete, et seda pärida, </p>
<p id="v2"><sup><small>2</small></sup>  selleks, et sa kardaksid Issandat, oma Jumalat, pidades kõiki tema määrusi ja käske, mis mina sulle andsin, sina ja su poeg ja su pojapoeg, kogu oma eluaja ja et su päevi pikendataks. </p>
<p id="v3"><sup><small>3</small></sup>  Nüüd siis kuule, Iisrael, ja täida seda hoolsasti, et su käsi hästi käiks ja et teid saaks väga palju, nagu Issand, su vanemate Jumal, on sulle lubanud maal, mis piima ja mett voolab. </p>
<p id="v4"><sup><small>4</small></sup>  Kuule, Iisrael! Issand, meie Jumal Issand, on ainus. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Armasta Issandat, oma Jumalat, kõigest oma südamest ja kõigest oma hingest ja kõigest oma väest! </p>
<p id="v6"><sup><small>6</small></sup>  Ja need sõnad, mis ma täna sulle annan, jäägu su südamesse! <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Kinnita neid oma lastele kõvasti ja kõnele neist kojas istudes ja teed käies, magama heites ja üles tõustes! </p>
<p id="v8"><sup><small>8</small></sup>  Seo need märgiks oma käe peale ja olgu need naastuks su silmade vahel! </p>
<p id="v9"><sup><small>9</small></sup>  Kirjuta need oma koja piitjalgadele ja väravatele! </p>
<p id="v10"><sup><small>10</small></sup>  Ja kui Issand, su Jumal, viib sind sellele maale, mille ta vandega su vanemaile, Aabrahamile, Iisakile ja Jaakobile, on tõotanud sulle anda - suured ja head linnad, mida sa pole ehitanud, </p>
<p id="v11"><sup><small>11</small></sup>  ja kõike head täis kojad, mida sa pole täitnud, ja raiutud kaevud, mida sa pole raiunud, viinamäed ja õlipuud, mida sa pole istutanud - ja kui sa oled söönud ja su kõht on täis saanud, </p>
<p id="v12"><sup><small>12</small></sup>  siis hoia, et sa ei unusta Issandat, kes tõi sind välja Egiptusemaalt orjusekojast! </p>
<p id="v13"><sup><small>13</small></sup>  Karda Issandat, oma Jumalat, ja teeni teda ning vannu tema nime juures! <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Ärge käige teiste rahvaste jumalate järel, kes asuvad teie ümber, </p>
<p id="v15"><sup><small>15</small></sup>  sest Issand, su Jumal, on püha vihaga Jumal sinu keskel, et Issanda, su Jumala viha ei süttiks põlema su vastu ega hävitaks sind maa pealt! <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Ärge ajage kiusu Issandaga, oma Jumalaga, nagu te temaga Massas kiusu ajasite! </p>
<p id="v17"><sup><small>17</small></sup>  Pidage kindlasti Issanda, oma Jumala käske ja tema tunnistusi ning seadlusi, mis ta sulle on andnud, </p>
<p id="v18"><sup><small>18</small></sup>  ja tee, mis õige ja hea on Issanda silmis, et su käsi hästi käiks ja sa võiksid minna ning pärida selle hea maa, mille Issand su vanemaile on vandega tõotanud, </p>
<p id="v19"><sup><small>19</small></sup>  ajades ära kõik sinu vaenlased su eest, nagu Issand on lubanud! </p>
<p id="v20"><sup><small>20</small></sup>  Kui su poeg sinult tulevikus küsib, öeldes: Mis tunnistused ja määrused ja seadlused need on, mis Issand, meie Jumal, teile on andnud, </p>
<p id="v21"><sup><small>21</small></sup>  siis vasta oma pojale: Me olime vaarao orjad Egiptuses, aga Issand tõi meid vägeva käega Egiptusest välja. </p>
<p id="v22"><sup><small>22</small></sup>  Ja Issand tegi tunnustähti ning suuri ja hukatuslikke imetegusid meie silme ees Egiptuses vaarao ja kogu ta koja vastu, </p>
<p id="v23"><sup><small>23</small></sup>  meid aga tõi ta sealt välja, et meid viia sellele maale, mille ta meie vanemaile oli vandega tõotanud, ja see maa meile anda. </p>
<p id="v24"><sup><small>24</small></sup>  Ja Issand käskis meid teha kõigi nende seadluste järgi, karta Issandat, meie Jumalat, et meie käsi alati hästi käiks, et ta hoiaks meid elus, nagu see tänapäeval ongi. </p>
<p id="v25"><sup><small>25</small></sup>  Ja see on meile õiguseks, kui me täidame hoolsasti kõiki neid käske Issanda, meie Jumala ees, nagu ta meid on käskinud. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 6:4 <i>Kuule, Iisrael, üks Jumal</i>: <a href="/et/The_Urantia_Book/92#p5_8">Ur 92:5.8</a>.  <i>Issand Jumal on üks</i>: <a href="/et/The_Urantia_Book/1#p7_6">Ur 1:7.6</a>.  <i>1. osa: Issand on üks Jumal</i>: <a href="/et/The_Urantia_Book/96#p5_5">Ur 96:5.5</a>.  <i>Üks Jumal</i>: <a href="/et/The_Urantia_Book/92#p6_6">Ur 92:6.6</a>.  <i>Ei ole Jumalat sinu kõrval</i>: <a href="/et/The_Urantia_Book/1#p0_1">Ur 1:0.1</a>.  <i>Üks Jumal</i>: <a href="/et/The_Urantia_Book/131#p10_2">Ur 131:10.2</a>.  <i>Jumal on üks</i>: <a href="/et/The_Urantia_Book/56#p4_4">Ur 56:4.4</a>.  <i>Üks Jumal</i>: <a href="/et/The_Urantia_Book/45#p4_8">Ur 45:4.8</a>.  <i>Issand, meie Jumal, on üks Jumal</i>: <a href="/et/The_Urantia_Book/10#p7_1">Ur 10:7.1</a>. </li>
  <li id="fn2"><a href="#cite2">↑</a> 6:4-5 <i>Armasta Issandat ülimalt</i>: <a href="/et/The_Urantia_Book/131#p2_13">Ur 131:2.13</a>.  <i>Armasta Jumalat täielikult</i>: <a href="/et/The_Urantia_Book/131#p2_2">Ur 131:2.2</a>.  <i>Armasta Jumalat kogu oma südamest</i>: <a href="/et/The_Urantia_Book/163#p4_8">Ur 163:4.8</a>.  <i>Jumalat armastades</i>: <a href="/et/The_Urantia_Book/110#p3_8">Ur 110:3.8</a>.  <i>Armasta Jumalat kogu mõistuse ja südamega</i>: <a href="/et/The_Urantia_Book/131#p10_2">Ur 131:10.2</a>.  <i>Suurim käsk</i>: <a href="/et/The_Urantia_Book/174#p4_2">Ur 174:4.2</a>.  <i>Shema</i>: <a href="/et/The_Urantia_Book/174#p4_2">Ur 174:4.2</a>. </li>
  <li id="fn3"><a href="#cite3">↑</a> 6:6-9 <i>Jeesuse küsimused tollile</i>: <a href="/et/The_Urantia_Book/124#p4_7">Ur 124:4.7</a>. </li>
  <li id="fn4"><a href="#cite4">↑</a> 6:13-14 <i>Teenib ainult Issandat Jumalat</i>: <a href="/et/The_Urantia_Book/136#p9_3">Ur 136:9.3</a>. </li>
  <li id="fn5"><a href="#cite5">↑</a> 6:15 <i>Kade Jumal</i>: <a href="/et/The_Urantia_Book/96#p4_6">Ur 96:4.6</a>.  <i>Jumal ütles, et on armukade</i>: <a href="/et/The_Urantia_Book/4#p3_1">Ur 4:3.1</a>.  <i>Mooses ütles, et Jumal on armukade</i>: <a href="/et/The_Urantia_Book/142#p2_1">Ur 142:2.1</a>. </li>
</ol>
</div>
