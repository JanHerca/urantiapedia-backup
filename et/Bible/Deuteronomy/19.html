<!--
title: Viies Moosese raamat - Peatükk 19
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Deuteronomy/18">Viies Moosese raamat - Peatükk 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Deuteronomy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Deuteronomy/20">Viies Moosese raamat - Peatükk 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Issand, su Jumal, on hävitanud need rahvad, kelle maa Issand, su Jumal, annab sulle, ja kui sa oled nad välja tõrjunud ning elad nende linnades ja kodades, </p>
<p id="v2"><sup><small>2</small></sup>  siis eralda enesele kolm linna keset oma maad, mille Issand, su Jumal, annab sulle pärida. </p>
<p id="v3"><sup><small>3</small></sup>  Ehita enesele teed ja jaota kolmeks oma maa-ala, mille Issand, su Jumal, annab sulle pärisosaks, ja see sündigu selleks, et sinna võiks põgeneda iga tapja. </p>
<p id="v4"><sup><small>4</small></sup>  Ja nõnda on lugu tapjaga, kes põgeneb sinna, et jääda elama: kui keegi tahtmatult tapab oma ligimese ega ole teda varem vihanud, </p>
<p id="v5"><sup><small>5</small></sup>  nõnda nagu see, kes läheb oma ligimesega metsa puid raiuma ja ta käsi viibutab kirvest, et langetada puud, aga raud lendab ära varre otsast ja tabab ligimest, nõnda et ta sureb - see võib põgeneda ühte neist linnadest, et ta võiks jääda elama, </p>
<p id="v6"><sup><small>6</small></sup>  et veritasunõudja ei ajaks tapjat taga, kui ta süda ägestub, ega saaks teda kätte juhul, kui tee on pikk, ega lööks teda hingetuks - ei ole too ju surma väärt, sest ta ei ole teda varem vihanud. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Seepärast ma käsin sind ja ütlen: Eralda enesele kolm linna! </p>
<p id="v8"><sup><small>8</small></sup>  Ja kui Issand, sinu Jumal, laiendab su maa-ala, nagu ta su vanemaile on vandega tõotanud, ja annab sulle kogu selle maa, mille ta on lubanud anda su vanemaile, </p>
<p id="v9"><sup><small>9</small></sup>  kui sa hoolsasti pead kõiki neid käske, tehes, mis mina täna sind käsin, armastades Issandat, oma Jumalat, ja käies tema teedel kogu oma eluaja, siis lisa veel kolm linna juurde neile kolmele, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  et ei valataks süütut verd su maal, mille Issand, su Jumal, annab sulle pärisosaks, ega tuleks veresüü sinu peale. </p>
<p id="v11"><sup><small>11</small></sup>  Aga kui keegi vihkab oma ligimest ja varitseb teda ja kipub temale kallale ja lööb ta surnuks ning põgeneb ühte neist linnadest, </p>
<p id="v12"><sup><small>12</small></sup>  siis tema linna vanemad läkitagu järele ja lasku ta sealt ära tuua, andku ta veritasunõudja kätte ja ta surgu! </p>
<p id="v13"><sup><small>13</small></sup>  Su silm ärgu andku temale armu, vaid kõrvalda süütult valatav veri Iisraelist, et su käsi hästi käiks! </p>
<p id="v14"><sup><small>14</small></sup>  Ära nihuta paigast oma ligimese esivanemate poolt pandud piirimärki su pärisosas, mille sa pärid maal, mille Issand, su Jumal, annab sulle pärida! <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ärgu astugu kellegi vastu üles ainult üks tunnistaja mõne süüteo või mõne patu pärast, ükskõik missuguse tehtud patu pärast - alles kahe või kolme tunnistaja sõna põhjal saab asi selgeks. </p>
<p id="v16"><sup><small>16</small></sup>  Kui valetunnistaja astub üles kellegi vastu, süüdistades teda mõnes üleastumises, </p>
<p id="v17"><sup><small>17</small></sup>  siis astugu mõlemad mehed, kes on riius, Issanda ette, preestrite ja neil päevil olevate kohtumõistjate ette. </p>
<p id="v18"><sup><small>18</small></sup>  Ja kohtumõistjad kuulaku hästi järele, ja vaata, kui tunnistaja on valetunnistaja, kes on valet tunnistanud oma venna kohta, </p>
<p id="v19"><sup><small>19</small></sup>  siis te peate temaga talitama nõnda, kuidas tema mõtles talitada oma vennaga. Nõnda kõrvalda kurjus enese keskelt! </p>
<p id="v20"><sup><small>20</small></sup>  Sellest kuulgu ka teised ja kartku, nõnda et nad enam kunagi ei tee niisugust kurja su keskel! </p>
<p id="v21"><sup><small>21</small></sup>  Su silm ärgu andku armu: hing hinge vastu, silm silma vastu, hammas hamba vastu, käsi käe vastu, jalg jala vastu! <sup id="cite3"><a href="#fn3">[3]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 19:9 <i>Armasta Jumalat täielikult</i>: <a href="/et/The_Urantia_Book/131#p2_2">Ur 131:2.2</a>.  <i>Armasta Issandat ülimalt</i>: <a href="/et/The_Urantia_Book/131#p2_13">Ur 131:2.13</a>.  <i>Armasta Jumalat kogu oma südamest</i>: <a href="/et/The_Urantia_Book/163#p4_8">Ur 163:4.8</a>.  <i>Suurim käsk</i>: <a href="/et/The_Urantia_Book/174#p4_2">Ur 174:4.2</a>.  <i>Armasta Jumalat kogu mõistuse ja südamega</i>: <a href="/et/The_Urantia_Book/131#p10_2">Ur 131:10.2</a>.  <i>Jumalat armastades</i>: <a href="/et/The_Urantia_Book/110#p3_8">Ur 110:3.8</a>. </li>
  <li id="fn2"><a href="#cite2">↑</a> 19:14 <i>Maamärkide austamine</i>: <a href="/et/The_Urantia_Book/69#p9_13">Ur 69:9.13</a>. </li>
  <li id="fn3"><a href="#cite3">↑</a> 19:21 <i>Silmast silma, hambast hamba</i>: <a href="/et/The_Urantia_Book/140#p6_9">Ur 140:6.9</a>.  <i>Silmast silma, hambast hamba</i>: <a href="/et/The_Urantia_Book/140#p8_5">Ur 140:8.5</a>.  <i>Silmast silma</i>: <a href="/et/The_Urantia_Book/159#p5_11">Ur 159:5.11</a>.  <i>Silmast silma</i>: <a href="/et/The_Urantia_Book/70#p10_9">Ur 70:10.9</a>. </li>
  <li id="fn4"><a href="#cite4">↑</a> 19:6,12 <i>Vere kättemaks</i>: <a href="/et/The_Urantia_Book/70#p10_9">Ur 70:10.9</a>. </li>
</ol>
</div>
