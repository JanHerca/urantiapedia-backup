<!--
title: Viies Moosese raamat - Peatükk 21
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Deuteronomy/20">Viies Moosese raamat - Peatükk 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Deuteronomy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Deuteronomy/22">Viies Moosese raamat - Peatükk 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui sellel maal, mille Issand, su Jumal, annab sulle pärida, leitakse üks tapetu väljal lamamas, ilma et teataks, kes tema on tapnud, </p>
<p id="v2"><sup><small>2</small></sup>  siis peavad su vanemad ja kohtumõistjad välja minema ja mõõtma kauguse linnadeni, mis on ümber selle tapetu. </p>
<p id="v3"><sup><small>3</small></sup>  Linnas, mis on tapetule ligemal, võtku linna vanemad mullikas, kellega ei ole tööd tehtud, kes ei ole ikkes vedanud, </p>
<p id="v4"><sup><small>4</small></sup>  ja selle linna vanemad viigu mullikas alaliselt voolava veega orgu, mida ei harita ega külvata, ja nad murdku seal orus mullika kael! </p>
<p id="v5"><sup><small>5</small></sup>  Ja preestrid, Leevi pojad, astugu ette, sest Issand, su Jumal, on valinud nemad, et nad teeniksid teda ja õnnistaksid Issanda nimel: nende sõna kohaselt lahendatagu iga riid ja vägivald! </p>
<p id="v6"><sup><small>6</small></sup>  Ja kõik tapetule ligemal oleva linna vanemad pesku oma käsi mullika kohal, kelle kael orus murti. </p>
<p id="v7"><sup><small>7</small></sup>  Ja nad tunnistagu ning öelgu: „Meie käed ei ole valanud seda verd ja meie silmad ei ole seda näinud. </p>
<p id="v8"><sup><small>8</small></sup>  Anna andeks oma rahvale Iisraelile, kelle sa oled lunastanud, Issand! Ära pane süütut verd oma Iisraeli rahva keskele!” Siis lepitatakse neile see veresüü. </p>
<p id="v9"><sup><small>9</small></sup>  Nõnda kõrvalda sina süüta veri enese keskelt, sest sa pead tegema, mis õige on Issanda silmis! </p>
<p id="v10"><sup><small>10</small></sup>  Kui sa lähed sõtta oma vaenlaste vastu ja Issand, su Jumal, annab nad sinu kätte ja sina võtad neist vange <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  ja näed vangide hulgas ühte ilusa välimusega naist, armud temasse ja tahad teda võtta enesele naiseks, </p>
<p id="v12"><sup><small>12</small></sup>  siis vii ta oma kotta; ta ajagu oma pea paljaks ja lõigaku sõrmeküüned! </p>
<p id="v13"><sup><small>13</small></sup>  Ta võtku vangirüü seljast ja jäägu su kotta; ta nutku oma isa ja ema ühe kuu päevad ja pärast seda võid sa minna tema juurde ja teda naida, ja ta saagu su naiseks! </p>
<p id="v14"><sup><small>14</small></sup>  Aga kui ta sulle enam ei meeldi, siis lase ta minna, kuhu ta tahab; aga sa ei tohi teda raha eest müüa ega orjastada, sest sa oled teda häbistanud. </p>
<p id="v15"><sup><small>15</small></sup>  Kui mehel on kaks naist, ühte ta armastab, aga teist ta vihkab, ja nad sünnitavad temale pojad, niihästi see, keda ta armastab, kui ka see, keda ta vihkab, ja esmasündinud poeg on vihatu oma, </p>
<p id="v16"><sup><small>16</small></sup>  siis ei tohi ta päeval, mil ta jaotab oma poegadele pärisosaks seda, mis tal on, pidada esmasündinuks armastatu poega vihatu poja asemel, kes on ju esmasündinu, </p>
<p id="v17"><sup><small>17</small></sup>  vaid ta peab vihatu poja tunnistama esmasündinuks, andes temale kaks osa kõigest, mis tal on olemas, sest too on tema mehejõu esimene vili; tolle päralt on esmasünniõigus. </p>
<p id="v18"><sup><small>18</small></sup>  Kui kellelgi on kangekaelne ja tõrges poeg, kes ei kuula oma isa ja ema sõna, ja kuigi nad teda karistavad, ei kuula ta neid ometi, </p>
<p id="v19"><sup><small>19</small></sup>  siis võtku ta isa ja ema ning viigu tema ta linna vanemate juurde ta asukoha väravasse </p>
<p id="v20"><sup><small>20</small></sup>  ja nad öelgu tema linna vanemaile: „See meie poeg on kangekaelne ja tõrges, ta ei kuula meie sõna, ta on kõlvatu ja joodik!” </p>
<p id="v21"><sup><small>21</small></sup>  Siis visaku kõik ta linna mehed ta kividega surnuks. Nõnda kõrvalda kurjus enese keskelt, ja kogu Iisrael kuulgu seda ning kartku! </p>
<p id="v22"><sup><small>22</small></sup>  Ja kui kellegi peal on surma väärt patt ja ta surmatakse ning sa pood ta puusse, </p>
<p id="v23"><sup><small>23</small></sup>  siis ei tohi ta laip jääda ööseks puusse, vaid sa pead ta selsamal päeval kindlasti maha matma, sest poodu on Jumalast neetud; ära roojasta oma maad, mille Issand, su Jumal, annab sulle pärisosaks! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 21:10-14 <i>Reeglid vangistatud naiste kohta</i>: <a href="/et/The_Urantia_Book/69#p8_4">Ur 69:8.4</a>. </li>
</ol>
</div>
