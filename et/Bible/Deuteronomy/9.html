<!--
title: Viies Moosese raamat - Peatükk 9
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Deuteronomy/8">Viies Moosese raamat - Peatükk 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Deuteronomy/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Deuteronomy/10">Viies Moosese raamat - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuule, Iisrael! Sa lähed nüüd üle Jordani, et minna alistama rahvaid, kes on suuremad ja vägevamad sinust, linnu, suuri ja taevani kindlustatuid, </p>
<p id="v2"><sup><small>2</small></sup>  suurt ja pikakasvulist rahvast, anaklasi, keda sa tunned ja kellest sa oled kuulnud: „Kes suudaks seista anaklaste ees?” </p>
<p id="v3"><sup><small>3</small></sup>  Tea siis nüüd, et Issand, su Jumal, on see, kes käib su ees nagu hävitav tuli; tema hävitab neid ja alandab nad su ees - siis ajad sa nad ära ja hukkad kiiresti, nõnda nagu Issand sulle on öelnud. </p>
<p id="v4"><sup><small>4</small></sup>  Kui Issand, su Jumal, ajab nad ära su eest, siis ära mõtle oma südames, öeldes: „Minu õigsuse pärast on Issand mind toonud pärima seda maad!”, vaid nende rahvaste jumalakartmatuse pärast ajab Issand nad ära su eest. </p>
<p id="v5"><sup><small>5</small></sup>  Mitte oma õigsuse ja südame siiruse pärast ei pääse sa nende maad pärima, vaid nende rahvaste jumalakartmatuse pärast ajab Issand, su Jumal, nad ära su eest, et pidada, mida Issand on vandega tõotanud su vanemaile, Aabrahamile, Iisakile ja Jaakobile. </p>
<p id="v6"><sup><small>6</small></sup>  Tea siis, et mitte sinu õigsuse pärast ei anna Issand, su Jumal, sulle pärimiseks seda head maad, sest sa oled kangekaelne rahvas! </p>
<p id="v7"><sup><small>7</small></sup>  Tuleta meelde, ära unusta, kuidas sa kõrbes vihastasid Issandat, oma Jumalat! Sellest päevast alates, mil sa lahkusid Egiptusemaalt, kuni teie tulekuni siia paika, olete osutanud vastupanu Issandale. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Juba Hoorebil te pahandasite Issandat ja Issand vihastus teie peale, tahtes teid hävitada. </p>
<p id="v9"><sup><small>9</small></sup>  Kui ma läksin üles mäele vastu võtma kivilaudu, selle seaduse laudu, mille Issand teile oli andnud, siis jäin ma mäele neljakümneks päevaks ja neljakümneks ööks, leiba söömata ja vett joomata. </p>
<p id="v10"><sup><small>10</small></sup>  Ja Issand andis mulle kaks kivilauda, millele oli kirjutatud Jumala sõrmega, ja nende peal olid kõik sõnad, mis Issand oli kogunemispäeval teile rääkinud mäel tule seest. </p>
<p id="v11"><sup><small>11</small></sup>  Neljakümne päeva ja neljakümne öö pärast andis Issand mulle need kaks kivilauda, seaduselauda. </p>
<p id="v12"><sup><small>12</small></sup>  Ja Issand ütles mulle: „Tõuse ja mine siit kähku alla, sest su rahvas, kelle sa tõid Egiptusest välja, teeb pahasti: nad on juba lahkunud sellelt teelt, mida ma neid käskisin käia - nad on endale valmistanud valatud kuju!” </p>
<p id="v13"><sup><small>13</small></sup>  Ja Issand rääkis minuga, öeldes: „Ma olen näinud seda rahvast, ja vaata, see on kangekaelne rahvas! </p>
<p id="v14"><sup><small>14</small></sup>  Jäta mind, ja ma hävitan nad ning kustutan nende nimed taeva alt, sinust aga teen ma vägevama ja suurema rahva kui see!” </p>
<p id="v15"><sup><small>15</small></sup>  Siis ma pöördusin ja läksin mäelt alla: mägi põles tules ja mul oli kaks seaduselauda teine teises käes. </p>
<p id="v16"><sup><small>16</small></sup>  Ja ma vaatasin, ja ennäe, te olite teinud pattu Issanda, oma Jumala vastu: te olite endile valmistanud valatud vasika, olite kiiresti lahkunud teelt, mida Issand teid oli käskinud käia. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Siis ma haarasin need kaks lauda ja viskasin need ära oma käest ning lõin need puruks teie silme ees. </p>
<p id="v18"><sup><small>18</small></sup>  Ja ma heitsin maha Issanda ette, olles nagu eelmiselgi korral nelikümmend päeva ja nelikümmend ööd leiba söömata ja vett joomata kõigi teie pattude pärast, mis te olite teinud, tehes kurja Issanda silmis ja vihastades teda. </p>
<p id="v19"><sup><small>19</small></sup>  Sest ma kartsin seda viha ja raevu, mis Issandat oli vallanud teie vastu, nõnda et ta tahtis teid hävitada. Ja Issand kuulis mind ka veel seekord. </p>
<p id="v20"><sup><small>20</small></sup>  Ka Aaroni peale vihastus Issand väga, tahtes teda hävitada, ja ma palusin siis ka Aaroni eest. </p>
<p id="v21"><sup><small>21</small></sup>  Aga teie patutöö, mille te olite valmistanud, vasika, ma võtsin ja põletasin seda tulega, lõin selle puruks, jahvatasin hästi, kuni see sai peeneks põrmuks, ja viskasin selle põrmu jõkke, mis mäelt alla voolab. </p>
<p id="v22"><sup><small>22</small></sup>  Ka Tabeeras ja Massas ja Kibrot-Hattaavas te vihastasite Issandat. </p>
<p id="v23"><sup><small>23</small></sup>  Ja kui Issand teid läkitas Kaades-Barneast, öeldes: „Minge ja vallutage maa, mille ma teile annan!”, siis te panite vastu Issanda, oma Jumala käsule, ei uskunud temasse ega kuulanud ta häält. </p>
<p id="v24"><sup><small>24</small></sup>  Te olete olnud Issandale vastupanijad, alates sellest päevast, mil tema teid tunneb. </p>
<p id="v25"><sup><small>25</small></sup>  Siis ma heitsin maha Issanda ette neiks neljakümneks päevaks ja neljakümneks ööks, sest Issand oli öelnud, et ta teid hävitab. </p>
<p id="v26"><sup><small>26</small></sup>  Ja ma palusin Issandat ning ütlesin: „Issand Jumal, ära hukka oma rahvast ja oma pärisosa, kelle sa oled lunastanud oma suurusega ja kelle sa tõid Egiptusest välja vägeva käega! </p>
<p id="v27"><sup><small>27</small></sup>  Mõtle oma sulastele, Aabrahamile, Iisakile ja Jaakobile, ära pane tähele selle rahva kangust, ta nurjatust ja pattu, </p>
<p id="v28"><sup><small>28</small></sup>  et ei öeldaks maal, kust sa meid välja tõid: „Sellepärast et Issand ei suutnud neid viia sellele maale, mille ta neile oli lubanud, ja et ta neid vihkas, viis ta nad välja, et neid kõrbes surmata!” </p>
<p id="v29"><sup><small>29</small></sup>  Ometi on nad ju sinu rahvas ja sinu pärisosa, kelle sa tõid välja oma suure rammuga ja väljasirutatud käsivarrega.” <sup id="cite3"><a href="#fn3">[3]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 9:7-8,22 <i>Suure viha, ägeda viha jumal</i>: <a href="/et/The_Urantia_Book/142#p2_1">Ur 142:2.1</a>. </li>
  <li id="fn2"><a href="#cite2">↑</a> 9:16-21 <i>Aaron ja kuldvasikas</i>: <a href="/et/The_Urantia_Book/146#p1_1">Ur 146:1.1</a>. </li>
  <li id="fn3"><a href="#cite3">↑</a> 9:29 <i>Kõikvõimas</i>: <a href="/et/The_Urantia_Book/142#p3_7">Ur 142:3.7</a>.  <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>.  <i>Võim</i>: <a href="/et/The_Urantia_Book/131#p10_6">Ur 131:10.6</a>.  <i>Jumala vägi</i>: <a href="/et/The_Urantia_Book/96#p6_3">Ur 96:6.3</a>.  <i>Jumala vägi</i>: <a href="/et/The_Urantia_Book/1#p1_4">Ur 1:1.4</a>. </li>
</ol>
</div>
