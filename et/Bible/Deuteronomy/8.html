<!--
title: Viies Moosese raamat - Peatükk 8
description: 
published: true
date: 2022-10-6T9:46:8Z
tags: bible, bible—deuteronomy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/7">Viies Moosese raamat - Peatükk 7</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/9">Viies Moosese raamat - Peatükk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pidage hoolsasti kõiki käske, mis ma täna sulle annan, et te jääksite elama ja paljuneksite ning läheksite ja päriksite maa, mille Issand on vandega tõotanud teie vanemaile! </p>
<p id="v2"><sup><small>2</small></sup>  Ja tuleta meelde kogu teekonda, mida Issand, su Jumal, sind on lasknud käia need nelikümmend aastat kõrbes, et sind alandada, et sind proovile panna, et teada saada, mis on su südames: kas sa pead tema käske või mitte! </p>
<p id="v3"><sup><small>3</small></sup>  Tema alandas sind ja laskis sind nälgida, ja ta söötis sind mannaga, mida ei tundnud sina ega su vanemad, et teha sulle teatavaks, et inimene ei ela üksnes leivast, vaid inimene elab kõigest, mis lähtub Issanda suust. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Su riided ei kulunud seljas ega paistetanud su jalg need nelikümmend aastat. </p>
<p id="v5"><sup><small>5</small></sup>  Sa pead tundma oma südames, et nagu mees karistab oma poega, nõnda karistab sind Issand, su Jumal. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Pea Issanda, oma Jumala käske, käies tema teedel ja kartes teda! </p>
<p id="v7"><sup><small>7</small></sup>  Sest Issand, su Jumal, viib sind heale maale, veeojade, allikate ja sügavate vete maale, mis voolavad orgudes ja mägedes, </p>
<p id="v8"><sup><small>8</small></sup>  nisu, odra, viinapuude, viigipuude, granaatõunapuude, õlipuude ja mee maale, </p>
<p id="v9"><sup><small>9</small></sup>  maale, kus sa ei söö leiba kehvuses, kus sul midagi ei puudu, maale, mille kivid on raud ja mille mägedest sa saad raiuda vaske. </p>
<p id="v10"><sup><small>10</small></sup>  Kui sa sööd ja su kõht saab täis, siis kiida Issandat, oma Jumalat, hea maa pärast, mille ta sulle andis! </p>
<p id="v11"><sup><small>11</small></sup>  Hoia, et sa ei unusta Issandat, oma Jumalat, jättes pidamata tema käsud, seadlused ja määrused, mis ma täna sulle annan, </p>
<p id="v12"><sup><small>12</small></sup>  et kui sa sööd ja su kõht saab täis, ja sa ehitad ilusad kojad ning elad neis, </p>
<p id="v13"><sup><small>13</small></sup>  kui su veised, lambad ja kitsed sigivad, su hõbe ja kuld rohkeneb ja kõik, mis sul on, kasvab, </p>
<p id="v14"><sup><small>14</small></sup>  et su süda siis ei lähe suureliseks ja sa ei unusta Issandat, oma Jumalat, kes tõi sind välja Egiptusemaalt orjusekojast, </p>
<p id="v15"><sup><small>15</small></sup>  kes juhtis sind suures ja kardetavas mürkmadudega ja skorpionidega kõrbes, põuases paigas, kus ei olnud vett, kes laskis sulle vett voolata ränikivikaljust, </p>
<p id="v16"><sup><small>16</small></sup>  kes söötis sind kõrbes mannaga, mida su vanemad ei tundnud, et sind alandada ja proovile panna, et viimaks teha sulle head! </p>
<p id="v17"><sup><small>17</small></sup>  Ja ära ütle oma südames: Mu oma jõud ja mu käe ramm on soetanud mulle selle varanduse, </p>
<p id="v18"><sup><small>18</small></sup>  vaid tuleta meelde Issandat, oma Jumalat, et see on tema, kes annab sulle jõu varanduse soetamiseks, et kinnitada lepingut, mille ta vandudes tegi su vanematega, mis nüüd ongi teostunud! <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Aga kui sa unustad Issanda, oma Jumala, ja käid teiste jumalate järel ja teenid neid ning kummardad nende ees, siis ma tunnistan täna teile, et te tõesti hukkute. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Nagu rahvad, keda Issand teie eest hävitab, nõnda hävite ka teie, kui te ei võta kuulda Issanda, oma Jumala häält. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/7">Viies Moosese raamat - Peatükk 7</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/9">Viies Moosese raamat - Peatükk 9</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 8:3 <i>Inimene ei ela ainult leivast</i>: <a href="/et/The_Urantia_Book/136#p6_4">Ur 136:6.4</a>.  <i>Inimene ei saa elada ainult leivast</i>: <a href="/et/The_Urantia_Book/160#p3_1">Ur 160:3.1</a>. </li>
  <li id="fn2"><a href="#cite2">↑</a> 8:5 <i>Mõiste „isa“</i>: <a href="/et/The_Urantia_Book/196#p0_2">Ur 196:0.2</a>. </li>
  <li id="fn3"><a href="#cite3">↑</a> 8:18 <i>Pea meeles Issandat, oma Jumalat</i>: <a href="/et/The_Urantia_Book/96#p5_4">Ur 96:5.4</a>. </li>
  <li id="fn4"><a href="#cite4">↑</a> 8:19 <i>Üks Jumal ja valed jumalad</i>: <a href="/et/The_Urantia_Book/160#p5_9">Ur 160:5.9</a>. </li>
</ol>
</div>
