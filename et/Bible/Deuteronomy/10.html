<!--
title: Viies Moosese raamat - Peatükk 10
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/9">Viies Moosese raamat - Peatükk 9</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/11">Viies Moosese raamat - Peatükk 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tol korral ütles Issand minule: „Raiu enesele kaks kivilauda, endiste sarnased, ja tule mu juurde üles mäele! Ja valmista enesele puulaegas! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mina kirjutan laudadele need sõnad, mis olid endistel laudadel, mis sa puruks lõid, ja pane need laekasse!” </p>
<p id="v3"><sup><small>3</small></sup>  Siis ma valmistasin akaatsiapuust laeka ja raiusin kaks kivilauda, endiste sarnased; siis ma läksin üles mäele ja need kaks kivilauda olid mul käes. </p>
<p id="v4"><sup><small>4</small></sup>  Ja tema kirjutas laudadele endise kirja sarnaselt need kümme käsusõna, mis Issand oli kogunemispäeval teile kõnelnud mäe peal tule seest. Ja Issand andis need mulle. </p>
<p id="v5"><sup><small>5</small></sup>  Siis ma pöördusin ümber, tulin mäelt alla ja panin lauad laekasse, mille ma olin valmistanud, ja need jäid sinna, nagu Issand oli mulle käsu andnud. </p>
<p id="v6"><sup><small>6</small></sup>  Ja Iisraeli lapsed läksid teele Beerot-Bene-Jaakanist Mooserasse. Seal suri Aaron ja ta maeti sinna. Ja tema poeg Eleasar sai tema asemel preestriks. </p>
<p id="v7"><sup><small>7</small></sup>  Ja sealt läksid nad teele Gudgodasse, ja Gudgodast Jotbatasse, veeojade maale. </p>
<p id="v8"><sup><small>8</small></sup>  Sel ajal eraldas Issand Leevi suguharu kandma seaduselaegast, seisma Issanda palge ees, teenima teda ja õnnistama tema nimel kuni tänapäevani. </p>
<p id="v9"><sup><small>9</small></sup>  Sellepärast ei ole Leevil osa ega pärandit koos vendadega; Issand on tema pärisosa, nagu Issand, su Jumal, temale on öelnud. </p>
<p id="v10"><sup><small>10</small></sup>  Ja ma viibisin mäel niisama kaua kui eelmisel korral, nelikümmend päeva ja nelikümmend ööd, ja Issand kuulis mind ka seekord: Issand ei tahtnud sind hukata. </p>
<p id="v11"><sup><small>11</small></sup>  Ja Issand ütles mulle: „Võta kätte, käi teele minnes rahva ees, et nad läheksid ja päriksid maa, mille ma vandega nende vanemaile olen tõotanud neile anda!” </p>
<p id="v12"><sup><small>12</small></sup>  Ja nüüd, Iisrael, mida nõuab Issand, su Jumal, sinult muud, kui et sa kardaksid Issandat, oma Jumalat, käiksid kõigil tema teedel ja armastaksid teda, ja et sa teeniksid Issandat, oma Jumalat, kõigest oma südamest ja kõigest oma hingest, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  et sa peaksid Issanda käske ja seadusi, mis ma täna sulle annan, et su käsi hästi käiks? </p>
<p id="v14"><sup><small>14</small></sup>  Vaata, Issanda, su Jumala päralt on taevas ja taevaste taevas, maa ja kõik, mis seal on. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Üksnes sinu vanemaid on Issand eelistanud, armastades neid, ja on pärast neid valinud nende soo, see on teid, kõigi rahvaste seast, nagu see tänapäeval on. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Lõigake siis ümber oma südame eesnahk ja ärge enam tehke oma kaela kangeks, </p>
<p id="v17"><sup><small>17</small></sup>  sest Issand, teie Jumal, on jumalate Jumal ja isandate Isand, suur, vägev ja kardetav Jumal, kes ei vaata isiku peale ega võta vastu meelehead, <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  kes teeb õigust vaeslapsele ja lesknaisele ja kes armastab võõrast, andes temale leiba ja riiet. </p>
<p id="v19"><sup><small>19</small></sup>  Seepärast armastage võõrast, sest te olete ise olnud võõrad Egiptusemaal! </p>
<p id="v20"><sup><small>20</small></sup>  Issandat, oma Jumalat, pead sa kartma, teda pead sa teenima ja tema poole hoidma ning tema nime juures vanduma! <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  Tema on su kiitus ja tema on su Jumal, kes sulle on teinud neid suuri ja kohutavaid tegusid, mida su silmad on näinud. </p>
<p id="v22"><sup><small>22</small></sup>  Seitsmekümne hingega läksid su vanemad alla Egiptusesse, aga nüüd on Issand, su Jumal, teinud sind rohkuse poolest taevatähtede sarnaseks. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/9">Viies Moosese raamat - Peatükk 9</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/11">Viies Moosese raamat - Peatükk 11</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 10:1-5 <i>Uued fetišid</i>: <a href="/et/The_Urantia_Book/88#p2_5">Ur 88:2.5</a>. </li>
  <li id="fn2"><a href="#cite2">↑</a> 10:12 <i>Suurim käsk</i>: <a href="/et/The_Urantia_Book/174#p4_2">Ur 174:4.2</a>.  <i>Jumalat armastades</i>: <a href="/et/The_Urantia_Book/110#p3_8">Ur 110:3.8</a>.  <i>Armasta Jumalat täielikult</i>: <a href="/et/The_Urantia_Book/131#p2_2">Ur 131:2.2</a>.  <i>Armasta Jumalat kogu oma südamest</i>: <a href="/et/The_Urantia_Book/163#p4_8">Ur 163:4.8</a>.  <i>Armasta Issandat ülimalt</i>: <a href="/et/The_Urantia_Book/131#p2_13">Ur 131:2.13</a>.  <i>Armasta Jumalat kogu mõistuse ja südamega</i>: <a href="/et/The_Urantia_Book/131#p10_2">Ur 131:10.2</a>. </li>
  <li id="fn3"><a href="#cite3">↑</a> 10:12-13 <i>Pidage kõiki käske</i>: <a href="/et/The_Urantia_Book/96#p5_6">Ur 96:5.6</a>. </li>
  <li id="fn4"><a href="#cite4">↑</a> 10:14 <i>Taevas, taevas taevas</i>: <a href="/et/The_Urantia_Book/48#p6_12">Ur 48:6.12</a>.  <i>Taevaste taevas</i>: <a href="/et/The_Urantia_Book/3#p1_2">Ur 3:1.2</a>.  <i>Taevaste taevas</i>: <a href="/et/The_Urantia_Book/181#p1_2">Ur 181:1.2</a>.  <i>Taevaste taevas</i>: <a href="/et/The_Urantia_Book/2#p1_1">Ur 2:1.1</a>.  <i>Taevas, taevas taevas</i>: <a href="/et/The_Urantia_Book/48#p6_12">Ur 48:6.12</a>. </li>
  <li id="fn5"><a href="#cite5">↑</a> 10:15 <i>Ta rõõmustab oma lapsi</i>: <a href="/et/The_Urantia_Book/1#p5_4">Ur 1:5.4</a>. </li>
  <li id="fn6"><a href="#cite6">↑</a> 10:17 <i>Jumalate Jumal</i>: <a href="/et/The_Urantia_Book/45#p4_10">Ur 45:4.10</a>.  <i>Võimas, kohutav</i>: <a href="/et/The_Urantia_Book/96#p4_5">Ur 96:4.5</a>.  <i>Jumalate Jumal, isandate Issand</i>: <a href="/et/The_Urantia_Book/96#p5_6">Ur 96:5.6</a>.  <i>Jumal kui kõrgeim</i>: <a href="/et/The_Urantia_Book/0#p2_12">Ur 0:2.12</a>. </li>
  <li id="fn7"><a href="#cite7">↑</a> 10:20 <i>Teenib ainult Issandat Jumalat</i>: <a href="/et/The_Urantia_Book/136#p9_3">Ur 136:9.3</a>. </li>
</ol>
</div>
