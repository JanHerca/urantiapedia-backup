<!--
title: Viies Moosese raamat - Peatükk 2
description: 
published: true
date: 2022-10-6T9:46:8Z
tags: bible, bible—deuteronomy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/1">Viies Moosese raamat - Peatükk 1</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/3">Viies Moosese raamat - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis me pöördusime ja läksime teele kõrbe poole mööda Kõrkjamere teed, nagu Issand mind oli käskinud, ja me rändasime kaua aega ümber Seiri mäestiku. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja Issand rääkis minuga, öeldes: </p>
<p id="v3"><sup><small>3</small></sup>  „Küllalt olete rännanud selle mäestiku ümber, pöörduge nüüd põhja poole! </p>
<p id="v4"><sup><small>4</small></sup>  Ja käsi rahvast, öeldes: Te lähete nüüd läbi oma Seiris asuvate vendade, Eesavi järglaste maa-alast. Nemad kardavad teid, aga teie olge väga ettevaatlikud; </p>
<p id="v5"><sup><small>5</small></sup>  ärge tapelge nende vastu, sest ma ei taha teile anda nende maast mitte jalatäitki, kuna ma Seiri mäestiku olen andnud pärandiks Eesavile! </p>
<p id="v6"><sup><small>6</small></sup>  Rooga söömiseks ostke neilt raha eest, isegi vett joomiseks ostke neilt raha eest. </p>
<p id="v7"><sup><small>7</small></sup>  Tõesti, Issand, sinu Jumal, on sind õnnistanud kõigis su kätetöis, ta tunneb su rännakut selles suures kõrbes. Need nelikümmend aastat on Issand, su Jumal, olnud sinuga, sul ei ole midagi puudunud. </p>
<p id="v8"><sup><small>8</small></sup>  Siis me läksime läbi oma vendade, Eesavi järglaste maast, kes elavad Seiris, ära Lagendikuteelt, mis tuleb Eelatist ja Esjon-Geberist; ja me pöördusime ning käisime Moabi kõrbe teed. </p>
<p id="v9"><sup><small>9</small></sup>  Ja Issand ütles mulle: „Ära kimbuta Moabi ja ära taple nendega sõjas, sest ma ei anna sulle tema maast mitte midagi pärandiks, kuna olen Aari andnud pärandiks Loti järglastele!” </p>
<p id="v10"><sup><small>10</small></sup>  Seal elasid muiste emiidid: suur, arvurikas ja pikakasvuline rahvas nagu anaklased. </p>
<p id="v11"><sup><small>11</small></sup>  Ka neid peetakse refalasteks nagu anaklasigi; aga moabid hüüavad neid emiitideks. </p>
<p id="v12"><sup><small>12</small></sup>  Seiris elasid muiste horiidid, aga Eesavi järglased tõrjusid need välja, hävitasid endi eest ja asusid nende asemele, nõnda nagu Iisrael talitas oma pärusmaaga, mille Issand neile andis. </p>
<p id="v13"><sup><small>13</small></sup>  „Võtke nüüd kätte ja minge üle Seredi jõe!” Ja me läksime üle Seredi jõe. </p>
<p id="v14"><sup><small>14</small></sup>  Ja aega, mis kulus meie rännakuks Kaades-Barneast, kuni me ületasime Seredi jõe, oli kolmkümmend kaheksa aastat; seniks oli hävinud kogu see sugupõlv, kõik sõjamehed leerist, nagu Issand neile oli vandunud. </p>
<p id="v15"><sup><small>15</small></sup>  Oli ju Issanda käsi olnud nende vastu, hävitades nad leerist viimseni. </p>
<p id="v16"><sup><small>16</small></sup>  Ja kui kõik sõjamehed olid otsa saanud, olles rahva hulgast surnud, </p>
<p id="v17"><sup><small>17</small></sup>  siis rääkis Issand minuga, öeldes: </p>
<p id="v18"><sup><small>18</small></sup>  „Sa lähed nüüd läbi Moabi maa-alast, Aarist, </p>
<p id="v19"><sup><small>19</small></sup>  ja ligined ammonlastele; ära kimbuta neid ja ära taple nende vastu, sest ma ei anna sulle midagi pärandiks ammonlaste maast, kuna ma olen selle andnud pärandiks Loti järglastele.” </p>
<p id="v20"><sup><small>20</small></sup>  Ka seda peetakse refalaste maaks; seal elasid muiste refalased, aga ammonlased hüüdsid neid samsummideks: <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  suur, arvurikas ja pikakasvuline rahvas nagu anaklased. Aga Issand hävitas nad ammonlaste eest, kes ajasid nad ära ja asusid nende asemele, </p>
<p id="v22"><sup><small>22</small></sup>  nõnda nagu ta oli teinud Eesavi järglaste heaks, kes elasid Seiris, kelle eest ta hävitas horiidid, nõnda et nad ajasid need ära ja asuvad nende asemel kuni tänapäevani. </p>
<p id="v23"><sup><small>23</small></sup>  Ja aviidid, kes elasid külades kuni Assani, hävitati kaftoorlaste poolt, kes tulid Kaftoorist ja asusid nende asemele. </p>
<p id="v24"><sup><small>24</small></sup>  „Võtke kätte, asuge teele ja minge üle Arnoni jõe! Vaata, ma annan su kätte emorlase Siihoni, Hesboni kuninga ja tema maa. Alustage vallutamist ja tapelge ta vastu sõjas! </p>
<p id="v25"><sup><small>25</small></sup>  Juba täna ma hakkan panema hirmu ja kartust sinu ees rahvaste peale kogu taeva all: kui nad kuulevad kuuldust sinust, siis nad vabisevad ja värisevad su ees.” </p>
<p id="v26"><sup><small>26</small></sup>  Ja ma läkitasin käskjalad Kedemoti kõrbest Hesboni kuninga Siihoni juurde rahusõnumitega, öeldes: </p>
<p id="v27"><sup><small>27</small></sup>  „Ma tahan su maast läbi minna. Ma käin ainult mööda teed, ma ei kaldu paremat ega vasakut kätt. </p>
<p id="v28"><sup><small>28</small></sup>  Müü mulle raha eest rooga söömiseks ja anna mulle raha eest vett joomiseks! Ma tahan ainult jala läbi minna, </p>
<p id="v29"><sup><small>29</small></sup>  nagu mind lubasid teha Eesavi järglased, kes elavad Seiris, ja moabid, kes elavad Aaris, kuni ma jõuan üle Jordani maale, mille Issand, meie Jumal, meile annab!” </p>
<p id="v30"><sup><small>30</small></sup>  Aga Siihon, Hesboni kuningas, ei tahtnud meid läbi lasta, sest Issand, su Jumal, paadutas ta vaimu ja tegi ta südame kõvaks, et anda teda su kätte, nagu see nüüd ongi sündinud. </p>
<p id="v31"><sup><small>31</small></sup>  Ja Issand ütles mulle: „Vaata, ma hakkan su kätte andma Siihonit ja tema maad. Hakka seda vallutama, ta maad omandama!” </p>
<p id="v32"><sup><small>32</small></sup>  Ja Siihon tuli välja meie vastu, tema ja kogu ta rahvas, taplusesse Jahsasse. </p>
<p id="v33"><sup><small>33</small></sup>  Aga Issand, meie Jumal, andis tema meie kätte ja me lõime teda ja ta poegi ja kogu ta rahvast. </p>
<p id="v34"><sup><small>34</small></sup>  Ja me vallutasime siis kõik ta linnad ja hävitasime sootuks kõik linna mehed, naised ja lapsed; me ei jätnud alles ühtegi põgenikku. </p>
<p id="v35"><sup><small>35</small></sup>  Me riisusime endile ainult karjad, samuti saagi vallutatud linnadest. </p>
<p id="v36"><sup><small>36</small></sup>  Aroerist, mis on Arnoni jõe kaldal, ja jõeorus olevast linnast kuni Gileadini ei olnud linna, mis oleks olnud meile kõrge. Selle kõik andis Issand, meie Jumal, meie kätte. </p>
<p id="v37"><sup><small>37</small></sup>  Üksnes ammonlaste maad sa ei puudutanud, kogu Jabboki jõe äärt, ja mäestikulinnu ega muud, mida Issand, meie Jumal, oli keelanud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/1">Viies Moosese raamat - Peatükk 1</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/3">Viies Moosese raamat - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:1-7 <i>„Jumal ütles“</i>: <a href="/et/The_Urantia_Book/156#p5_4">Ur 156:5.4</a>. </li>
  <li id="fn2"><a href="#cite2">↑</a> 2:20 <i>Hiiglaste maa</i>: <a href="/et/The_Urantia_Book/77#p2_3">Ur 77:2.3</a>. </li>
</ol>
</div>
