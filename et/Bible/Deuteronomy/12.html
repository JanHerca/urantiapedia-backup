<!--
title: Viies Moosese raamat - Peatükk 12
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/11">Viies Moosese raamat - Peatükk 11</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/13">Viies Moosese raamat - Peatükk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Need on määrused ja seadlused, mida te peate hoolsasti pidama maal, mille Issand, su vanemate Jumal, annab sulle pärida, niikaua kui te elate maa peal. </p>
<p id="v2"><sup><small>2</small></sup>  Hävitage sootuks kõik need paigad, kus rahvad, keda te välja tõrjute, on teeninud oma jumalaid kõrgeil mägedel ja küngastel ning iga halja puu all! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Kiskuge maha nende altarid, purustage nende sambad, põletage tules nende viljakustulbad ja raiuge maha nende jumalate nikerdatud kujud ning kaotage nende nimed neist paigust! </p>
<p id="v4"><sup><small>4</small></sup>  Issandale, oma Jumalale, te ei tohi teha nõnda nagu nemad, </p>
<p id="v5"><sup><small>5</small></sup>  vaid otsige seda paika, mille Issand, teie Jumal, valib kõigilt teie suguharudelt, et sinna panna oma nime; tema eluaset otsige, ja sinna minge! </p>
<p id="v6"><sup><small>6</small></sup>  Sinna viige oma põletus- ja tapaohvrid, kümnised, käe tõstelõivud, tõotusohvrid ja vabatahtlikud ohvrid ning veiste, lammaste ja kitsede esmasündinud! </p>
<p id="v7"><sup><small>7</small></sup>  Ja seal sööge Issanda, oma Jumala ees ning olge rõõmsad, teie ja teie pere, kõige pärast, mida teie käsi on hankinud, millega Issand, su Jumal, sind on õnnistanud! </p>
<p id="v8"><sup><small>8</small></sup>  Ärge tehke enam nõnda, nagu me täna teeme siin, igaüks seda, mis õige on tema silmis, </p>
<p id="v9"><sup><small>9</small></sup>  sest te ei ole veel tänini jõudnud rahupaika ega pärisosale, mille Issand, su Jumal, sulle annab. </p>
<p id="v10"><sup><small>10</small></sup>  Aga kui te olete läinud üle Jordani ja elate maal, mille Issand, teie Jumal, teile pärisosaks annab, ja kui ta annab teile rahu kõigist vaenlasist ümberkaudu ja te elate julgesti, </p>
<p id="v11"><sup><small>11</small></sup>  siis viige sinna paika, mille Issand, teie Jumal, valib eluasemeks oma nimele, kõik, mis ma teid käsin: oma põletus- ja tapaohvrid, kümnised ja käe tõstelõivud, ja kõik valitud tõotusohvrid, mis te Issandale tõotate, </p>
<p id="v12"><sup><small>12</small></sup>  ja olge rõõmsad Issanda, oma Jumala ees, teie ja teie pojad ja tütred, teie sulased ja teenijad, ka leviit, kes on teie väravais, sest temal ei ole osa ega pärandit koos teiega. </p>
<p id="v13"><sup><small>13</small></sup>  Hoia, et sa oma põletusohvreid ei ohverda igas paigas, mida näed, </p>
<p id="v14"><sup><small>14</small></sup>  vaid selles paigas, mille Issand välja valib ühelt su suguharult, ohverda oma põletusohvreid ja tee kõike, mis ma sind käsin! </p>
<p id="v15"><sup><small>15</small></sup>  Ometi võid sa kõigis oma väravais tappa ja liha süüa nii palju, kui su hing himustab, Issanda, su Jumala õnnistuse kohaselt, mille ta sulle on andnud; roojane ja puhas võivad seda süüa nagu gaselli või hirve liha. </p>
<p id="v16"><sup><small>16</small></sup>  Aga te ei tohi süüa verd - valage see maha nagu vesi! </p>
<p id="v17"><sup><small>17</small></sup>  Sa ei tohi oma väravais süüa oma teravilja ja veinivirde ja õli kümnist, oma veiste, lammaste ja kitsede esmasündinuid ega ühtegi oma tõotusohvrit, mille sa tõotad, või oma vabatahtlikke ohvreid või oma käe tõstelõive, </p>
<p id="v18"><sup><small>18</small></sup>  vaid sa pead seda sööma Issanda, oma Jumala ees paigas, mille Issand, su Jumal, välja valib, sina ja su poeg ja tütar, su sulane ja teenija, ja leviit, kes on su väravais; ja ole rõõmus Issanda, oma Jumala ees kõige pärast, mida su käsi on hankinud! </p>
<p id="v19"><sup><small>19</small></sup>  Hoia, et sa leviiti ilma ei jäta, niikaua kui sa elad oma maal! </p>
<p id="v20"><sup><small>20</small></sup>  Kui Issand, su Jumal, teeb su maa-ala laiemaks, nagu ta sulle on lubanud, ja sa mõtled: „Ma tahan liha süüa” - sest su hing himustab liha süüa -, siis sa võid liha süüa nii palju, kui su hing himustab. </p>
<p id="v21"><sup><small>21</small></sup>  Kui sinust on kaugel see paik, mille Issand, su Jumal, välja valib, et sinna panna oma nime, siis sa võid tappa oma veistest, lammastest ja kitsedest, keda Issand sulle on andnud, nõnda nagu ma sind olen käskinud, ja süüa oma väravais nii palju, kui su hing himustab. </p>
<p id="v22"><sup><small>22</small></sup>  Jah, söö seda nõnda, nagu süüakse gaselli või hirve liha; niihästi roojane kui puhas võib seda süüa. </p>
<p id="v23"><sup><small>23</small></sup>  Aga jää kindlaks, et sa ei söö verd, sest veri on hing ja hinge sa ei tohi süüa koos lihaga! </p>
<p id="v24"><sup><small>24</small></sup>  Ära söö seda, vaid vala see maha nagu vesi! </p>
<p id="v25"><sup><small>25</small></sup>  Sa ei tohi seda süüa, et sinu ja su laste käsi pärast sind hästi käiks, kui sa teed, mis õige on Issanda silmis! <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Võta ainult oma pühad annid, mis sul võiksid olla, ja oma tõotusohvrid ja mine sinna paika, mille Issand välja valib, </p>
<p id="v27"><sup><small>27</small></sup>  ja ohverda oma põletusohvrid, liha ja veri, Issanda, oma Jumala altaril; su tapaohvrite veri valatagu Issanda, su Jumala altarile, liha aga võid sa süüa. </p>
<p id="v28"><sup><small>28</small></sup>  Pane tähele ja kuule kõiki neid käsusõnu, mis ma sulle annan, et sinu ja su laste käsi pärast sind igavesti hästi käiks, kui sa teed, mis hea ja õige on Issanda, su Jumala silmis! </p>
<p id="v29"><sup><small>29</small></sup>  Kui Issand, su Jumal, hävitab su eest rahvad sealt, kuhu sa lähed neid ära ajama, ja kui oled need tõrjunud ning elad nende maal, </p>
<p id="v30"><sup><small>30</small></sup>  siis hoia, et sind ei võrgutataks käima nende järel, pärast seda kui nad su eest on hävitatud, ja et sa ei otsi üles nende jumalaid ega ütle: „Kuidas need rahvad teenisid oma jumalaid? Mina tahan ka nõnda teha!” </p>
<p id="v31"><sup><small>31</small></sup>  Sa ei tohi nõnda teha Issandale, oma Jumalale, sest kõike, mis Issandale on jäledus, mida ta vihkab, on nemad teinud oma jumalatele; nad on isegi oma poegi ja tütreid põletanud tules oma jumalatele! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/11">Viies Moosese raamat - Peatükk 11</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/13">Viies Moosese raamat - Peatükk 13</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:2 <i>Heebrealased „hävitavad täielikult“</i>: <a href="/et/The_Urantia_Book/69#p8_3">Ur 69:8.3</a>. </li>
  <li id="fn2"><a href="#cite2">↑</a> 12:25,28,32 <i>Pidage kõiki käske</i>: <a href="/et/The_Urantia_Book/96#p5_6">Ur 96:5.6</a>. </li>
  <li id="fn3"><a href="#cite3">↑</a> 12:32 <i>Pühakiri ei ole eksimatu (Contra)</i>: <a href="/et/The_Urantia_Book/159#p4_6">Ur 159:4.6</a>. </li>
</ol>
</div>
