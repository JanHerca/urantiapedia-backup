<!--
title: Viies Moosese raamat - Peatükk 3
description: 
published: true
date: 2022-10-6T9:46:8Z
tags: bible, bible—deuteronomy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/2">Viies Moosese raamat - Peatükk 2</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/4">Viies Moosese raamat - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis me pöördusime ja läksime üles mööda Baasani teed. Ja Oog, Baasani kuningas, tuli välja meie vastu, tema ja kogu ta rahvas, taplusesse Edreisse. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja Issand ütles mulle: „Ära karda teda, sest ma annan su kätte tema ja kogu ta rahva ning maa! Talita temaga, nagu sa talitasid Siihoniga, emorlaste kuningaga, kes elas Hesbonis!” </p>
<p id="v3"><sup><small>3</small></sup>  Ja Issand, meie Jumal, andis meie kätte ka Baasani kuninga Oogi ja kogu ta rahva; ja me lõime teda, laskmata põgeneda ainsatki. </p>
<p id="v4"><sup><small>4</small></sup>  Ja me vallutasime siis kõik ta linnad; ei olnud linna, mida me temalt ei võtnud: kuuskümmend linna, kogu Argobi piirkonna, Oogi kuningriigi Baasanis. </p>
<p id="v5"><sup><small>5</small></sup>  Kõik need linnad olid kindlustatud kõrge müüriga, väravate ja riividega, peale lahtiste linnade, mida oli suur hulk. </p>
<p id="v6"><sup><small>6</small></sup>  Ja me hävitasime need sootuks, nagu me talitasime Siihoniga, Hesboni kuningaga, hävitades sootuks kõik linnade mehed, naised ja lapsed, </p>
<p id="v7"><sup><small>7</small></sup>  aga kõik karjad ja linnadest saadava saagi me riisusime enestele. </p>
<p id="v8"><sup><small>8</small></sup>  Tol korral me võtsime kahe emorlaste kuninga käest selle maa, mis on siinpool Jordanit Arnoni jõest kuni Hermoni mäeni - </p>
<p id="v9"><sup><small>9</small></sup>  siidonlased hüüavad Hermonit Sirjoniks, aga emorlased hüüavad seda Seniiriks -, </p>
<p id="v10"><sup><small>10</small></sup>  kõik lausikmaa linnad ja kogu Gileadi ja kogu Baasani kuni Salkani ja Edreini, Oogi kuningriigi linnad Baasanis. </p>
<p id="v11"><sup><small>11</small></sup>  Sest ainult Oog, Baasani kuningas, oli järele jäänud viimseist refalasist. Vaata, tema säng, raudsäng, eks see ole ammonlaste Rabbas? See on üheksa küünart pikk ja neli küünart lai, hariliku küünra järgi. </p>
<p id="v12"><sup><small>12</small></sup>  Selle maa me võtsime tol korral oma valdusesse; maa, alates Aroerist, mis on Arnoni jõe ääres, ja poole Gileadi mäestikust ning selle linnad andsin ma ruubenlastele ja gaadlastele. </p>
<p id="v13"><sup><small>13</small></sup>  Ja ülejäänud Gileadi ja kogu Baasani, Oogi kuningriigi, andsin ma Manasse poolele suguharule, kogu Argobi piirkonna; kogu seda Baasanit hüütakse refalaste maaks. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Jair, Manasse poeg, võttis kogu Argobi piirkonna gesurlaste ja maakatlaste piirini ja nimetas selle osa Baasanit oma nime järgi „Jairi telklaagriteks”, nagu see on tänapäevani. </p>
<p id="v15"><sup><small>15</small></sup>  Ja Maakirile ma andsin Gileadi. </p>
<p id="v16"><sup><small>16</small></sup>  Ja ruubenlastele ja gaadlastele ma andsin Gileadist kuni Arnoni jõeni, jõe keskjooksuni - see on piiriks, ja kuni Jabboki jõeni, ammonlaste piirini, </p>
<p id="v17"><sup><small>17</small></sup>  ja lausikmaa ja Jordani ja piirkonna Kinneretist kuni lausikmaa mereni, Soolamereni allpool Pisgaa järsakut päikesetõusu pool. </p>
<p id="v18"><sup><small>18</small></sup>  Ja ma käskisin tol korral teid, öeldes: „Issand, teie Jumal, on andnud teile pärandiks selle maa. Minge, kõik vahvad mehed, relvastatult oma vendade Iisraeli laste ees! </p>
<p id="v19"><sup><small>19</small></sup>  Ainult teie naised ja lapsed ning karjad - ma tean, et teil on palju loomi - jäägu linnadesse, mis ma teile olen andnud, </p>
<p id="v20"><sup><small>20</small></sup>  kuni Issand annab rahu teie vendadele, nõnda nagu teilegi, ja nemadki on vallutanud maa, mille Issand, teie Jumal, annab neile teisel pool Jordanit. Siis pöördugu igaüks tagasi oma maaomandile, mille ma teile olen andnud.” </p>
<p id="v21"><sup><small>21</small></sup>  Ja ma käskisin tol korral Joosuat, öeldes: „Sinu silmad on näinud kõike, mis Issand, teie Jumal, on teinud nende kahe kuningaga: nõnda teeb Issand iga kuningriigiga, millest sa läbi lähed. </p>
<p id="v22"><sup><small>22</small></sup>  Ärge kartke neid, sest Issand, teie Jumal, sõdib ise teie eest!” </p>
<p id="v23"><sup><small>23</small></sup>  Ja ma anusin tol korral Issandat, öeldes: </p>
<p id="v24"><sup><small>24</small></sup>  „Issand Jumal! Sina oled oma sulasele hakanud näitama oma suurust ja oma vägevat kätt. Kas on jumalat taevas või maa peal, kes suudaks teha sinu tegusid ja vägitöid? <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Lase mind ometi minna ja näha seda head maad, mis on teisel pool Jordanit, teisel pool seda ilusat mäestikku ja Liibanoni!” </p>
<p id="v26"><sup><small>26</small></sup>  Aga Issand vihastus mu peale teie pärast ega kuulnud mind. Ja Issand ütles mulle: „Küllalt sulle! Ära enam räägi mulle sellest asjast! </p>
<p id="v27"><sup><small>27</small></sup>  Mine üles Pisgaa tippu ja tõsta oma silmad lääne ja põhja ja lõuna ja ida poole ja vaata silmaga, sest üle selle Jordani sina ei lähe. </p>
<p id="v28"><sup><small>28</small></sup>  Ja anna Joosuale käsk ja kinnita teda, sest tema läheb üle selle rahva ees ja tema annab neile pärisosaks maa, mida sa näed!” </p>
<p id="v29"><sup><small>29</small></sup>  Ja me jäime orgu Beet-Peori kohale. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Deuteronomy/2">Viies Moosese raamat - Peatükk 2</a></td>
        <td><a href="/et/Bible/Deuteronomy/Index">Indeks</a></td>
        <td><a href="/et/Bible/Deuteronomy/4">Viies Moosese raamat - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:1-7 <i>Rüüsteretk Ogile</i>: <a href="/et/The_Urantia_Book/69#p8_3">Ur 69:8.3</a>. </li>
  <li id="fn2"><a href="#cite2">↑</a> 3:13 <i>Hiiglaste maa</i>: <a href="/et/The_Urantia_Book/77#p2_3">Ur 77:2.3</a>. </li>
  <li id="fn3"><a href="#cite3">↑</a> 3:24 <i>Taevas üleval, maa all</i>: <a href="/et/The_Urantia_Book/3#p1_1">Ur 3:1.1</a>. </li>
</ol>
</div>
