<!--
title: Viies Moosese raamat - Peatükk 22
description: 
published: true
date: 2023-11-8T20:21:2Z
tags: bible, bible—deuteronomy
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Deuteronomy/21">
          <span class="mdi mdi-arrow-left-drop-circle"></span><span class="pl-2">Viies Moosese raamat - Peatükk 21</span>
        </a>
        </td>
        <td>
        <a href="/et/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Deuteronomy/23">
          <span class="pr-2">Viies Moosese raamat - Peatükk 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ära vaata pealt, kui su venna härg või lammas on ära eksinud, ja ära jäta seda omapead, vaid vii see kohe tagasi oma vennale! </p>
<p id="v2"><sup><small>2</small></sup>  Aga kui su vend ei ole su lähedal või sa ei tunne teda, siis korista see loom enese juurde koju ja see olgu sinu juures, kuni su vend seda nõuab; siis anna see temale tagasi! </p>
<p id="v3"><sup><small>3</small></sup>  Ja nõnda talita tema eesliga, ja nõnda talita tema kuuega, ja nõnda talita oma venna iga kadunud asjaga, mis temalt kaob ja mille sa leiad; sa ei tohi ennast kõrvale hoida! </p>
<p id="v4"><sup><small>4</small></sup>  Ära vaata pealt, kui su venna eesel või härg lamab teel, ja ära hoidu sellest kõrvale, vaid tõsta see kohe üles koos oma vennaga! </p>
<p id="v5"><sup><small>5</small></sup>  Naine ärgu kandku mehe riideid ja mees ärgu pangu selga naise kehakatet, sest igaüks, kes seda teeb, on jäle Issandale, su Jumalale. </p>
<p id="v6"><sup><small>6</small></sup>  Kui teel olles juhtub su ette linnupesa mõne puu otsas või maas, poegadega või munadega, ja ema losutab poegade või munade peal, siis ära võta ema koos poegadega, </p>
<p id="v7"><sup><small>7</small></sup>  vaid lase ema kohe lahti ja võta pojad enesele, et su käsi hästi käiks ja sa pikendaksid oma päevi! </p>
<p id="v8"><sup><small>8</small></sup>  Kui sa ehitad uue koja, siis tee oma katusele käsipuu, et sa ei tõmbaks oma koja peale veresüüd, kui keegi sealt alla kukub. </p>
<p id="v9"><sup><small>9</small></sup>  Ära külva oma viinamäele kahesugust vilja, et mitte kõike ei peetaks pühitsetuks: nii seemet, mille oled külvanud, kui viinamäe saaki! </p>
<p id="v10"><sup><small>10</small></sup>  Ära künna härja ja eesliga paaris! </p>
<p id="v11"><sup><small>11</small></sup>  Ära pane selga riiet, mis on segatud lõimest, villasest ja linasest! </p>
<p id="v12"><sup><small>12</small></sup>  Tee enesele tutid oma kuue nelja hõlmatipu külge, millega sa ennast katad! </p>
<p id="v13"><sup><small>13</small></sup>  Kui mees võtab naise ja heidab ta juurde, aga pärast vihkab teda </p>
<p id="v14"><sup><small>14</small></sup>  ja heidab temale ette häbistavaid asju ning levitab tema kohta halba kuuldust ja ütleb: „Ma võtsin selle naise, aga kui ma ühtisin temaga, siis ma ei leidnud teda neitsi olevat”, </p>
<p id="v15"><sup><small>15</small></sup>  siis võtku selle tütarlapse isa ja ema ja toogu tütarlapse neitsipõlve märgid linna vanemate ette väravasse. </p>
<p id="v16"><sup><small>16</small></sup>  Ja tütarlapse isa öelgu vanemaile: „Ma andsin oma tütre naiseks sellele mehele, aga tema vihkab teda. </p>
<p id="v17"><sup><small>17</small></sup>  Ja vaata, ta heidab temale ette häbistavaid asju, öeldes: „Ma ei leidnud su tütart neitsi olevat.” Aga need on ometi mu tütre neitsipõlve märgid!” Ja nad laotagu riie linna vanemate ette! </p>
<p id="v18"><sup><small>18</small></sup>  Siis võtku linna vanemad see mees ja karistagu teda! </p>
<p id="v19"><sup><small>19</small></sup>  Nad maksustagu teda saja hõbeseekliga, et ta annaks need tütarlapse isale, sellepärast et ta Iisraeli neitsi kohta on levitanud halba kuuldust; ja tütarlaps jäägu tema naiseks, ta ei tohi teda ära saata kogu oma eluaja! </p>
<p id="v20"><sup><small>20</small></sup>  Aga kui see kõne on tõsi, neitsipõlve märke ei ole tütarlapselt leitud, </p>
<p id="v21"><sup><small>21</small></sup>  siis viidagu tütarlaps oma isakoja ukse ette ja ta linna mehed visaku ta kividega surnuks, sest ta on teinud Iisraelis häbiteo, hoorates oma isakojas. Nõnda kõrvalda kurjus enese keskelt! </p>
<p id="v22"><sup><small>22</small></sup>  Kui mees leitakse magamas naisega, kes on teise mehe abielunaine, siis peavad ka nemad mõlemad surema: mees, kes naise juures magas, ja naine. Nõnda kõrvalda kurjus Iisraelist! </p>
<p id="v23"><sup><small>23</small></sup>  Kui tütarlaps, kes on neitsi, on mehega kihlatud, aga teine mees kohtab teda linnas ning magab ta juures, </p>
<p id="v24"><sup><small>24</small></sup>  siis viige mõlemad välja selle linna värava ette ja visake nad kividega surnuks: tütarlaps selle pärast, et ta linnas ei hüüdnud appi, ja mees selle pärast, et ta oma ligimese naise ära naeris. Nõnda kõrvalda kurjus enese keskelt! </p>
<p id="v25"><sup><small>25</small></sup>  Aga kui mees kohtab kihlatud tütarlast väljal, ja mees haarab temast kinni ning magab ta juures, siis peab mees, kes tema juures magas, üksinda surema. </p>
<p id="v26"><sup><small>26</small></sup>  Tütarlapsele aga ära tee midagi, tütarlapsel ei ole surma väärt pattu, sest nagu keegi kipub kallale oma ligimesele ja võtab temalt hinge, nõnda on see lugu, </p>
<p id="v27"><sup><small>27</small></sup>  sest ta kohtas teda väljal, kihlatud tütarlaps hüüdis appi, aga tal ei olnud päästjat. </p>
<p id="v28"><sup><small>28</small></sup>  Kui mees kohtab tütarlast, kes on neitsi, aga kes ei ole kihlatud, ja võtab ta kinni ning magab tema juures ja nad tabatakse, </p>
<p id="v29"><sup><small>29</small></sup>  siis peab mees, kes magas ta juures, andma tütarlapse isale viiskümmend hõbeseeklit, ja tütarlaps saagu tema naiseks, sellepärast et ta on tema ära naernud; ta ei tohi teda ära saata kogu oma eluaja! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Deuteronomy/21">
          <span class="mdi mdi-arrow-left-drop-circle"></span><span class="pl-2">Viies Moosese raamat - Peatükk 21</span>
        </a>
        </td>
        <td>
        <a href="/et/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Deuteronomy/23">
          <span class="pr-2">Viies Moosese raamat - Peatükk 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
