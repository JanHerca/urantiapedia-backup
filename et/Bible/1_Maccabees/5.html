<!--
title: Esimene Makkabite raamat - Peatükk 5
description: 
published: true
date: 2022-10-6T9:46:9Z
tags: bible, bible—1 maccabees
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Maccabees/4">Esimene Makkabite raamat - Peatükk 4</a></td>
        <td><a href="/et/Bible/1_Maccabees/Index">Indeks</a></td>
        <td><a href="/et/Bible/1_Maccabees/6">Esimene Makkabite raamat - Peatükk 6</a></td>
      </tr>
    </tbody>
  </table>
</figure>
<h2> Sõjakäik idumealaste ja ammonlaste vastu </h2>
<p id="v1"><sup><small>1</small></sup>  Aga kui ümberkaudu elavad paganad kuulsid, et altar oli ehitatud ja pühamu oli pühitsetud nagu ennegi, siis nad vihastasid väga. </p>
<p id="v2"><sup><small>2</small></sup>  Nad otsustasid hävitada Jaakobi soo, kes elas nende keskel, ja nad hakkasid rahva hulgas tapma ja hävitama. </p>
<p id="v3"><sup><small>3</small></sup>  Juudas sõdis siis Eesavi järeltulijate vastu Idumeas Akrabattene paikkonnas, sest need piirasid Iisraeli. Ta tekitas neile suure kaotuse, alistas nad ja võttis neilt saaki. </p>
<p id="v4"><sup><small>4</small></sup>  Ta meenutas ka Bajani poegade kuritegu; need olid rahvale püüniseks ja lõksuks, varitsedes teede peal. </p>
<p id="v5"><sup><small>5</small></sup>  Ta sulges nad nende tornidesse, piiras neid ja hävitas nad sootuks, põletades nende tornid koos kõigiga, kes sees olid. </p>
<p id="v6"><sup><small>6</small></sup>  Siis ta läks edasi ammonlaste juurde ja kohtas seal tugevat sõjaväge ning palju rahvast Timoteose juhtimisel. </p>
<p id="v7"><sup><small>7</small></sup>  Ta pidas nende vastu palju lahinguid, lõi nad puruks ja võitis nad. </p>
<p id="v8"><sup><small>8</small></sup>  Ja olles vallutanud Jaaseri ning selle tütarlinnad, pöördus ta tagasi Juudamaale. </p>
<h2> Ettevalmistus uuteks sõjakäikudeks </h2>
<p id="v9"><sup><small>9</small></sup>  Siis kogunesid Gileadi paganad Iisraeli laste vastu, kes elasid nende alal, et neid hävitada. Need aga põgenesid Datema kindlusesse. </p>
<p id="v10"><sup><small>10</small></sup>  Nad saatsid kirju Juudale ja tema vendadele, teatades: „Meie ümberkaudsed paganad on kogunenud meie vastu, et meid hävitada. </p>
<p id="v11"><sup><small>11</small></sup>  Nad valmistuvad tulema, et vallutada kindlus, kuhu oleme põgenenud, ja Timoteos on nende sõjaväe juht. </p>
<p id="v12"><sup><small>12</small></sup>  Tule siis nüüd ja päästa meid nende käest, sest meist on juba paljud langenud! </p>
<p id="v13"><sup><small>13</small></sup>  Kõik meie vennad, kes elasid Toobimaal, on tapetud, nende naised ja lapsed ning vara on ära viidud. Seal on surmatud ligi tuhat meest.” </p>
<p id="v14"><sup><small>14</small></sup>  Kui kirja parajasti loeti, vaata, siis tulid teised käskjalad Galileast, riided lõhki käristatud, tuues samasuguseid sõnumeid, </p>
<p id="v15"><sup><small>15</small></sup>  üteldes, et nende vastu on kogunetud Ptolemaisist, Tüürosest ja Siidonist, ka kogu paganlikust Galileast, et neid hävitada. </p>
<p id="v16"><sup><small>16</small></sup>  Kui Juudas ja rahvas neid sõnumeid kuulsid, siis kogunes suur rahvakogu nõu pidama, mida tuleks teha oma vendade heaks, kes olid kitsikuses ja sõjaohus. </p>
<p id="v17"><sup><small>17</small></sup>  Ja Juudas ütles oma vennale Siimonile: „Vali enesele mehi, mine ja päästa oma Galileas olevad vennad! Mina ja mu vend Joonatan läheme aga Gileadi.” </p>
<p id="v18"><sup><small>18</small></sup>  Ta jättis Joosepi, Sakariase poja, ja rahvajuhi Asarja koos ülejäänud sõjaväega Juudamaale selle kaitseks. </p>
<p id="v19"><sup><small>19</small></sup>  Ja ta käskis neid, üteldes: „Juhtige seda rahvast, aga ärge hakake sõdima paganate vastu, enne kui oleme tagasi tulnud!” </p>
<p id="v20"><sup><small>20</small></sup>  Siimonile jaotati kolm tuhat meest Galileasse minekuks, Juudale aga kaheksa tuhat meest Gileadi jaoks. </p>
<h2> Võitlused Galileas ja Gileadis </h2>
<p id="v21"><sup><small>21</small></sup>  Siimon läks siis Galileasse ja pidas palju lahinguid paganate vastu. Ta lõi paganad pihuks ja põrmuks </p>
<p id="v22"><sup><small>22</small></sup>  ning ajas neid taga kuni Ptolemaisi väravani. Paganaid langes ligi kolm tuhat meest ja ta võttis neilt saaki. </p>
<p id="v23"><sup><small>23</small></sup>  Siis ta võttis enesega kaasa Galileas ja Arbattas olevad juudid, ka nende naised ja lapsed ning kõik, mis neil oli, ja viis nad Juudamaale suure rõõmuga. </p>
<p id="v24"><sup><small>24</small></sup>  Aga Juudas Makkabi ja Joonatan, tema vend, läksid üle Jordani ja käisid kolm päevateekonda kõrbes. </p>
<p id="v25"><sup><small>25</small></sup>  Seal kohtasid nad nabatlasi, kes neid sõbralikult vastu võtsid ja neile jutustasid kõigest, mis Gileadis oli nende vendadega juhtunud, </p>
<p id="v26"><sup><small>26</small></sup>  ja et paljud neist on suletud Bosrasse, Beserisse, Alemasse, Hasfosse, Makedisse ja Karnaimi - need kõik on kindlad ja suured linnad; </p>
<p id="v27"><sup><small>27</small></sup>  et teisteski Gileadi linnades on sissepiiratuid. Homseks on otsustatud kindluste ründamine ja vallutamine ning kõigi nende hävitamine samal päeval. </p>
<p id="v28"><sup><small>28</small></sup>  Juudas koos oma sõjaväega pöördus siis otsekohe kõrbe, Beserisse viivale teele. Ta vallutas linna, tappis kõik mehed mõõgateraga, võttis saagiks kogu nende varanduse ja põletas linna tulega. </p>
<p id="v29"><sup><small>29</small></sup>  Aga öösel läks ta sealt ära ja tuli kindluse juurde. </p>
<p id="v30"><sup><small>30</small></sup>  Kui siis hommik koitis, tõstsid nad silmad üles, ja vaata, seal oli loendamatult palju rahvast kandmas redeleid ja seadmeid kindluse vallutamiseks, olles juba sõdimas seesolijate vastu. </p>
<p id="v31"><sup><small>31</small></sup>  Kui Juudas nägi, et võitlus oli alanud ja lärm tõusis linnas taevani pasuna puhumise ja suure kisa saatel, </p>
<p id="v32"><sup><small>32</small></sup>  siis ta ütles oma sõjameestele: „Täna sõdige oma vendade eest!” </p>
<p id="v33"><sup><small>33</small></sup>  Ja ta ründas selja tagant kolme väeosaga. Nad puhusid pasunaid ja hüüdsid palvesõnu. </p>
<p id="v34"><sup><small>34</small></sup>  Aga kui Timoteose sõjavägi märkas, et see oli Makkabi, siis nad põgenesid tema eest. Ja tema tekitas neile suure kaotuse ning sel päeval langes neist kaheksa tuhat meest. </p>
<p id="v35"><sup><small>35</small></sup>  Seejärel pöördus ta Alema vastu, ründas seda ja vallutas selle, tappis kõik mehed, võttis saagiks nende varanduse ja põletas linna. </p>
<p id="v36"><sup><small>36</small></sup>  Sealt läks ta edasi ja vallutas Hasfo, Makedi, Bosra ning teised Gileadi linnad. </p>
<p id="v37"><sup><small>37</small></sup>  Pärast neid sündmusi kogus Timoteos uue sõjaväe ja lõi leeri üles Rafooni ette, teisele poole mägioja. </p>
<p id="v38"><sup><small>38</small></sup>  Juudas läkitas aga mehi leeri uurima. Need teatasid temale, üteldes: „Kõik meie ümberkaudsed paganad on kogunenud tema juurde, väga suur sõjavägi. </p>
<p id="v39"><sup><small>39</small></sup>  Araablasigi on ta enesele abiks palganud ja need on leeri üles löönud teisele poole mägioja, olles valmis tulema võitlusse sinu vastu.” Siis läks Juudas neile vastu. </p>
<p id="v40"><sup><small>40</small></sup>  Kui Juudas ja tema sõjavägi lähenesid voolavale mägiojale, siis ütles Timoteos oma sõjaväe pealikuile: „Kui tema tuleb enne üle meie juurde, siis me ei suuda talle vastu seista, sest ta on meist vägevam. </p>
<p id="v41"><sup><small>41</small></sup>  Aga kui ta kardab ja jääb leeri teisele poole jõge, siis läheme meie üle tema juurde ja võidame tema.” </p>
<p id="v42"><sup><small>42</small></sup>  Kui Juudas voolavale mägiojale oli lähenenud, siis ta paigutas kirjatundjad oja kaldale ja käskis neid, üteldes: „Ärge laske ühtki inimest leeri jääda, vaid kõik mingu sõdima!” </p>
<p id="v43"><sup><small>43</small></sup>  Siis läks ta ise esimesena üle ja kogu rahvas tema järel. Ta lõi laiali kõik paganad, kes viskasid maha oma sõjariistad ja põgenesid Karnaimi pühapaika. </p>
<p id="v44"><sup><small>44</small></sup>  Seejärel vallutasid nad linna ja põletasid tulega pühamu koos kõigi seesolijatega. Nõnda alistati Karnaim ja nad ei suutnud enam Juudale vastu panna. </p>
<p id="v45"><sup><small>45</small></sup>  Juudas kogus nüüd kõik Gileadis olevad Iisraeli lapsed, väikesed ja suured, nende naised ja lapsed ning varanduse, väga suure inimhulga, Juudamaale minekuks. </p>
<p id="v46"><sup><small>46</small></sup>  Ja nad tulid kuni Efronini. See on suur linn kitsa tee suudmes, väga hästi kindlustatud. Sellest ei saanud mööduda ei paremalt ega vasakult, vaid tuli minna otse läbi. </p>
<p id="v47"><sup><small>47</small></sup>  Aga linna elanikud sulgesid neile tee ja kuhjasid väravate taha kive. </p>
<p id="v48"><sup><small>48</small></sup>  Juudas läkitas siis neile rahusõnumeid, üteldes: „Meie tahame sinu maast läbi minna, et jõuda oma maale. Ükski ei tee teile kurja, me läheme ainult jalgsi läbi.” Nemad aga ei tahtnud temale avada. </p>
<p id="v49"><sup><small>49</small></sup>  Juudas käskis nüüd leeris kuulutada, et igaüks peab jääma paika, kus ta parajasti on. </p>
<p id="v50"><sup><small>50</small></sup>  Ja sõjamehed jäid paigale. Siis nad sõdisid linna vastu kogu selle päeva ja kogu öö ja linn anti tema kätte. </p>
<p id="v51"><sup><small>51</small></sup>  Ja ta hukkas mõõgateraga kõik mehed, hävitas linna, võttis selle varanduse ja läks linnast läbi üle tapetute. </p>
<p id="v52"><sup><small>52</small></sup>  Siis nad läksid üle Jordani suurele lagendikule, mis on vastu Beet-Seani. </p>
<p id="v53"><sup><small>53</small></sup>  Ja Juudas kogus mahajäänuid ning ergutas rahvast kogu teekonnal, kuni ta jõudis Juudamaale. </p>
<p id="v54"><sup><small>54</small></sup>  Siis nad läksid üles Siioni mäele hõiskamise ja rõõmuga ning ohverdasid põletusohvreid, et teekonnal - kuni õnneliku tagasitulekuni - ei olnud ükski neist langenud. </p>
<h2> Kaotus Jamnia juures </h2>
<p id="v55"><sup><small>55</small></sup>  Aga neil päevil kui Juudas Joonataniga oli Gileadimaal ja tema vend Siimon Galileas Ptolemaisi ees, </p>
<p id="v56"><sup><small>56</small></sup>  said Joosep, Sakariase poeg, ja Asarja, sõjaväe pealik, kuulda kangelastegudest ja võitlustest, mis teistel olid olnud. </p>
<p id="v57"><sup><small>57</small></sup>  Siis nad ütlesid: „Teeme ka meie endile nime ja läheme sõdima paganate vastu, kes meil ümberkaudu on!” </p>
<p id="v58"><sup><small>58</small></sup>  Nad andsid käsu sõjameestele, kes neile allusid, ning läksid Jamnia poole. </p>
<p id="v59"><sup><small>59</small></sup>  Aga Gorgias ja tema mehed tulid linnast välja sõdima nende vastu. </p>
<p id="v60"><sup><small>60</small></sup>  Joosep ja Asarja löödi põgenema ja neid aeti taga kuni Juudamaa piirideni. Sel päeval langes Iisraeli rahvast ligi kaks tuhat meest. </p>
<p id="v61"><sup><small>61</small></sup>  Nõnda sai rahvas suure kaotuse, sest nad ei olnud kuulda võtnud Juudast ja tema vendi, vaid arvasid ise teha võivat kangelastegusid. </p>
<p id="v62"><sup><small>62</small></sup>  Nemad aga ei olnud nende meeste soost, kelle käte varal Iisrael päästeti. </p>
<h2> Edu Idumeas ja vilistite maal </h2>
<p id="v63"><sup><small>63</small></sup>  Aga seda meest Juudast ja tema vendi austati väga kogu Iisraelis ning kõigi paganate keskel, kus iganes tema nime kuuldi. </p>
<p id="v64"><sup><small>64</small></sup>  Ja tema juurde koguneti õnne soovima. </p>
<p id="v65"><sup><small>65</small></sup>  Pärast seda läks Juudas koos vendadega sõdima Eesavi järglaste vastu lõunapoolsel maal. Ta lõi Hebronit ja selle tütarlinnu, kiskus maha selle kindluse ja põletas ära tornid, mis olid ümberringi. </p>
<p id="v66"><sup><small>66</small></sup>  Seejärel asus ta teele, et minna vilistite maale. Ja ta läks Marisast läbi. </p>
<p id="v67"><sup><small>67</small></sup>  Sel ajal langes lahingus preestreid, kes tahtsid teha kangelastegusid, minnes aga võitlusse mõtlematult. </p>
<p id="v68"><sup><small>68</small></sup>  Juudas pöördus nüüd Asdodisse vilistite maal, kiskus maha nende altarid, põletas nende jumalakujud, riisus linnade varandused ja läks tagasi Juudamaale. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Maccabees/4">Esimene Makkabite raamat - Peatükk 4</a></td>
        <td><a href="/et/Bible/1_Maccabees/Index">Indeks</a></td>
        <td><a href="/et/Bible/1_Maccabees/6">Esimene Makkabite raamat - Peatükk 6</a></td>
      </tr>
    </tbody>
  </table>
</figure>
