<!--
title: Hoosea - Peatükk 5
description: 
published: true
date: 2022-10-6T9:46:8Z
tags: bible, bible—hosea
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Hosea/4">Hoosea - Peatükk 4</a></td>
        <td><a href="/et/Bible/Hosea/Index">Indeks</a></td>
        <td><a href="/et/Bible/Hosea/6">Hoosea - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge seda, preestrid, ja pange tähele, Iisraeli sugu! Kuulatage, kuninglik koda! Sest teie hooleks on kohus! Jah, te olete püüdepaelaks Mispale ja võrguks, mis on laotatud Taabori peale! </p>
<p id="v2"><sup><small>2</small></sup>  Te süvendate Sittimi kõlvatust, aga mina karistan teid kõiki! </p>
<p id="v3"><sup><small>3</small></sup>  Mina tunnen Efraimi ja Iisrael ei ole mu eest varjul; sest nüüd, Efraim, oled sa teinud hooratööd, Iisrael on ennast roojastanud! </p>
<p id="v4"><sup><small>4</small></sup>  Nende teod ei luba neid pöörduda oma Jumala poole, sest nende sees on hooruse vaim ja nad ei tunne Jehoovat! </p>
<p id="v5"><sup><small>5</small></sup>  Iisraeli kõrkus tunnistab temale otse näkku, Iisrael ja Efraim komistavad oma süü läbi, Juudagi komistab ühes nendega! </p>
<p id="v6"><sup><small>6</small></sup>  Oma lammaste ja härgadega nad lähevad küll otsima Jehoovat, aga nad ei leia teda: ta on tõmbunud neist eemale! </p>
<p id="v7"><sup><small>7</small></sup>  Nad on olnud Jehoova vastu truuduseta, sest nad on sünnitanud võõraid lapsi. Nüüd neelab „noorkuu” neid ühes nende põldudega! </p>
<p id="v8"><sup><small>8</small></sup>  Puhuge sarve Gibeas, pasunat Raamas! Tõstke sõjakisa Beet-Aavenis! Juba ollakse sul kannul, Benjamin! </p>
<p id="v9"><sup><small>9</small></sup>  Efraim muutub karistuspäeval koledaks! Iisraeli suguharude keskel ma kuulutan tõde! </p>
<p id="v10"><sup><small>10</small></sup>  Juuda vürstid on saanud rajanihutajate sarnaseks! Mina valan nende peale oma viha nagu vett! </p>
<p id="v11"><sup><small>11</small></sup>  Efraim teeb liiga, rikub õigust, sest ta tahab käia oma vaenlase järel! </p>
<p id="v12"><sup><small>12</small></sup>  Aga mina olen Efraimile roiskumiseks ja Juuda soole mädanikuks! </p>
<p id="v13"><sup><small>13</small></sup>  Kui Efraim nägi oma haigust ja Juuda oma paiset, siis läks Efraim Assurisse ja läkitas suurkuninga juurde; aga tema ei suutnud teha teid terveks ega paisetest ravida! </p>
<p id="v14"><sup><small>14</small></sup>  Sest mina olen Efraimile nagu lõvi ja Juuda soole nagu noor lõukoer: mina, ma murran maha ja lähen, kannan ära, ja päästjat ei ole! </p>
<p id="v15"><sup><small>15</small></sup>  Ma lähen, pöördun tagasi oma asupaika, kuni nad kahetsevad ja otsivad minu palet; oma kitsikuses nad otsivad mind! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Hosea/4">Hoosea - Peatükk 4</a></td>
        <td><a href="/et/Bible/Hosea/Index">Indeks</a></td>
        <td><a href="/et/Bible/Hosea/6">Hoosea - Peatükk 6</a></td>
      </tr>
    </tbody>
  </table>
</figure>
