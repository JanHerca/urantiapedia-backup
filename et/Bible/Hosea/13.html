<!--
title: Hoosea - Peatükk 13
description: 
published: true
date: 2022-10-6T9:46:8Z
tags: bible, bible—hosea
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Hosea/12">Hoosea - Peatükk 12</a></td>
        <td><a href="/et/Bible/Hosea/Index">Indeks</a></td>
        <td><a href="/et/Bible/Hosea/14">Hoosea - Peatükk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Efraim rääkis, tekkis hirm, ta oli ülistatud Iisraelis; aga ta sai Baali pärast süüdlaseks ja pidi surema! </p>
<p id="v2"><sup><small>2</small></sup>  Nüüd nad teevad edasi pattu ja valmistavad enestele oma hõbedast valatud kujud, ebajumalate kujud oma kujutluse järgi, kõik sepatöö! Nad ütlevad: „Ohverdage neile!” Inimesed suudlevad vasikaid! </p>
<p id="v3"><sup><small>3</small></sup>  Seepärast nad on nagu hommikune pilv, nagu kaste, mis varakult kaob, nagu aganad, mis rehealusest tuulatakse, nagu unkast väljuv suits! </p>
<p id="v4"><sup><small>4</small></sup>  Aga mina olen Jehoova, su Jumal, Egiptusemaalt alates; sa ei tohi tunda minu kõrval muud jumalat ja ei ole muud päästjat kui mina! </p>
<p id="v5"><sup><small>5</small></sup>  Mina tundsin sind kõrbes, palavikutõve maal! </p>
<p id="v6"><sup><small>6</small></sup>  Kui nad karjas käisid, sai nende kõht täis; kui nende kõht sai täis, läks nende süda ülbeks - sellepärast nad unustasid mind! </p>
<p id="v7"><sup><small>7</small></sup>  Aga minust sai neile otsekui noor lõukoer, ma luuran tee ääres nagu panter! </p>
<p id="v8"><sup><small>8</small></sup>  Ma tulen neile kallale nagu karu, kellelt pojad on röövitud, ja ma rebestan nende rinnakorvi; koerad söövad neid siis seal ja metselajad kisuvad lõhki! </p>
<p id="v9"><sup><small>9</small></sup>  Mina hävitan sind, Iisrael! Kuigi minus oli su abi! </p>
<p id="v10"><sup><small>10</small></sup>  Kus on siis su kuningas, et ta sind päästaks kõigis su linnades, ja su kohtumõistjad, kelle puhul sa ütlesid: „Anna mulle kuningas ja vürste!”? </p>
<p id="v11"><sup><small>11</small></sup>  Oma vihas ma annan sulle kuninga ja oma raevus ma võtan ta ära! </p>
<p id="v12"><sup><small>12</small></sup>  Efraimi süütegu on kokku seotud, tema patt on tallele pandud! </p>
<p id="v13"><sup><small>13</small></sup>  Tema pärast tulevad sünnitusvalud: ta on mõistmatu laps, sest ta ei asu õigel ajal emakasuudmesse! </p>
<p id="v14"><sup><small>14</small></sup>  Kas peaksin nad vabastama põrgu käest? Kas peaksin nad lunastama surmast? Surm, kus on su okkad? Põrguhaud, kus on su astel? Kaastunne on peidus mu silme eest! </p>
<p id="v15"><sup><small>15</small></sup>  Kuigi ta tarnade keskel on viljakas, tuleb idatuul, tõuseb kõrbest Jehoova tuul: tema kaev kuivab ja allikas taheneb; riisutakse varandus, kõik väärtasjad! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Hosea/12">Hoosea - Peatükk 12</a></td>
        <td><a href="/et/Bible/Hosea/Index">Indeks</a></td>
        <td><a href="/et/Bible/Hosea/14">Hoosea - Peatükk 14</a></td>
      </tr>
    </tbody>
  </table>
</figure>
