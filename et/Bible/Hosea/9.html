<!--
title: Hoosea - Peatükk 9
description: 
published: true
date: 2022-10-6T9:46:8Z
tags: bible, bible—hosea
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Hosea/8">Hoosea - Peatükk 8</a></td>
        <td><a href="/et/Bible/Hosea/Index">Indeks</a></td>
        <td><a href="/et/Bible/Hosea/10">Hoosea - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ära rõõmutse, Iisrael, ära hõiska nagu teised rahvad, sest sa oled hoora viisil lahkunud oma Jumalast, oled armastanud hoora palka kõigis vilja rehealuseis! </p>
<p id="v2"><sup><small>2</small></sup>  Rehealune ja surutõrs neid ei toida ja viinavirre osutub petlikuks! </p>
<p id="v3"><sup><small>3</small></sup>  Nad ei saa jääda Jehoova maale, vaid Efraim läheb tagasi Egiptusesse ja nad peavad Assuris sööma roojast! </p>
<p id="v4"><sup><small>4</small></sup>  Enam nad ei kalla Jehoovale viina ega valmista temale tapaohvreid; nende leib on nagu leinaleib: kõik, kes seda söövad, rüvetavad endid; sest leiba on neil ainult eneste jaoks, Jehoova kotta seda ei tule! </p>
<p id="v5"><sup><small>5</small></sup>  Mida te teete pühade ajal, Jehoova-püha päeval? </p>
<p id="v6"><sup><small>6</small></sup>  Jah, vaata, nad lähevad Assurisse, neid kogub Egiptus, neid matab Memfis; umbrohi pärib nende hõbeasjad, nende telkides on ohakad! </p>
<p id="v7"><sup><small>7</small></sup>  Karistuse päevad tulevad, kättemaksu päevad tulevad, Iisrael saab seda tunda! „Prohvet on rumal, vaimumees on hull!” Et su süü on suur, siis on ka vaen suur! </p>
<p id="v8"><sup><small>8</small></sup>  Efraim luurab prohvetit, kes on oma Jumalaga! Kõigi ta teede peal on linnupüüdja pael, ta Jumala kojas on vaenulikkus! </p>
<p id="v9"><sup><small>9</small></sup>  Nad on sügavalt laostunud, otsekui Gibea päevil; aga tema mäletab nende süüd, karistab nende patte! </p>
<p id="v10"><sup><small>10</small></sup>  Nagu viinamarju kõrbes leidsin ma Iisraeli; nagu varajasi marju noorel viigipuul, nägin ma teie vanemaid! Aga nad tulid Baal-Peori, pühendasid endid Häbile ja muutusid põlastusväärseiks nagu see, keda nad armastasid! </p>
<p id="v11"><sup><small>11</small></sup>  Efraim - linnuna lendab nende au, enam ei ole sünnitust, rasedust ega eostust! </p>
<p id="v12"><sup><small>12</small></sup>  Kui nad siiski kasvataksid oma lapsed suureks, teeksin mina nad lastetuks, inimestest lahti! Tõesti, häda neile, kui ma lahkun nende juurest! </p>
<p id="v13"><sup><small>13</small></sup>  Efraimi lapsed, nagu ma näen, on määratud jahisaagiks, Efraim peab viima oma lapsed tapja kätte! </p>
<p id="v14"><sup><small>14</small></sup>  Anna neile, Jehoova, mida sa pidid andma: anna neile viljatu rüpp ja kuivetunud rinnad! </p>
<p id="v15"><sup><small>15</small></sup>  Kõik nende kurjus on Gilgalis, sest seal ma hakkasin neid vihkama! Nende kurjade tegude pärast ma ajan nad ära oma kojast! Ma ei armasta neid enam: kõik nende vürstid on tõrksad! </p>
<p id="v16"><sup><small>16</small></sup>  Efraim lüüakse maha, nende juur kuivab, nad ei kanna vilja! Kui nad siiski sünnitaksid, surmaksin mina nende kalli ihuvilja! </p>
<p id="v17"><sup><small>17</small></sup>  Minu Jumal hülgab nad, sest nad ei kuula teda! Neist saavad põgenikud paganate seas! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Hosea/8">Hoosea - Peatükk 8</a></td>
        <td><a href="/et/Bible/Hosea/Index">Indeks</a></td>
        <td><a href="/et/Bible/Hosea/10">Hoosea - Peatükk 10</a></td>
      </tr>
    </tbody>
  </table>
</figure>
