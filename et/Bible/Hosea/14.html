<!--
title: Hoosea - Peatükk 14
description: 
published: true
date: 2023-11-8T20:21:2Z
tags: bible, bible—hosea
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Hosea/13">
          <span class="mdi mdi-arrow-left-drop-circle"></span><span class="pl-2">Hoosea - Peatükk 13</span>
        </a>
        </td>
        <td>
        <a href="/et/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Samaaria peab kandma karistust, sest ta on vastu pannud oma Jumalale: nad langevad mõõga läbi, nende lapsed rebitakse tükkideks ja nende rasedad lõigatakse lõhki! </p>
<h2> Meeleparandajaile tõotatakse armu </h2>
<p id="v2"><sup><small>2</small></sup>  Pöördu, Iisrael, Jehoova, oma Jumala juurde, sest sa oled komistanud omaenese süü läbi! </p>
<p id="v3"><sup><small>3</small></sup>  Võtke enestega ühes sõnad ja pöörduge Jehoova poole, öelge temale: „Anna andeks kõik süü, võta vastu, mis on hea! Me toome oma huulte vilja! </p>
<p id="v4"><sup><small>4</small></sup>  Assur ei päästa meid, me ei taha sõita hobuste seljas ja me ei ütle enam oma kätetööle: „Meie jumal!” sest sinu juures leiab halastust ka vaenelaps!” </p>
<p id="v5"><sup><small>5</small></sup>  Mina parandan nende taganemise, ma armastan neid heast meelest, sest mu viha pöördub ära nende pealt! </p>
<p id="v6"><sup><small>6</small></sup>  Ma olen Iisraelile nagu kaste: tema õitseb nagu lilleke ja juurdub otsekui Liibanoni mets! </p>
<p id="v7"><sup><small>7</small></sup>  Tema võsud levivad, tal on otse õlipuu väärikus ja Liibanoni lõhn! </p>
<p id="v8"><sup><small>8</small></sup>  Nad pöörduvad tagasi, elavad minu varju all, kasvatavad vilja ja õitsevad nagu viinapuu! Tema on kuulus nagu Liibanoni viin! </p>
<p id="v9"><sup><small>9</small></sup>  Mis on Efraimil veel tegemist ebajumalatega? Mina võtan kuulda ja juhin teda! Mina olen nagu haljendav küpress: minult tuleb sinu vili! </p>
<p id="v10"><sup><small>10</small></sup>  Kes on tark, mõistku seda; kes on mõistlik, võtku teatavaks; sest Jehoova teed on õiged: õiged käivad nende peal, aga üleastujad komistavad!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Hosea/13">
          <span class="mdi mdi-arrow-left-drop-circle"></span><span class="pl-2">Hoosea - Peatükk 13</span>
        </a>
        </td>
        <td>
        <a href="/et/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
