<!--
title: Hoosea - Peatükk 2
description: 
published: true
date: 2023-11-8T20:21:2Z
tags: bible, bible—hosea
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Hosea/1">
          <span class="mdi mdi-arrow-left-drop-circle"></span><span class="pl-2">Hoosea - Peatükk 1</span>
        </a>
        </td>
        <td>
        <a href="/et/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Hosea/3">
          <span class="pr-2">Hoosea - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga ükskord on Iisraeli lapsi arvuliselt nagu mereliiva, mida ei saa mõõta ega lugeda; ja selle asemel et neile öeldi: „Teie ei ole minu rahvas!” öeldakse neile: „Elava Jumala lapsed!” </p>
<p id="v2"><sup><small>2</small></sup>  Siis kogunevad ühtekokku Juuda lapsed ja Iisraeli lapsed, panevad ühe endile peaks ja vallutavad maa, sest Jisreeli päev on suur! </p>
<h2> Jehoova armastab siiski oma truuduseta rahvast </h2>
<p id="v3"><sup><small>3</small></sup>  Öelge oma vendadele: „Minu rahvas!” ja oma õdedele: „Teie peale on halastatud!” </p>
<p id="v4"><sup><small>4</small></sup>  Riielge oma emaga, riielge, sest ta ei ole minu naine ega ole mina tema mees! Ta eemaldagu oma näost oma hooratööd ja oma rindade vahelt oma abielurikkumised, </p>
<p id="v5"><sup><small>5</small></sup>  et ma ei kooriks teda alasti ega paneks teda seisma, nagu ta oli oma sündimise päeval; et ma ei teeks teda kõrbeks, ei paneks teda põudse maa sarnaseks ega tapaks teda januga! </p>
<p id="v6"><sup><small>6</small></sup>  Ja ma ei halasta tema laste peale, sest need on sohilapsed! </p>
<p id="v7"><sup><small>7</small></sup>  Jah, nende ema on teinud hooratööd, kes neid kandis oma ihus, on elanud häbiväärselt; sest ta ütles: „Ma käin oma armastajate järel, kes annavad mulle leiba ja vett, villu ja linu, õli ja jooki!” </p>
<p id="v8"><sup><small>8</small></sup>  Seepärast, vaata, ma tõkestan kibuvitstega tema tee ja ehitan temale müüri, et ta ei leiaks oma radu! </p>
<p id="v9"><sup><small>9</small></sup>  Ja ta ajab taga oma armukesi, aga ei saa neid kätte; ta otsib neid, aga ei leia. Siis ta ütleb: „Ma lähen ja pöördun tagasi oma esimese mehe juurde, sest mul oli siis parem kui nüüd!” </p>
<p id="v10"><sup><small>10</small></sup>  Aga ta ei tea, et mina andsin temale vilja, viina ja õli, andsin temale palju hõbedat ja kulda, millest nad tegid Baali! </p>
<p id="v11"><sup><small>11</small></sup>  Seepärast ma võtan tagasi oma vilja, kui selle aeg on käes, ja oma viina vastaval ajal; ma kisun ära oma villa ja lina, mis pidid katma tema alastust! </p>
<p id="v12"><sup><small>12</small></sup>  Nüüd ma paljastan tema häbeme ta armukeste silme ees ja ükski ei päästa teda minu käest! </p>
<p id="v13"><sup><small>13</small></sup>  Ma lõpetan kõik ta rõõmu, tema pidustused, noorkuud ja hingamispäevad ja kõik ta pühad! </p>
<p id="v14"><sup><small>14</small></sup>  Ja ma hävitan tema viina- ja viigipuud, mille kohta ta ütles: „Need on minu kingitused, mis mu armukesed mulle on andnud!” Mina teen need metsikuks ja metselajad söövad neist! </p>
<p id="v15"><sup><small>15</small></sup>  Ja ma karistan teda päevade pärast, mis kuulusid baalidele, mil ta suitsutas neile, ehtis ennast oma rõngaste ja ehetega ning läks järele oma armukestele, aga unustas mind, ütleb Jehoova! </p>
<p id="v16"><sup><small>16</small></sup>  Seepärast, vaata, meelitan mina teda, viin ta kõrbe ja räägin tema meele järgi! </p>
<p id="v17"><sup><small>17</small></sup>  Sealt alates annan ma temale ta viinamäed ja lootuse ukseks Aakori oru; siis ta läheb sinna, nagu oma nooruspäevil, nagu siis, kui ta tuli Egiptusemaalt! </p>
<p id="v18"><sup><small>18</small></sup>  Sel päeval, ütleb Jehoova, sa hüüad mind: „Minu mees!” ega hüüa mind enam: „Minu Baal!” </p>
<p id="v19"><sup><small>19</small></sup>  Ma kõrvaldan tema suust baalide nimed ja enam ei meenutata neid nimepidi! </p>
<p id="v20"><sup><small>20</small></sup>  Ja sel päeval ma teen nende heaks lepingu metsloomade, taeva lindude ja maa roomajatega; ammu, mõõga ja sõja ma murran maalt ja nad võivad elada julgesti! </p>
<p id="v21"><sup><small>21</small></sup>  Ja ma kihlan sind enesele igaveseks ajaks; ma kihlan sind enesele õiguse ja kohtu pärast, armastuse ja halastuse pärast! </p>
<p id="v22"><sup><small>22</small></sup>  Ma kihlan sind enesele usu pärast ja sina pead tundma Jehoovat! </p>
<p id="v23"><sup><small>23</small></sup>  Sel päeval ma kuulan, ütleb Jehoova: mina kuulan taevaid ja need kuulavad maad; </p>
<p id="v24"><sup><small>24</small></sup>  maa kuulab vilja, viina ja õli ja need kuulavad Jisreeli! </p>
<p id="v25"><sup><small>25</small></sup>  Ja mina külvan teda enesele sellel maal, halastan Lo-Ruhama peale ja ütlen Lo-Ammile: „Sina oled minu rahvas!” ja tema ütleb: „Minu Jumal!”” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Hosea/1">
          <span class="mdi mdi-arrow-left-drop-circle"></span><span class="pl-2">Hoosea - Peatükk 1</span>
        </a>
        </td>
        <td>
        <a href="/et/Bible/Hosea/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Hosea/3">
          <span class="pr-2">Hoosea - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
