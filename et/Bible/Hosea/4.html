<!--
title: Hoosea - Peatükk 4
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Hosea/3">Hoosea - Peatükk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Hosea/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Hosea/5">Hoosea - Peatükk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  „Kuulge Jehoova sõna, Iisraeli lapsed, sest Jehooval on maa elanikega riid, sellepärast et maal ei ole tõsidust, armastust ega ka mitte Jumala tundmist! </p>
<p id="v2"><sup><small>2</small></sup>  Sajatatakse ja valetatakse, tapetakse ja varastatakse, rikutakse abielu ja murtakse sisse ning veresüü järgneb veresüüle! </p>
<p id="v3"><sup><small>3</small></sup>  Sellepärast leinab maa ja närbuvad kõik, kes seal elavad, metsloomad, taeva linnud ja mere kaladki võetakse ära! </p>
<p id="v4"><sup><small>4</small></sup>  Ometi ärgu ükski sõidelgu ja ärgu ükski laitku! Aga sinuga, preester, ma riidlen, </p>
<p id="v5"><sup><small>5</small></sup>  et sa komistaksid päeval ja ühes sinuga komistaks prohvetki öösel; ja ma hukkan su ema! </p>
<p id="v6"><sup><small>6</small></sup>  Mu rahvas hukkub tarkuse puudusel; et sa põlgad tarkust, siis põlgan mina sind: sa ei või olla mu preester! Ja et sa oled unustanud oma Jumala käsuõpetuse, siis unustan minagi su lapsed! </p>
<p id="v7"><sup><small>7</small></sup>  Mida rohkem neid on, seda rohkem nad teevad pattu mu vastu! Ma muudan nende au häbiks! </p>
<p id="v8"><sup><small>8</small></sup>  Nad toituvad mu rahva patust ja nende hing himustab tema süütegu! </p>
<p id="v9"><sup><small>9</small></sup>  Aga nagu rahvaga, nõnda ka preestriga: mina nuhtlen teda ta eluviiside järgi ja tasun temale ta teod! </p>
<p id="v10"><sup><small>10</small></sup>  Nad söövad, aga nende kõhud ei saa täis; nad teevad hooratööd, aga nad ei sigine, sest nad ei ole tähele pannud Jehoovat! </p>
<p id="v11"><sup><small>11</small></sup>  Hooraelu, viin ja viinavirre võtavad mõistuse! </p>
<p id="v12"><sup><small>12</small></sup>  Minu rahvas küsib nõu oma puult ja tema kepp seletab talle; sest hooruse vaim on neid eksitanud ja nad on hoorates lahkunud oma Jumalast! </p>
<p id="v13"><sup><small>13</small></sup>  Nad ohverdavad mägede harjadel ja suitsutavad küngastel tamme, papli või terebindi all, sest selle vari on meeldiv! Seepärast teie tütred teevad hooratööd ja teie miniad rikuvad abielu! </p>
<p id="v14"><sup><small>14</small></sup>  Mina ei karista teie tütreid, et nad teevad hooratööd, ja teie miniaid, et nad rikuvad abielu, sest mehed ise lähevad hooradega kõrvale ja ohverdavad ühes templi pordunaistega; nõnda tallatakse maha mõistmatu rahvas! </p>
<p id="v15"><sup><small>15</small></sup>  Kui sina, Iisrael, teed hooratööd, siis Juuda ärgu saagu süüdlaseks; ärge tulge Gilgalisse ja ärge minge üles Beet-Aavenisse, ja ärge vanduge: „Nii tõesti kui Jehoova elab!” </p>
<p id="v16"><sup><small>16</small></sup>  Sest Iisrael on kangekaelne otsekui kangekaelne lehm; kas Jehoova peaks neid nüüd karjatama nagu tallekesi avaral karjamaal? </p>
<p id="v17"><sup><small>17</small></sup>  Efraim on liitunud ebajumalatega - las ta läheb! </p>
<p id="v18"><sup><small>18</small></sup>  Joomarite seltskond, üha teevad nad hooratööd, nad armastavad häbi rohkem kui oma uhkust! </p>
<p id="v19"><sup><small>19</small></sup>  Tuul mähib neid oma tiibadega! Nad peavad häbenema oma altarite pärast! </p>
