<!--
title: Hoosea - Peatükk 12
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Hosea/11">Hoosea - Peatükk 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Hosea/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Hosea/13">Hoosea - Peatükk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efraim on mind ümbritsenud valega ja Iisraeli sugu pettusega; aga Juuda tunneb veel Jumalat ja on truu Kõigepühamale! </p>
<p id="v2"><sup><small>2</small></sup>  Efraimil on tegemist tuulega ja ta ajab kogu päeva idatuult taga; vale ja vägivald kasvab, Assuriga tehakse leping ja Egiptusesse viiakse õli! </p>
<p id="v3"><sup><small>3</small></sup>  Aga Jehooval on riid Iisraeliga ja ta tahab nuhelda Jaakobit tema eluviiside pärast, tasuda temale ta tegusid mööda! </p>
<p id="v4"><sup><small>4</small></sup>  Emaihus ta haaras oma vennal kannast ja meheeas ta võitles Jumalaga! </p>
<p id="v5"><sup><small>5</small></sup>  Ta võitles ingliga ja võitis, ta nuttis ja anus teda; Peetelis ta leidis tema ja seal ta rääkis temaga - </p>
<p id="v6"><sup><small>6</small></sup>  Jehoova, vägede Jumal, Jehoova on tema nimi: </p>
<p id="v7"><sup><small>7</small></sup>  „Aga sina pöördu tagasi oma telki, hoia osadust ja õigust ja oota alati oma Jumalat!” </p>
<p id="v8"><sup><small>8</small></sup>  Kaupmees, kelle käes on väärad vaekausid, armastab tüssata! </p>
<p id="v9"><sup><small>9</small></sup>  Ja Efraim ütleb: „Ma olen ometi saanud rikkaks, olen saavutanud enesele jõukuse, kõiges mu töövaevas ei leita mulle süütegu, mis oleks patt!” </p>
<p id="v10"><sup><small>10</small></sup>  Aga mina olen Jehoova, su Jumal, Egiptusemaalt alates; ma lasen sind jälle elada telkides nagu meie kohtumispäevil! </p>
<p id="v11"><sup><small>11</small></sup>  Mina olen rääkinud prohvetitele, olen andnud palju nägemusi ja ilmutusi prohvetite läbi! </p>
<p id="v12"><sup><small>12</small></sup>  Kui Gileadis on nurjatust, siis nad hävivad tõesti; kui nad Gilgalis ohverdavad härgi, siis saab ka nende altareist kivihunnikuid põlluvagudel! </p>
<p id="v13"><sup><small>13</small></sup>  Jaakob põgenes Süüria väljadele, Iisrael orjas naise pärast, naise pärast ta hoidis karja! </p>
<p id="v14"><sup><small>14</small></sup>  Aga prohveti läbi tõi Jehoova Egiptusest Iisraeli ja prohvet hoidis teda! </p>
<p id="v15"><sup><small>15</small></sup>  Efraim on kibedasti solvanud; sellepärast jätab tema Issand ta veresüü tema enese peale ja tasub temale ta teotuse eest! </p>
