<!--
title: Hoosea - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Hosea/6">Hoosea - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Hosea/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Hosea/8">Hoosea - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui ma teen Iisraeli terveks, siis saavad avalikuks Efraimi süü ja Samaaria kuriteod; sest nad teevad pettust, varas tungib sisse ja väljas läheb röövjõuk retkele! </p>
<p id="v2"><sup><small>2</small></sup>  Aga nad ei mõtle oma südames, et ma pean meeles kõik nende kuriteod; nüüd piiravad neid nende teod, need on minu palge ees! </p>
<p id="v3"><sup><small>3</small></sup>  Oma kurjusega nad rõõmustavad kuningat ja oma valedega vürste! </p>
<p id="v4"><sup><small>4</small></sup>  Nad kõik on abielurikkujad; nad on nagu küdev küpsetusahi, mille tule pagar jätab kohendamata taigna sõtkumisest hapnemiseni! </p>
<p id="v5"><sup><small>5</small></sup>  Meie kuninga päeval on vürstid hõõguvast viinast haiged! Ta lööb pilkajatega kätt! </p>
<p id="v6"><sup><small>6</small></sup>  Sest nende sisemus on otsekui küpsetusahi, neil põleb süda sees; nende viha hõõgub kogu öö, aga hommikul lööb lõkkele otsekui tuleleek! </p>
<p id="v7"><sup><small>7</small></sup>  Nad kõik on kuumad otsekui küpsetusahi ja nad neelavad oma kohtumõistjaid; kõik nende kuningad on langenud, ükski neist ei hüüa minu poole! </p>
<p id="v8"><sup><small>8</small></sup>  Efraim seguneb rahvaste hulka; Efraim on nagu kook, millel ei ole pööratud teist külge! </p>
<p id="v9"><sup><small>9</small></sup>  Võõrad söövad tema jõu, aga tema ise ei märkagi; temale on puistatud halle juukseid, aga tema ise ei teagi! </p>
<p id="v10"><sup><small>10</small></sup>  Iisraeli kõrkus tunnistab tema enese vastu; nad ei pöördu Jehoova, oma Jumala poole ega otsi teda kõigest hoolimata! </p>
<p id="v11"><sup><small>11</small></sup>  Efraim on otsekui tuvi, kohtlane ja taipamatu; nad kutsuvad Egiptust, nad lähevad Assurisse! </p>
<p id="v12"><sup><small>12</small></sup>  Aga kui nad lähevad, siis ma laotan nende peale oma võrgu, ma toon nad alla nagu taeva linnud; ma karistan neid, nagu nende koguduses on kuulutatud! </p>
<p id="v13"><sup><small>13</small></sup>  Häda neile, sest nad põgenevad minu juurest! Hukatus neile, sest nad astuvad üles minu vastu! Mina tahtsin neid lunastada, aga nemad räägivad mu kohta valet! </p>
<p id="v14"><sup><small>14</small></sup>  Nad ei hüüa südamest minu poole, vaid uluvad oma asemete peal! Nad lõikavad endile leinamärke vilja ja viina pärast, nad mässavad mu vastu! </p>
<p id="v15"><sup><small>15</small></sup>  Mina olen juhtinud ja kinnitanud nende käsivarsi, aga nemad kavatsevad mu vastu kurja! </p>
<p id="v16"><sup><small>16</small></sup>  Nad pöörduvad, aga mitte ülespoole, nad on otsekui lõtv amb! Nende vürstid langevad mõõga läbi oma pilkava keele pärast: sellepärast pilgatakse neid Egiptusemaal! </p>
