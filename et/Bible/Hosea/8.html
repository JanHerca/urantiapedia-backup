<!--
title: Hoosea - Peatükk 8
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Hosea/7">Hoosea - Peatükk 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Hosea/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Hosea/9">Hoosea - Peatükk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Olgu sul pasun suus! Jehoova koja peale otsekui kotkas! Sest nad on rikkunud mu lepingut ja on hakanud vastu mu käsuõpetusele! </p>
<p id="v2"><sup><small>2</small></sup>  Nad kisendavad küll minu poole: „Mu Jumal!” Meie tunneme sind, Iisrael! </p>
<p id="v3"><sup><small>3</small></sup>  Iisrael on hüljanud hea, vaenlane ajab teda taga! </p>
<p id="v4"><sup><small>4</small></sup>  Nad on tõstnud kuningaid, aga mitte minu poolt; nad on tõstnud vürste, aga mina ei teagi; oma hõbedast ja kullast on nad teinud enestele ebajumalaid, et saada hävitatud! </p>
<p id="v5"><sup><small>5</small></sup>  Samaaria! Su vasikas tõugatakse ära! Mu viha põleb nende vastu! Kui kaua on nad võimetud puhastuseks? </p>
<p id="v6"><sup><small>6</small></sup>  Sest Iisraelist on tulnud seegi: sepp on selle teinud, see ei ole jumal, vaid Samaaria vasikas muutub laastudeks! </p>
<p id="v7"><sup><small>7</small></sup>  Jah, nad külvavad tuult ja lõikavad tormi! Kõrrel pole kasvu, see ei tooda jahu; või kui toodabki, siis neelavad selle võõrad! </p>
<p id="v8"><sup><small>8</small></sup>  Iisrael on neelatud! Nüüd on nad paganate seas nagu kõlbmatu astja! </p>
<p id="v9"><sup><small>9</small></sup>  Sest nad on läinud Assurisse nagu üksik metseesel! Efraim on andnud armukingitusi! </p>
<p id="v10"><sup><small>10</small></sup>  Kuigi nad annavad neid paganate seas, kogun ma neid nüüd; varsti nad lakkavad võidmast kuningat ja vürste! </p>
<p id="v11"><sup><small>11</small></sup>  Et Efraim on patu tegemiseks ehitanud palju altareid, siis on altarid saanud temale patuks! </p>
<p id="v12"><sup><small>12</small></sup>  Kuigi ma kirjutan temale väga palju oma seadusi, peetakse neid võõraks asjaks! </p>
<p id="v13"><sup><small>13</small></sup>  Nad armastavad tapaohvrit, ohverdavad liha ja söövad seda; Jehooval pole neist hea meel. Nüüd ta mõtleb nende süüle ja nuhtleb nende patte: nad peavad pöörduma tagasi Egiptusesse! </p>
<p id="v14"><sup><small>14</small></sup>  Iisrael unustas oma Looja ja ehitas paleesid, ka Juuda ehitas palju kindlustatud linnu; aga mina saadan ta linnadesse tule ja see neelab ta suured hooned! </p>
