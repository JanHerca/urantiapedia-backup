<!--
title: Esra raamat - Peatükk 5
description: 
published: true
date: 2022-10-6T9:46:8Z
tags: bible, bible—ezra
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezra/4">Esra raamat - Peatükk 4</a></td>
        <td><a href="/et/Bible/Ezra/Index">Indeks</a></td>
        <td><a href="/et/Bible/Ezra/6">Esra raamat - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga prohvetid Haggai ja Sakarja, Iddo poeg, astusid prohvetlikult üles juutide ees Juudamaal ja Jeruusalemmas Iisraeli Jumala nimel, kes oli üle nende. </p>
<p id="v2"><sup><small>2</small></sup>  Siis Serubbaabel, Sealtieli poeg, ja Jeesua, Joosadaki poeg, võtsid kätte ja hakkasid Jumala koda Jeruusalemmas üles ehitama; ja nendega olid koos Jumala prohvetid, kes neid toetasid. </p>
<p id="v3"><sup><small>3</small></sup>  Sel ajal tulid nende juurde Tatnai, maavalitseja siinpool Frati jõge, ja Setar-Boosnai ja nende kaaslased ning ütlesid neile nõnda: „Kes on teid käskinud seda koda ehitada ja selle müüre valmis teha?” </p>
<p id="v4"><sup><small>4</small></sup>  Siis me ütlesime neile nende meeste nimed, kes seda ehitust ehitasid. </p>
<p id="v5"><sup><small>5</small></sup>  Aga juutide vanemate peal oli nende Jumala silm, ja neid ei takistatud, seni kui ettekanne oli jõudnud Daarjaveseni ja kuni määrus selle kohta oli tulnud tagasi. </p>
<p id="v6"><sup><small>6</small></sup>  Ärakiri kirjast, mille Tatnai, maavalitseja siinpool Frati jõge, ja Setar-Boosnai ning tema kaaslased, ametnikud, kes olid siinpool Frati jõge, läkitasid kuningas Daarjavesele. </p>
<p id="v7"><sup><small>7</small></sup>  Nad läkitasid temale ettekande, ja selles oli kirjutatud nõnda: „Kuningas Daarjavesele palju rahu! </p>
<p id="v8"><sup><small>8</small></sup>  Kuningale saagu teatavaks, et me läksime Juudamaale suure Jumala koja juurde. Seda ehitatakse tahutud kividest ja seina pannakse palke. Tööd tehakse usinasti ja see edeneb nende käes. </p>
<p id="v9"><sup><small>9</small></sup>  Siis me küsisime vanemailt ja ütlesime neile nõnda: Kes on teid käskinud seda koda ehitada ja selle müüre valmis teha? </p>
<p id="v10"><sup><small>10</small></sup>  Ja küsisime neilt ka nende nimesid sinule teatavaks tegemiseks; me tahtsime üles kirjutada meeste nimed, kes on nende peamehed. </p>
<p id="v11"><sup><small>11</small></sup>  Ja nad andsid meile niisuguse vastuse, öeldes: Meie oleme taeva ja maa Jumala sulased ja me ehitame üles selle koja, mis oli ehitatud paljude aastate eest, mille suur Iisraeli kuningas ehitas ja valmis sai. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kuna aga meie vanemad taeva Jumalat vihastasid, siis andis tema nad kaldealase Nebukadnetsari, Paabeli kuninga kätte ja see hävitas selle koja ning viis rahva Paabelisse. </p>
<p id="v13"><sup><small>13</small></sup>  Aga Koorese, Paabeli kuninga esimesel aastal andis kuningas Koores käsu selle Jumala koja ülesehitamiseks. </p>
<p id="v14"><sup><small>14</small></sup>  Ja Jumala koja riistadki, kullast ja hõbedast, mis Nebukadnetsar oli Jeruusalemma templist ära võtnud ja Paabeli templisse viinud, laskis kuningas Koores Paabeli templist võtta ja anda Sesbassari-nimelisele mehele, kelle ta maavalitsejaks oli pannud, </p>
<p id="v15"><sup><small>15</small></sup>  ja ütles temale: Võta need riistad, mine pane need Jeruusalemma templisse! Ja Jumala koda ehitatagu üles endisesse paika! </p>
<p id="v16"><sup><small>16</small></sup>  Siis tuli seesama Sesbassar ja pani Jeruusalemmas Jumala kojale aluse; ja sellest ajast kuni tänaseni on seda ehitatud, aga pole valmis saadud. </p>
<p id="v17"><sup><small>17</small></sup>  Ja kui nüüd kuningas heaks arvab, siis uuritagu seal Paabelis kuninga varakambris järele, kas on nõnda olnud, et kuningas Koores on käskinud selle Jumala koja Jeruusalemmas üles ehitada; ja kuningas läkitagu meile selle asja kohta oma otsus!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezra/4">Esra raamat - Peatükk 4</a></td>
        <td><a href="/et/Bible/Ezra/Index">Indeks</a></td>
        <td><a href="/et/Bible/Ezra/6">Esra raamat - Peatükk 6</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:11-12 <i>Üks Jumal taevas</i>: <a href="/et/The_Urantia_Book/79#p1_9">Ur 79:1.9</a>. </li>
</ol>
</div>
