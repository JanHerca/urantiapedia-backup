<!--
title: Esra raamat - Peatükk 8
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezra/7">Esra raamat - Peatükk 7</a></td>
        <td><a href="/et/Bible/Ezra/Index">Indeks</a></td>
        <td><a href="/et/Bible/Ezra/9">Esra raamat - Peatükk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Need olid perekondade peamehed ja need suguvõsakirjades olijad, kes kuningas Artahsasta valitsemisajal koos minuga Paabelist teele läksid: </p>
<p id="v2"><sup><small>2</small></sup>  Piinehasi poegadest Geersom, Iitamari poegadest Taaniel, Taaveti poegadest Hattus, Sekanja poeg; </p>
<p id="v3"><sup><small>3</small></sup>  Parosi poegadest Sakarja ja koos temaga sada viiskümmend suguvõsakirjas olnud meest; </p>
<p id="v4"><sup><small>4</small></sup>  Pahat-Moabi poegadest Eljoenai, Serahja poeg, ja koos temaga kakssada meest; </p>
<p id="v5"><sup><small>5</small></sup>  Sekanja poegadest: Jahasieli poeg ja koos temaga kolmsada meest; </p>
<p id="v6"><sup><small>6</small></sup>  Aadini poegadest Ebed, Joonatani poeg, ja koos temaga viiskümmend meest; </p>
<p id="v7"><sup><small>7</small></sup>  Eelami poegadest Jesaja, Atalja poeg, ja koos temaga seitsekümmend meest; </p>
<p id="v8"><sup><small>8</small></sup>  Sefatja poegadest Sebadja, Miikaeli poeg, ja koos temaga kaheksakümmend meest; </p>
<p id="v9"><sup><small>9</small></sup>  Joabi poegadest Obadja, Jehieli poeg, ja koos temaga kakssada kaheksateist meest; </p>
<p id="v10"><sup><small>10</small></sup>  Baani poegadest Selomot, Joosifja poeg, ja koos temaga sada kuuskümmend meest; </p>
<p id="v11"><sup><small>11</small></sup>  Beebai poegadest Sakarja, Beebai poeg, ja koos temaga kakskümmend kaheksa meest; </p>
<p id="v12"><sup><small>12</small></sup>  Asgadi poegadest Joohanan, Hakkatani poeg, ja koos temaga sada kümme meest; </p>
<p id="v13"><sup><small>13</small></sup>  Adonikami poegadest viimastena tulnud - nende nimed olid Elifelet, Jeiel ja Semaja, ja koos nendega kuuskümmend meest; </p>
<p id="v14"><sup><small>14</small></sup>  Bigvai poegadest Uutai ja Sabbud ja koos nendega seitsekümmend meest. </p>
<p id="v15"><sup><small>15</small></sup>  Ma kogusin nad jõe äärde, mis Ahava poole voolab, ja me olime seal kolm päeva leeris; aga kui ma vaatlesin rahvast ja preestreid, siis ei leidnud ma seal ühtegi Leevi poegadest. </p>
<p id="v16"><sup><small>16</small></sup>  Siis ma läkitasin peamehed Elieseri, Arieli, Semaja, Elnatani, Jaaribi, Elnatani, Naatani, Sakarja ja Mesullami ning õpetajad Joojaribi ja Elnatani </p>
<p id="v17"><sup><small>17</small></sup>  ning käskisin neid minna Iddo juurde, kes oli peamees Kaasifja paikkonnas; ma panin neile suhu sõnad, mis nad pidid rääkima Iddole ja tema vennale, kes asusid Kaasifja paikkonnas, et nad saadaksid meile teenreid meie Jumala koja jaoks. </p>
<p id="v18"><sup><small>18</small></sup>  Ja nad saatsid meile, kuna meie Jumala hea käsi oli meie peal, ühe aruka mehe, Iisraeli poja Leevi poja Mahli poegadest, Seerebja, tema pojad ja vennad - kaheksateist meest; </p>
<p id="v19"><sup><small>19</small></sup>  ja Hasabja ja koos temaga Jesaja, Merari poegadest, tema vennad ja nende pojad - kakskümmend; </p>
<p id="v20"><sup><small>20</small></sup>  ja templisulastest, keda Taavet ja vürstid olid pannud leviite teenima, kakssada kakskümmend templisulast, kõik nimeliselt mainitud. </p>
<p id="v21"><sup><small>21</small></sup>  Ja ma kuulutasin seal Ahava jõe ääres paastu, et me alandaksime iseendid oma Jumala ees ja paluksime temalt õnnelikku teekonda enestele ja oma lastele ja kogu oma varale. </p>
<p id="v22"><sup><small>22</small></sup>  Sest mul oli häbi kuningalt küsida sõjaväge ja ratsanikke, et need kaitseksid meid teekonnal vaenlaste vastu, vaid me rääkisime kuningaga ja ütlesime: „Meie Jumala käsi on heana kõigi peal, kes teda otsivad, aga tema võim ja viha on kõigi vastu, kes tema hülgavad.” <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Nõnda me paastusime ja otsisime selles asjas abi oma Jumalalt, ja tema kuulis meie palvet. </p>
<p id="v24"><sup><small>24</small></sup>  Ja ma valisin ülemaist preestreist kaksteist, lisaks Serebja, Hasabja ja koos nendega kümme nende vendadest. </p>
<p id="v25"><sup><small>25</small></sup>  Siis ma vaagisin neile hõbeda ja kulla ja riistad, tõstelõivu meie Jumala kojale, mis kuningas ja tema nõuandjad ja vürstid ning kogu seal olev Iisrael olid andnud. </p>
<p id="v26"><sup><small>26</small></sup>  Ma vaagisin neile kätte kuussada viiskümmend talenti hõbedat, saja talendi eest hõberiistu ja sada talenti kulda; </p>
<p id="v27"><sup><small>27</small></sup>  kakskümmend kuldkarikat, tuhat adarkoni väärt, ja kaks hästi hiilgavat vaskriista, kallid nagu kuld. </p>
<p id="v28"><sup><small>28</small></sup>  Ja ma ütlesin neile: „Teie olete pühitsetud Issandale, nõndasamuti on pühitsetud ka riistad; hõbe ja kuld on vabatahtlik and Issandale, teie vanemate Jumalale. </p>
<p id="v29"><sup><small>29</small></sup>  Valvake ja hoidke neid, kuni te need vaete ülemate preestrite ja leviitide ning Iisraeli perekondade peameeste ees Jeruusalemmas Issanda koja kambritesse!” </p>
<p id="v30"><sup><small>30</small></sup>  Siis võtsid preestrid ja leviidid vastu vaetud hõbeda ja kulla ning riistad, et viia need Jeruusalemma meie Jumala kotta. </p>
<p id="v31"><sup><small>31</small></sup>  Ja me läksime Ahava jõe äärest teele esimese kuu kaheteistkümnendal päeval, et minna Jeruusalemma; meie Jumala käsi oli meie peal ja ta päästis meid vaenlaste ja teeröövlite käest. </p>
<p id="v32"><sup><small>32</small></sup>  Ja me tulime Jeruusalemma ning viibisime seal kolm päeva. </p>
<p id="v33"><sup><small>33</small></sup>  Aga neljandal päeval vaeti hõbe ja kuld ning riistad meie Jumala kotta, preester Meremoti, Uurija poja kätte; ja koos temaga oli Eleasar, Piinehasi poeg; ja koos nendega olid leviidid Joosabad, Jeesua poeg, ja Nooadja, Binnui poeg. </p>
<p id="v34"><sup><small>34</small></sup>  Kõik loeti ja vaeti üle ja kõik, mis vaeti, pandi siis kirja. </p>
<p id="v35"><sup><small>35</small></sup>  Vangist tulnud asumiselesaadetud ohverdasid põletusohvriks Iisraeli Jumalale kaksteist härjavärssi kogu Iisraeli eest, üheksakümmend kuus jäära, seitsekümmend seitse oinastalle ja kaksteist patuohvri sikku - kõik põletusohvriks Issandale. </p>
<p id="v36"><sup><small>36</small></sup>  Ja nad andsid kuninga käsu üle kuninga asehaldureile ja maavalitsejaile siinpool Frati jõge, ja need aitasid rahvast ning Jumala koda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezra/7">Esra raamat - Peatükk 7</a></td>
        <td><a href="/et/Bible/Ezra/Index">Indeks</a></td>
        <td><a href="/et/Bible/Ezra/9">Esra raamat - Peatükk 9</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 8:22 <i>Jumala vägi</i>: <a href="/et/The_Urantia_Book/96#p6_3">Ur 96:6.3</a>. </li>
</ol>
</div>
