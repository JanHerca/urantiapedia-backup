<!--
title: Esra raamat - Peatükk 7
description: 
published: true
date: 2023-11-8T20:21:2Z
tags: bible, bible—ezra
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ezra/6">
          <span class="mdi mdi-arrow-left-drop-circle"></span><span class="pl-2">Esra raamat - Peatükk 6</span>
        </a>
        </td>
        <td>
        <a href="/et/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezra/8">
          <span class="pr-2">Esra raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pärast neid sündmusi, Pärsia kuninga Artahsasta valitsemisajal, tuli Esra, Seraja poeg, kes oli Asarja poeg, kes oli Hilkija poeg, </p>
<p id="v2"><sup><small>2</small></sup>  kes oli Sallumi poeg, kes oli Saadoki poeg, kes oli Ahituubi poeg, </p>
<p id="v3"><sup><small>3</small></sup>  kes oli Amarja poeg, kes oli Asarja poeg, kes oli Merajoti poeg, </p>
<p id="v4"><sup><small>4</small></sup>  kes oli Serahja poeg, kes oli Ussi poeg, kes oli Bukki poeg, </p>
<p id="v5"><sup><small>5</small></sup>  kes oli Abisua poeg, kes oli Piinehasi poeg, kes oli Eleasari poeg, kes oli ülempreester Aaroni poeg - </p>
<p id="v6"><sup><small>6</small></sup>  see Esra tuli Paabelist üles. Tema oli kirjatundja, vilunud Moosese Seaduses, mille Issand, Iisraeli Jumal, oli andnud. Ja kuningas andis temale kõik, mis ta soovis, kuna Issanda, tema Jumala käsi oli ta peal. </p>
<p id="v7"><sup><small>7</small></sup>  Ka osa Iisraeli lastest, preestritest ja leviitidest, lauljatest ja väravahoidjatest ja templisulastest, tuli üles Jeruusalemma kuningas Artahsasta seitsmendal aastal. </p>
<p id="v8"><sup><small>8</small></sup>  Ja tema tuli Jeruusalemma viiendas kuus, kuninga seitsmendal aastal, </p>
<p id="v9"><sup><small>9</small></sup>  sest esimese kuu esimesel päeval algas Paabelist minek ja viienda kuu esimesel päeval jõudis ta Jeruusalemma, kuna tema Jumala hea käsi oli ta peal. </p>
<p id="v10"><sup><small>10</small></sup>  Sest Esra oli oma südant valmistanud Issanda Seadust nõudma ja täitma, et õpetada Iisraelis seadust ja õigust. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ja see on ärakiri kirjast, mille kuningas Artahsasta andis preester Esrale, kirjatundjale, kes tundis Issanda käsusõnu ja tema seadusi Iisraelile: </p>
<p id="v12"><sup><small>12</small></sup>  „Artahsasta, kuningate kuningas, preester Esrale, taeva Jumala seadusetundjale, ja nõnda edasi. Ja nüüd - </p>
<p id="v13"><sup><small>13</small></sup>  minu poolt on antud käsk, et minu kuningriigis iga Iisraeli rahva liige ja selle preestrid ja leviidid, kes tahavad Jeruusalemma minna, võivad minna koos sinuga, </p>
<p id="v14"><sup><small>14</small></sup>  sest sina oled kuninga ja tema seitsme nõuandja poolt läkitatud toimetama uurimist Juuda ja Jeruusalemma kohta vastavalt oma Jumala seadusele, mis su käes on, </p>
<p id="v15"><sup><small>15</small></sup>  ja viima sinna hõbedat ja kulda, mida kuningas ja tema nõuandjad hea meelega on andnud Iisraeli Jumalale, kelle eluase on Jeruusalemmas, </p>
<p id="v16"><sup><small>16</small></sup>  nõndasamuti kõike hõbedat ja kulda, mida sa saad kogu Paabeli maakonnast koos rahva ja preestrite vabatahtliku anniga, mida nad annavad teie Jumala koja heaks Jeruusalemmas. </p>
<p id="v17"><sup><small>17</small></sup>  Osta siis selle raha eest usinasti härgi, jäärasid ja tallesid ning nende juurde kuuluvaid roa- ja joogiohvreid, ja ohverda neid teie Jumala koja altaril Jeruusalemmas! </p>
<p id="v18"><sup><small>18</small></sup>  Ja mida sina ja su vennad heaks arvate teha ülejäänud hõbeda ja kullaga, seda tehke oma Jumala tahte järgi! </p>
<p id="v19"><sup><small>19</small></sup>  Ja riistad, mis sulle antakse teenistuse jaoks su Jumala kojas, anna kõik üle Jumala ees Jeruusalemmas! </p>
<p id="v20"><sup><small>20</small></sup>  Ja su Jumala koja muuks tarviduseks, mis sul tuleb rahuldada, võid sa anda kuninga varakambrist. </p>
<p id="v21"><sup><small>21</small></sup>  Ja mina, kuningas Artahsasta, annan käsu kõigile varahoidjaile teisel pool Frati jõge: kõik, mida preester Esra, taeva Jumala seadusetundja, teilt nõuab, tuleb täpselt täita: </p>
<p id="v22"><sup><small>22</small></sup>  hõbedat kuni sada talenti, nisu kuni sada koori, veini kuni sada batti ja õli kuni sada batti, aga soola piiramatult. </p>
<p id="v23"><sup><small>23</small></sup>  Kõike, mida taeva Jumal käsib, tehtagu taeva Jumala koja jaoks hoolega, sest miks peaks viha tulema kuninga ja tema poegade riigi peale? </p>
<p id="v24"><sup><small>24</small></sup>  Ja teile tehakse teatavaks, et ühegi preestri, leviidi, laulja, väravahoidja, templisulase või muu Jumala koja teenri peale ei ole lubatud panna maksu, tolli ega muud koormist. </p>
<p id="v25"><sup><small>25</small></sup>  Ja sina, Esra, pane oma Jumala tarkust mööda, mis su käes on, kohtumõistjaid ja õigusetundjaid, kes kohut mõistaksid kogu rahvale teisel pool Frati jõge, kõigile, kes tunnevad sinu Jumala seadusi; aga neid, kes ei tunne, õpetage! </p>
<p id="v26"><sup><small>26</small></sup>  Ja igaühele, kes ei tee sinu Jumala seaduse ja kuninga seaduse järgi, mõistetagu täpselt kohut, olgu surmaks või pagendamiseks, rahakaristuseks või vangistuseks!” </p>
<p id="v27"><sup><small>27</small></sup>  Kiidetud olgu Issand, meie vanemate Jumal, kes pani kuningale südame peale Issanda koda Jeruusalemmas toredaks teha </p>
<p id="v28"><sup><small>28</small></sup>  ja kes pööras minu poole kuninga ja tema nõuandjate ja kõigi kuninga vägevate vürstide heatahtlikkuse! Nõnda ma sain kinnituse, et Issanda, mu Jumala käsi oli mu peal, ja ma kogusin Iisraelist peamehed, et need läheksid teele koos minuga. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ezra/6">
          <span class="mdi mdi-arrow-left-drop-circle"></span><span class="pl-2">Esra raamat - Peatükk 6</span>
        </a>
        </td>
        <td>
        <a href="/et/Bible/Ezra/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezra/8">
          <span class="pr-2">Esra raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:10 <i>Esra: seadusest kinnipidamine</i>: <a href="/et/The_Urantia_Book/97#p8_3">Ur 97:8.3</a>. </li>
</ol>
</div>
