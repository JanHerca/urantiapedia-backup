<!--
title: Esra raamat - Peatükk 6
description: 
published: true
date: 2022-10-6T9:46:8Z
tags: bible, bible—ezra
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezra/5">Esra raamat - Peatükk 5</a></td>
        <td><a href="/et/Bible/Ezra/Index">Indeks</a></td>
        <td><a href="/et/Bible/Ezra/7">Esra raamat - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis kuningas Daarjaves käskis järele uurida varakambreis, kuhu raamatud Paabelis olid pandud. </p>
<p id="v2"><sup><small>2</small></sup>  Ja Ahmeta linnas Meedia maakonnas leiti üks rullraamat, ja selles oli kirjutatud: „Meelespidamiseks. </p>
<p id="v3"><sup><small>3</small></sup>  Kuningas Koorese esimesel aastal andis kuningas Koores käsu Jumala koja kohta Jeruusalemmas: koda tuleb üles ehitada kui paik, kus ohverdatakse ohvreid, ja selle alused peavad kindlad olema; selle kõrgus olgu kuuskümmend küünart ja laius kuuskümmend küünart; </p>
<p id="v4"><sup><small>4</small></sup>  kolm kihti tahutud kividest ja üks kiht uutest palkidest; kulud tasutagu kuningakojast! </p>
<p id="v5"><sup><small>5</small></sup>  Ka Jumala koja riistad, kullast ja hõbedast, mis Nebukadnetsar Jeruusalemma templist ära võttis ja Paabelisse viis, tuleb tagasi anda, et need pandaks oma kohale Jeruusalemma templisse ja Jumala kotta.” </p>
<p id="v6"><sup><small>6</small></sup>  - „Ja nüüd, Tatnai, maavalitseja teisel pool Frati jõge, Setar-Boosnai ja teie kaaslased, ametnikud teisel pool Frati jõge, hoiduge sealt eemale! </p>
<p id="v7"><sup><small>7</small></sup>  Ärge segage Jumala koja tööd! Las juutide maavalitseja ja juutide vanemad ehitavad Jumala koja selle paika! </p>
<p id="v8"><sup><small>8</small></sup>  Ja mina annan käsu selle kohta, mis teil tuleb teha nende juutide vanemate heaks selle Jumala koja ehitamisel: kuninglikest tuludest, see on maksudest teisel pool Frati jõge, antagu neile meestele täpselt ja viivitamata, mis kuludeks vajalik! </p>
<p id="v9"><sup><small>9</small></sup>  Ja mis neil on tarvis - noori härgi, jäärasid ja tallesid põletusohvriks taeva Jumalale, nisu, soola, veini ja õli, nii palju kui preestrid Jeruusalemmas küsivad, antagu neile iga päev, ilma et midagi puuduks, </p>
<p id="v10"><sup><small>10</small></sup>  et nad saaksid tuua suitsutusohvri taeva Jumalale ja palvetada kuninga ja tema poegade elu pärast. </p>
<p id="v11"><sup><small>11</small></sup>  Ja mina annan käsu, et kes iganes seda korraldust muudab, selle kojast kistakse palk välja ja ta puuakse selle külge; ja tema koda tehakse selle pärast rusuhunnikuks. </p>
<p id="v12"><sup><small>12</small></sup>  Ja Jumal, kes on pannud oma nime sinna elama, paisaku maha kõik kuningad ja rahvad, kes sirutavad oma käe selle muutmiseks, et hävitada seda Jumala koda Jeruusalemmas! Mina, Daarjaves, olen andnud selle käsu. Seda täidetagu täpselt!” </p>
<p id="v13"><sup><small>13</small></sup>  Siis tegid Tatnai, maavalitseja teisel pool Frati jõge, Setar-Boosnai ja nende kaaslased täpselt nõnda, nagu kuningas Daarjaves käsu oli läkitanud. </p>
<p id="v14"><sup><small>14</small></sup>  Ja juutide vanemad ehitasid ning töö edenes neil prohvet Haggai ja Sakarja, Iddo poja kuulutuse toetusel; ja nad ehitasid ning said selle valmis Iisraeli Jumala käsul, ja Koorese, Daarjavese ja Artahsasta, Pärsia kuningate käsul. </p>
<p id="v15"><sup><small>15</small></sup>  Nõnda sai see koda valmis adarikuu kolmandal päeval, kuningas Daarjavese kuuendal valitsemisaastal. </p>
<p id="v16"><sup><small>16</small></sup>  Ja Iisraeli lapsed, preestrid ja leviidid ning teised, kes olid vangis olnud, pühitsesid seda koda rõõmuga </p>
<p id="v17"><sup><small>17</small></sup>  ja ohverdasid selle Jumala koja pühitsemiseks sada härga, kakssada jäära, nelisada talle, ja patuohvriks kaksteist sikku kogu Iisraeli eest, vastavalt Iisraeli suguharude arvule. </p>
<p id="v18"><sup><small>18</small></sup>  Ja preestrid pandi rühmiti ja leviidid jagude kaupa Jumalat teenima Jeruusalemmas, nõnda nagu Moosese raamatus on kirjutatud. </p>
<p id="v19"><sup><small>19</small></sup>  Siis pidasid need, kes olid vangis olnud, esimese kuu neljateistkümnendal päeval paasapüha. </p>
<p id="v20"><sup><small>20</small></sup>  Sest preestrid ja leviidid olid endid puhastanud nagu üks mees, nad kõik olid puhtad; ja nad tapsid paasatalle kõigile vangisolnuile ja oma vendadele preestritele ning iseendile. </p>
<p id="v21"><sup><small>21</small></sup>  Ja Iisraeli lapsed, kes olid vangist tagasi tulnud, sõid seda, nõndasamuti kõik, kes olid end lahti öelnud maa paganate rüvedusest, et koos nendega otsida Issandat, Iisraeli Jumalat. </p>
<p id="v22"><sup><small>22</small></sup>  Ja nad pidasid hapnemata leibade püha seitse päeva, olles rõõmsad, sest Issand oli neid rõõmustanud, pöörates Assuri kuninga südame nende poole, nõnda et tema nende käsi kinnitas Jumala, Iisraeli Jumala koja töös. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezra/5">Esra raamat - Peatükk 5</a></td>
        <td><a href="/et/Bible/Ezra/Index">Indeks</a></td>
        <td><a href="/et/Bible/Ezra/7">Esra raamat - Peatükk 7</a></td>
      </tr>
    </tbody>
  </table>
</figure>
