<!--
title: Teine Moosese raamat - Peatükk 22
description: 
published: true
date: 2023-11-8T20:21:1Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/21">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 21</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/23">
          <span class="pr-2">Teine Moosese raamat - Peatükk 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui varas tabatakse sissemurdmiselt ja lüüakse surnuks, siis tapjal ei ole veresüüd. </p>
<p id="v2"><sup><small>2</small></sup>  Aga kui päike oli juba tõusnud, siis on tapjal veresüü. Varas peab tasuma kõik; kui tal midagi ei ole, võib teda ennast müüa varguse pärast. </p>
<p id="v3"><sup><small>3</small></sup>  Kui varastatu, olgu härg või eesel või lammas leitakse tema käest elusana, siis ta peab tasuma kahekordselt. </p>
<p id="v4"><sup><small>4</small></sup>  Kui keegi söödab ära põllu või viinamäe, laseb karja lahti ja söödab teise põllul, siis ta peab asemele andma parimat oma põllult ja viinamäelt. </p>
<p id="v5"><sup><small>5</small></sup>  Kui tuli pääseb lahti ja hakkab kibuvitste külge ning põletab ära nabrad või lõikamata vilja või põllu, siis süütaja peab põlenu eest täielikult tasuma. </p>
<p id="v6"><sup><small>6</small></sup>  Kui keegi teisele annab hoiule raha või riistu ja need varastatakse selle kojast, siis peab varas, kui ta leitakse, tasuma kahekordselt. </p>
<p id="v7"><sup><small>7</small></sup>  Aga kui varast ei tabata, viidagu koja omanik Jumala ette: kas ta ise ei ole pannud oma kätt ligimese vara külge? </p>
<p id="v8"><sup><small>8</small></sup>  Kõigis süütegudes härja, eesli, lamba, riiete ja kõigi kadunud asjade pärast, mida keegi ütleb enese oma olevat, tuleb mõlema asi viia Jumala ette: kelle Jumal süüdi mõistab, see peab teisele tasuma kahekordselt. </p>
<p id="v9"><sup><small>9</small></sup>  Kui keegi teisele annab hoiule eesli või härja või lamba või mõne muu looma ja see sureb või saab vigastada või viiakse ära kellegi nägemata, </p>
<p id="v10"><sup><small>10</small></sup>  siis peab nende mõlema vahel toimuma vanne Issanda ees: kas ta pole pannud oma kätt teise omandi külge? Omanik peab vandega leppima ja teine ärgu tasugu. </p>
<p id="v11"><sup><small>11</small></sup>  Kui see aga tõepoolest on temalt varastatud, siis ta peab omanikule tasuma. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kui see aga tõepoolest on maha murtud, siis ta toogu see tõendiks; mahamurtut ta ei tarvitse tasuda. </p>
<p id="v13"><sup><small>13</small></sup>  Kui keegi teiselt laenab looma ja see saab vigastada või sureb, ilma et omanik juures oleks, siis ta peab selle eest temale tasuma. </p>
<p id="v14"><sup><small>14</small></sup>  Aga kui omanik juures oli, siis tal ei ole vaja tasuda; kui see oli renditud, siis asendab selle rendihind. </p>
<p id="v15"><sup><small>15</small></sup>  Kui keegi võrgutab neitsi, kes ei ole kihlatud, ja magab temaga, siis ta peab mõrsjahinna eest tema enesele naiseks võtma. </p>
<p id="v16"><sup><small>16</small></sup>  Aga kui selle isa keeldub teda temale andmast, siis mees vaagigu raha, nagu on mõrsjahind neitsi eest. </p>
<p id="v17"><sup><small>17</small></sup>  Sa ei tohi nõida ellu jätta! </p>
<p id="v18"><sup><small>18</small></sup>  Igaühte, kes ühtib loomaga, tuleb karistada surmaga! <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Kes ohverdab jumalatele ja mitte üksnes Issandale, see tuleb hukata! </p>
<p id="v20"><sup><small>20</small></sup>  Ära rõhu võõrast ja ära tee temale häda, sest te ise olete olnud võõrad Egiptusemaal! </p>
<p id="v21"><sup><small>21</small></sup>  Te ei tohi halvasti kohelda ühtegi lesknaist ega vaeslast! </p>
<p id="v22"><sup><small>22</small></sup>  Kui sa neid halvasti kohtled, nii et nad mind appi hüüavad, siis ma kuulen tõesti nende hüüdu, </p>
<p id="v23"><sup><small>23</small></sup>  mu viha süttib põlema ja ma tapan teid mõõgaga, nõnda et teie naised jäävad leskedeks ja lapsed orbudeks. </p>
<p id="v24"><sup><small>24</small></sup>  Kui sa laenad raha minu rahvale, mõnele, kes on vaene, siis ära ole tema suhtes liigkasuvõtja: te ei tohi temalt kasu võtta! <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Kui sa oled võtnud pandiks oma ligimese üleriide, siis sa pead selle temale tagasi andma, enne kui päike loojub, </p>
<p id="v26"><sup><small>26</small></sup>  sest see ta üleriie on tema ihu ainsaks katteks. Millega ta muidu magaks? Ma kuulen, kui ta mind appi hüüab, sest mina olen halastaja. </p>
<p id="v27"><sup><small>27</small></sup>  Sa ei tohi needa Jumalat ja sajatada oma rahva vürsti! </p>
<p id="v28"><sup><small>28</small></sup>  Oma külluse ja ülevooluga ära viivita! Sa pead esmasündinu oma poegadest minule andma! </p>
<p id="v29"><sup><small>29</small></sup>  Nõndasamuti tee oma veiste, lammaste ja kitsede esmasündinutega: seitse päeva olgu ta oma ema juures, kaheksandal päeval pead ta minule andma. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Ja te peate olema minule pühitsetud inimesed: väljal mahamurtu liha te ei tohi süüa, visake see koertele! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/21">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 21</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/23">
          <span class="pr-2">Teine Moosese raamat - Peatükk 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 22:11 <i>Pühad tõotused ja vanded</i>: <a href="/et/The_Urantia_Book/87#p6_9">Ur 87:6.9</a>. </li>
  <li id="fn2"><a href="#cite2">↑</a> 22:18 <i>Nõidumine</i>: <a href="/et/The_Urantia_Book/90#p2_3">Ur 90:2.3</a>. </li>
  <li id="fn3"><a href="#cite3">↑</a> 22:24 <i>Suure viha, ägeda viha jumal</i>: <a href="/et/The_Urantia_Book/142#p2_1">Ur 142:2.1</a>. </li>
  <li id="fn4"><a href="#cite4">↑</a> 22:29-30 <i>Jumala esmasündinu</i>: <a href="/et/The_Urantia_Book/122#p9_1">Ur 122:9.1</a>. </li>
</ol>
</div>
