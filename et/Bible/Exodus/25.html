<!--
title: Teine Moosese raamat - Peatükk 25
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Exodus/24">Teine Moosese raamat - Peatükk 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Exodus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Exodus/26">Teine Moosese raamat - Peatükk 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Ütle Iisraeli lastele, et nad tooksid mulle tõstelõivu; igaühelt, kes annab heast südamest, võtke minu tõstelõivu. </p>
<p id="v3"><sup><small>3</small></sup>  Ja see on tõstelõiv, mida te peate neilt võtma: kulda, hõbedat ja vaske, </p>
<p id="v4"><sup><small>4</small></sup>  sinist, purpurpunast ja helepunast lõnga ning peent linast lõime, kitsekarvu, </p>
<p id="v5"><sup><small>5</small></sup>  punaseid jääranahku, merilehmanahku, akaatsiapuud, </p>
<p id="v6"><sup><small>6</small></sup>  valgustusõli, palsameid võideõliks ja healõhnalisi suitsutusrohte, </p>
<p id="v7"><sup><small>7</small></sup>  karneoolikive ja ilustuskive õlarüü ja rinnakilbi jaoks. </p>
<p id="v8"><sup><small>8</small></sup>  Ja nad tehku mulle pühamu, siis ma asun elama nende keskele. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Tehke täpselt eeskuju järgi, mida ma sulle näitan, elamu ja kõigi selle riistade mudeli järgi! </p>
<p id="v10"><sup><small>10</small></sup>  Laegas tehtagu akaatsiapuust, kaks ja pool küünart pikk, poolteist küünart lai ja poolteist küünart kõrge. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Kata see puhta kullaga, kata seest- ja väljastpoolt ja tee sellele kuldpärg ümber! </p>
<p id="v12"><sup><small>12</small></sup>  Vala selle jaoks neli kuldrõngast ja kinnita need ta nelja jala külge, kaks rõngast ühte külge ja kaks rõngast teise külge! </p>
<p id="v13"><sup><small>13</small></sup>  Tee kandekangid akaatsiapuust ja karda need kullaga! </p>
<p id="v14"><sup><small>14</small></sup>  Pista kangid rõngastesse laeka külgedel, et nendega saaks laegast kanda! </p>
<p id="v15"><sup><small>15</small></sup>  Kangid jäägu laeka rõngastesse, neid ärgu sealt välja võetagu! </p>
<p id="v16"><sup><small>16</small></sup>  Pane laekasse tunnistus, mille ma sulle annan! </p>
<p id="v17"><sup><small>17</small></sup>  Tee puhtast kullast lepituskaas, kaks ja pool küünart pikk ja poolteist küünart lai! </p>
<p id="v18"><sup><small>18</small></sup>  Tee kullast kaks keerubit; tee need sepisena lepituskaane kumbagi otsa! </p>
<p id="v19"><sup><small>19</small></sup>  Pane üks keerub ühte otsa ja teine keerub teise otsa; pange keerubid lepituskaane kumbagi otsa! </p>
<p id="v20"><sup><small>20</small></sup>  Keerubid sirutagu oma tiivad ülespoole, et nad tiibadega kataksid lepituskaant, ja nende palged olgu vastamisi; keerubite palged olgu lepituskaane poole! <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Aseta lepituskaas laekale peale ja pane laekasse tunnistus, mille ma sulle annan! </p>
<p id="v22"><sup><small>22</small></sup>  Seal ma siis ilmutan ennast sulle ja kõnelen sinuga lepituskaanel mõlema keerubi vahel, mis on tunnistuslaeka peal, kõigest, mida ma sind käsin Iisraeli lastele öelda. </p>
<p id="v23"><sup><small>23</small></sup>  Tee akaatsiapuust laud, kaks küünart pikk, küünar lai ja poolteist küünart kõrge! </p>
<p id="v24"><sup><small>24</small></sup>  Karda see puhta kullaga ja tee sellele kuldpärg ümber! </p>
<p id="v25"><sup><small>25</small></sup>  Tee sellele kämblalaiune põõn ümber ja tee kuldpärg ümber selle põõna! </p>
<p id="v26"><sup><small>26</small></sup>  Tee sellele neli kuldrõngast ja kinnita rõngad nelja nurga külge selle nelja jala juures! </p>
<p id="v27"><sup><small>27</small></sup>  Rõngad olgu otse põõna kõrval kangide asemeiks laua kandmisel. </p>
<p id="v28"><sup><small>28</small></sup>  Tee laua kandmiseks akaatsiapuust kangid ja karda need kullaga! </p>
<p id="v29"><sup><small>29</small></sup>  Tee sellele vaagnad ja kausid, kannud ja peekrid joogiohvri toomiseks; tee need puhtast kullast! </p>
<p id="v30"><sup><small>30</small></sup>  Ja pane alati ohvrileibu lauale mu palge ette! </p>
<p id="v31"><sup><small>31</small></sup>  Tee puhtast kullast lambijalg; see lambijalg olgu sepistatud töö aluse ja harudega; selle karikakesed, nupud ja õiekesed olgu sellega ühest tükist! </p>
<p id="v32"><sup><small>32</small></sup>  Selle küljest lähtugu kuus haru: ühest küljest kolm lambijala haru ja teisest küljest kolm lambijala haru! </p>
<p id="v33"><sup><small>33</small></sup>  Ühel harul olgu kolm mandliõiekujulist karikakest nupu ja õiekesega, samuti olgu teisel harul kolm mandliõiekujulist karikakest nupu ja õiekesega; nõnda olgu neil kuuel harul, mis lambijalast lähtuvad. </p>
<p id="v34"><sup><small>34</small></sup>  Aga lambijalal enesel olgu neli mandliõiekujulist karikakest nupu ja õiekesega: </p>
<p id="v35"><sup><small>35</small></sup>  iga harupaari all olgu üks nupp neil kuuel harul, mis lambijalast lähtuvad. </p>
<p id="v36"><sup><small>36</small></sup>  Nupud ja harud olgu sellega ühest tükist terviklik sepisetöö puhtast kullast. </p>
<p id="v37"><sup><small>37</small></sup>  Tee sellele seitse lampi; lambid seatagu üles nõnda, et need valgustaksid oma esist! </p>
<p id="v38"><sup><small>38</small></sup>  Tahikäärid ja tahikarbid olgu puhtast kullast! </p>
<p id="v39"><sup><small>39</small></sup>  See tehtagu ühest talendist puhtast kullast koos kõigi nende riistadega! </p>
<p id="v40"><sup><small>40</small></sup>  Ja vaata, et sa need teed nende eeskujude järgi, mis sulle mäel näidati! <sup id="cite4"><a href="#fn4">[4]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 25:8-10 <i>Moosese poolt kõrgendatud fetišikoda</i>: <a href="/et/The_Urantia_Book/88#p2_3">Ur 88:2.3</a>. </li>
  <li id="fn2"><a href="#cite2">↑</a> 25:10-16 <i>Uued fetišid</i>: <a href="/et/The_Urantia_Book/88#p2_5">Ur 88:2.5</a>. </li>
  <li id="fn3"><a href="#cite3">↑</a> 25:20 <i>Ingli tiivad</i>: <a href="/et/The_Urantia_Book/39#p5_12">Ur 39:5.12</a>. </li>
  <li id="fn4"><a href="#cite4">↑</a> 25:40 <i>Originaalmuster</i>: <a href="/et/The_Urantia_Book/27#p2_1">Ur 27:2.1</a>. </li>
</ol>
</div>
