<!--
title: Teine Moosese raamat - Peatükk 2
description: 
published: true
date: 2023-11-8T20:21:1Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/1">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 1</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/3">
          <span class="pr-2">Teine Moosese raamat - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Üks mees, Leevi soost, läks ja võttis ühe Leevi tütre. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja naine jäi lapseootele ning tõi poja ilmale; ta nägi, et see oli ilus, ja ta peitis teda kolm kuud. </p>
<p id="v3"><sup><small>3</small></sup>  Aga kui ta enam ei saanud teda peita, siis ta võttis tema jaoks pilliroost laeka, pigitas selle maapigi ja vaiguga, pani sellesse lapse ja asetas jõe äärde kõrkjaisse. </p>
<p id="v4"><sup><small>4</small></sup>  Ta õde võttis eemal aset, et teada saada, mis temaga juhtub. </p>
<p id="v5"><sup><small>5</small></sup>  Siis tuli vaarao tütar alla jõe äärde ennast pesema; ta toaneitsid aga kõndisid jõe kaldal. Kui ta nägi laegast kõrkjate sees, siis ta läkitas oma teenija ja laskis selle ära tuua. </p>
<p id="v6"><sup><small>6</small></sup>  Kui ta selle avas ja nägi last, vaata, siis üks poeglaps nuttis. Aga ta halastas tema peale ning ütles: „See on üks heebrealaste poeglaps.” </p>
<p id="v7"><sup><small>7</small></sup>  Selle õde ütles siis vaarao tütrele: „Kas pean minema ja kutsuma sulle heebrea naiste hulgast imetaja, et ta sulle last imetaks?” </p>
<p id="v8"><sup><small>8</small></sup>  Ja vaarao tütar vastas temale: „Mine!” Ja tüdruk läks ning kutsus lapse ema. </p>
<p id="v9"><sup><small>9</small></sup>  Ja vaarao tütar ütles sellele: „Vii see laps ja imeta teda minu jaoks, ja ma annan sulle tasu!” Ja naine võttis lapse ning imetas teda. </p>
<p id="v10"><sup><small>10</small></sup>  Kui laps oli kasvanud, siis ta tõi selle vaarao tütrele ja see võttis tema enesele pojaks; ta pani temale nimeks Mooses ja ütles: „Sest ma olen ta veest välja tõmmanud!” </p>
<p id="v11"><sup><small>11</small></sup>  Ja see sündis neil päevil, kui Mooses oli suureks kasvanud, et ta läks välja oma suguvendade juurde ja nägi nende teoorjust; ja ta nägi ühte egiptuse meest peksvat heebrea meest tema suguvendade hulgast. </p>
<p id="v12"><sup><small>12</small></sup>  Ja kui ta vaatas sinna ja tänna ja nägi, et seal kedagi ei olnud, siis ta lõi egiptlase maha ja mattis liivasse. </p>
<p id="v13"><sup><small>13</small></sup>  Kui ta teisel päeval läks välja, vaata, siis taplesid kaks heebrea meest, ja ta ütles õelale: „Miks sa peksad oma ligimest?” </p>
<p id="v14"><sup><small>14</small></sup>  Aga see vastas: „Kes on pannud sind meile ülemaks ja kohtumõistjaks? Kas mõtled tappa ka mind, nagu sa tapsid egiptlase?„ Siis Mooses kartis ja mõtles: ”Asi on tõesti ilmsiks tulnud!” </p>
<p id="v15"><sup><small>15</small></sup>  Ka vaarao kuulis sellest loost ja ta püüdis Moosest tappa. Aga Mooses põgenes vaarao eest ja asus Midjanimaale. Kord istus ta seal ühe kaevu ääres. </p>
<p id="v16"><sup><small>16</small></sup>  Midjani preestril oli seitse tütart; need tulid ja ammutasid vett ning täitsid künad, et joota oma isa lambaid ja kitsi. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Aga karjased tulid ja tõrjusid nad eemale; siis Mooses tõusis ja aitas neid ning jootis nende loomi. </p>
<p id="v18"><sup><small>18</small></sup>  Kui nad tulid oma isa Reueli juurde, küsis see: „Kuidas te täna jõudsite nii kiiresti?” </p>
<p id="v19"><sup><small>19</small></sup>  Nad vastasid: „Keegi egiptuse mees päästis meid karjaste käest; ta ammutas meile ka vett ning jootis lambaid ja kitsi.” </p>
<p id="v20"><sup><small>20</small></sup>  Siis ta ütles oma tütardele: „Kus ta on? Miks jätsite mehe sinna? Kutsuge ta leiba võtma!” </p>
<p id="v21"><sup><small>21</small></sup>  Ja Mooses otsustas jääda selle mehe juurde; see andis oma tütre Sippora Moosesele. </p>
<p id="v22"><sup><small>22</small></sup>  Temale sündis poeg ja ta pani sellele nimeks Geersom, sest ta ütles: „Ma olen võõras võõral maal.” </p>
<p id="v23"><sup><small>23</small></sup>  Alles hulga aja pärast juhtus, et Egiptuse kuningas suri. Ent Iisraeli lapsed ohkasid ja kaebasid orjuse pärast; ja nende hädakisa orjuse pärast tõusis Jumalani. </p>
<p id="v24"><sup><small>24</small></sup>  Ja Jumal kuulis nende ägamist, ja Jumal mõtles oma lepingule Aabrahami, Iisaki ja Jaakobiga. </p>
<p id="v25"><sup><small>25</small></sup>  Jumal vaatas Iisraeli laste peale ja Jumal mõistis neid. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/1">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 1</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/3">
          <span class="pr-2">Teine Moosese raamat - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:1-10 <i>Laste ujumine (Mooses)</i>: <a href="/et/The_Urantia_Book/89#p7_3">Ur 89:7.3</a>.  <i>Moosese vanemad</i>: <a href="/et/The_Urantia_Book/96#p3_1">Ur 96:3.1</a>. </li>
  <li id="fn2"><a href="#cite2">↑</a> 2:16 <i>Šamaanid (preestrid)</i>: <a href="/et/The_Urantia_Book/90#p1_1">Ur 90:1.1</a>. </li>
  <li id="fn3"><a href="#cite3">↑</a> 2:16-21 <i>Välisabielu</i>: <a href="/et/The_Urantia_Book/82#p5_6">Ur 82:5.6</a>. </li>
</ol>
</div>
