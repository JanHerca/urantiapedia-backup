<!--
title: Teine Moosese raamat - Peatükk 39
description: 
published: true
date: 2023-11-8T20:21:1Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/38">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 38</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/40">
          <span class="pr-2">Teine Moosese raamat - Peatükk 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kootud riided pühamu teenistuseks tehti sinisest, purpurpunasest ja helepunasest lõngast; samuti tehti Aaronile pühad riided, nagu Issand Moosest oli käskinud. </p>
<p id="v2"><sup><small>2</small></sup>  Õlarüü tehti kuldsest, sinisest, purpurpunasest ja helepunasest lõngast ning korrutatud linasest lõimest. </p>
<p id="v3"><sup><small>3</small></sup>  Kuldplaadid taoti õhukeseks ja lõigati kiududeks, et neid kunstipäraselt kududa sinise, purpurpunase ja helepunase lõnga ning linase lõime sekka. </p>
<p id="v4"><sup><small>4</small></sup>  Õlarüüle tehti ühendatud õlatükid, mõlemast otsast seotud. </p>
<p id="v5"><sup><small>5</small></sup>  Kunstipärane kinnitusvöö selle küljes oli sellega ühest tükist ja samasugune töö kuldsest, sinisest, purpurpunasest ja helepunasest lõngast ning korrutatud linasest lõimest, nagu Issand Moosest oli käskinud. </p>
<p id="v6"><sup><small>6</small></sup>  Siis ümbritseti kuldäärisega karneoolikivid, millesse olid pitsatitaoliselt uurendatud Iisraeli poegade nimed. </p>
<p id="v7"><sup><small>7</small></sup>  Need asetati õlarüü õlatükkidele kui mälestuskivid Iisraeli poegadele, nagu Issand Moosest oli käskinud. </p>
<p id="v8"><sup><small>8</small></sup>  Rinnakilp tehti kunstipäraselt kootuna, nagu oli tehtud õlarüügi, kuldsest, sinisest, purpurpunasest ja helepunasest lõngast ning korrutatud linasest lõimest. </p>
<p id="v9"><sup><small>9</small></sup>  See oli neljanurgeline; rinnakilp oli tehtud kahekordsena, vaksapikkune ja vaksalaiune kahekordselt. </p>
<p id="v10"><sup><small>10</small></sup>  See kaeti nelja rea kalliskividega: rubiin, topaas, smaragd ridamisi esimeses reas; </p>
<p id="v11"><sup><small>11</small></sup>  teises reas: türkiis, safiir, jaspis; </p>
<p id="v12"><sup><small>12</small></sup>  kolmandas reas: hüatsint, ahhaat, ametüst; </p>
<p id="v13"><sup><small>13</small></sup>  neljandas reas: krüsoliit, karneool, nefriit; kuldäärisest ümbritsetuna olid need oma asemeis. </p>
<p id="v14"><sup><small>14</small></sup>  Kivid olid vastavalt Iisraeli poegade nimedele nende kaheteistkümne nimega, igal pitsatitaoliselt uurendatud nimi vastavalt kaheteistkümnele suguharule. </p>
<p id="v15"><sup><small>15</small></sup>  Rinnakilbile tehti puhtast kullast nööritaoliselt keerutatud ketid. </p>
<p id="v16"><sup><small>16</small></sup>  Siis tehti kaks kuldäärist ja kaks kuldrõngast; need mõlemad rõngad kinnitati rinnakilbi kahe nurga külge. </p>
<p id="v17"><sup><small>17</small></sup>  Ja need kaks kuldnööri pandi mõlemasse rõngasse rinnakilbi nurkadel. </p>
<p id="v18"><sup><small>18</small></sup>  Mõlema nööri mõlemad otsad kinnitati mõlema äärise külge ja need kinnitati õlatükkidele õlarüü esiküljes. </p>
<p id="v19"><sup><small>19</small></sup>  Siis tehti kaks kuldrõngast ja need pandi rinnakilbi kahte nurka, selle ääre külge, mis on seespool vastu õlarüüd. </p>
<p id="v20"><sup><small>20</small></sup>  Siis tehti veel kaks kuldrõngast ja need kinnitati õlarüü mõlema õlatüki külge, selle esikülje allosasse, ühenduskohale ülespoole õlarüü vööd. </p>
<p id="v21"><sup><small>21</small></sup>  Rõngastega rinnakilp seoti sinise nööriga õlarüü rõngaste külge, nõnda et see oli ülalpool õlarüü vööd, ja et rinnakilp ei saanud lahti tulla õlarüü küljest, nagu Issand Moosest oli käskinud. </p>
<p id="v22"><sup><small>22</small></sup>  Õlarüü ülekuub tehti üleni sinisest lõngast kootuna. </p>
<p id="v23"><sup><small>23</small></sup>  Ülekuue pea avaus oli nagu raudrüü avaus: avause ümber oli äär, et see ei rebeneks. </p>
<p id="v24"><sup><small>24</small></sup>  Ülekuue palistuse külge tehti granaatõunad sinisest, purpurpunasest ja helepunasest korrutatud lõngast. </p>
<p id="v25"><sup><small>25</small></sup>  Siis tehti puhtast kullast kellukesed ja need kinnitati granaatõunte vahele ümber ülekuue palistuse, granaatõunte vahele: </p>
<p id="v26"><sup><small>26</small></sup>  kelluke ja granaatõun, kelluke ja granaatõun ümber teenistusülekuue palistuse, nagu Issand Moosest oli käskinud. </p>
<p id="v27"><sup><small>27</small></sup>  Aaronile ja tema poegadele tehti kootud linased särgid, </p>
<p id="v28"><sup><small>28</small></sup>  linasest riidest peakate ja linasest riidest mähitavad peamähised, linased korrutatud lõngast püksid, </p>
<p id="v29"><sup><small>29</small></sup>  ja korrutatud linasest, sinisest, purpurpunasest ja helepunasest lõngast kunstipäraselt tehtud vöö, nagu Issand Moosest oli käskinud. </p>
<p id="v30"><sup><small>30</small></sup>  Puhtast kullast tehti laubaehe, püha kroon, ja selle peale kirjutati pitsatiuurenduse sarnaselt kiri: „Issandale pühitsetud.” </p>
<p id="v31"><sup><small>31</small></sup>  Selle külge kinnitati sinine nöör, millega see seoti üles peakatte külge, nagu Issand Moosest oli käskinud. </p>
<p id="v32"><sup><small>32</small></sup>  Nõnda valmis kogu töö: elamu, kogudusetelk. Iisraeli lapsed tegid kõik. Nõnda nagu Issand Moosest oli käskinud, nõnda nad tegid. </p>
<p id="v33"><sup><small>33</small></sup>  Siis nad tõid Moosese juurde elamu, telgi ja kõik selle riistad, haagid, lauad, põiklatid, sambad ja jalad, </p>
<p id="v34"><sup><small>34</small></sup>  katte punastest jääranahkadest, katte merilehmanahkadest, katva eesriide, </p>
<p id="v35"><sup><small>35</small></sup>  tunnistuslaeka ja selle kangid, lepituskaane, </p>
<p id="v36"><sup><small>36</small></sup>  laua kõigi selle riistadega, ohvrileivad, </p>
<p id="v37"><sup><small>37</small></sup>  puhtast kullast lambijala lampidega lampide reastuses, ja kõik selle riistad, valgustusõli, </p>
<p id="v38"><sup><small>38</small></sup>  kuldaltari, võideõli, healõhnalisi suitsutusrohte, telgi ukse katte, </p>
<p id="v39"><sup><small>39</small></sup>  vaskaltari ja vaskvõrestiku selle küljes, selle kangid ja kõik riistad, pesemisnõu ja selle jala, </p>
<p id="v40"><sup><small>40</small></sup>  õue eesriided, selle sambad ja jalad, õuevärava katte, selle nöörid ja vaiad, kõik riistad kogudusetelgi teenistuseks, </p>
<p id="v41"><sup><small>41</small></sup>  ametiriided pühamu teenistuseks, preester Aaroni pühad riided ja tema poegade preestriameti riided. </p>
<p id="v42"><sup><small>42</small></sup>  Täpselt, nagu Issand Moosest oli käskinud, nõnda olid Iisraeli lapsed teinud kõik selle töö. </p>
<p id="v43"><sup><small>43</small></sup>  Ja Mooses vaatas kõike seda tööd ja näe, nad olid selle teinud, nagu Issand oli käskinud. Nad olid just nõnda teinud. Ja Mooses õnnistas neid. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/38">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 38</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/40">
          <span class="pr-2">Teine Moosese raamat - Peatükk 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
