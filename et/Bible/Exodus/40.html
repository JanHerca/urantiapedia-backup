<!--
title: Teine Moosese raamat - Peatükk 40
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Exodus/39">Teine Moosese raamat - Peatükk 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Exodus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Esimese kuu esimesel päeval püstita elamu-kogudusetelk! </p>
<p id="v3"><sup><small>3</small></sup>  Aseta sinna tunnistuslaegas ja varja laegast eesriidega! </p>
<p id="v4"><sup><small>4</small></sup>  Vii sinna laud ja korralda, mis selle peal tuleb korraldada; vii sinna lambijalg ja sea lambid üles! </p>
<p id="v5"><sup><small>5</small></sup>  Aseta kuldne suitsutusaltar tunnistuslaeka ette ja riputa kate elamu uksele! </p>
<p id="v6"><sup><small>6</small></sup>  Aseta põletusohvri altar elamu-kogudusetelgi ukse ette! </p>
<p id="v7"><sup><small>7</small></sup>  Aseta pesemisnõu kogudusetelgi ja altari vahele ja pane sellesse vett! </p>
<p id="v8"><sup><small>8</small></sup>  Sea õu ümberringi üles ja riputa kate õueväravale! </p>
<p id="v9"><sup><small>9</small></sup>  Võta võideõli ja võia elamut ja kõike, mis selles on; pühitse seda ja kõiki selle riistu, et see saaks pühaks! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Võia põletusohvri altarit ja kõiki selle riistu, ja pühitse altarit, et altar saaks kõige pühamaks! </p>
<p id="v11"><sup><small>11</small></sup>  Võia pesemisnõu ja selle jalga ja pühitse seda! </p>
<p id="v12"><sup><small>12</small></sup>  Lase Aaron ja tema pojad astuda kogudusetelgi ukse juurde ja pese neid veega! </p>
<p id="v13"><sup><small>13</small></sup>  Pane Aaronile selga pühad riided ja võia ning pühitse teda, ja tema olgu mulle preestriks! </p>
<p id="v14"><sup><small>14</small></sup>  Lase ka tema pojad ette astuda ja pane neile särgid selga! </p>
<p id="v15"><sup><small>15</small></sup>  Võia neid, nagu sa võidsid nende isa, ja nad saagu mulle preestriteks! See olgu neile igavesse preestriametisse võidmiseks põlvest põlve!” </p>
<p id="v16"><sup><small>16</small></sup>  Ja Mooses tegi kõik. Nõnda nagu Issand teda oli käskinud, nõnda ta tegi. </p>
<p id="v17"><sup><small>17</small></sup>  Elamu püstitati teise aasta esimese kuu esimesel päeval. </p>
<p id="v18"><sup><small>18</small></sup>  Mooses püstitas elamu: ta seadis selle jalad, paigutas lauad, asetas põiklatid ja pani sambad püsti. </p>
<p id="v19"><sup><small>19</small></sup>  Ta laotas elamu peale telgi ja pani selle peale telgikatte, nagu Issand Moosest oli käskinud. </p>
<p id="v20"><sup><small>20</small></sup>  Siis ta võttis tunnistuse ja pani selle laekasse, pistis kandekangid laeka külge ja pani lepituskaane laekale peale. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Ta viis laeka elamusse, riputas eesriide varjuks ja varjas tunnistuslaegast, nagu Issand Moosest oli käskinud. </p>
<p id="v22"><sup><small>22</small></sup>  Ta pani laua kogudusetelki, elamu põhjapoolsesse külge, väljapoole eesriiet, </p>
<p id="v23"><sup><small>23</small></sup>  ja seadis selle peal leivad Issanda ette korra kohaselt, nagu Issand Moosest oli käskinud. </p>
<p id="v24"><sup><small>24</small></sup>  Ta asetas lambijala kogudusetelki, elamu lõunapoolsesse külge, lauaga kohakuti, </p>
<p id="v25"><sup><small>25</small></sup>  ja seadis lambid üles Issanda ette, nagu Issand Moosest oli käskinud. </p>
<p id="v26"><sup><small>26</small></sup>  Ta asetas kuldaltari kogudusetelki eesriide ette </p>
<p id="v27"><sup><small>27</small></sup>  ja süütas selle peal healõhnalist suitsutusrohtu, nagu Issand Moosest oli käskinud. </p>
<p id="v28"><sup><small>28</small></sup>  Ta riputas elamule uksekatte. </p>
<p id="v29"><sup><small>29</small></sup>  Ta asetas põletusohvri altari elamu-kogudusetelgi ukse ette ja ohverdas selle peal põletus- ja roaohvreid, nagu Issand Moosest oli käskinud. </p>
<p id="v30"><sup><small>30</small></sup>  Ta asetas pesemisnõu kogudusetelgi ja altari vahele ja pani sellesse vett pesemiseks. </p>
<p id="v31"><sup><small>31</small></sup>  Mooses, Aaron ja tema pojad pesid selles oma käsi ja jalgu: </p>
<p id="v32"><sup><small>32</small></sup>  nad pesid, kui nad läksid kogudusetelki või astusid altari juurde, nii nagu Issand Moosest oli käskinud. </p>
<p id="v33"><sup><small>33</small></sup>  Elamu ja altari ümber ta püstitas õue ja riputas katte õueväravale. Nõnda lõpetas Mooses selle töö. </p>
<p id="v34"><sup><small>34</small></sup>  Siis pilv kattis kogudusetelgi ja Issanda auhiilgus täitis elamu. </p>
<p id="v35"><sup><small>35</small></sup>  Isegi Mooses ei võinud minna kogudusetelki, sest pilv oli laskunud selle peale ja Issanda auhiilgus täitis elamu. </p>
<p id="v36"><sup><small>36</small></sup>  Ja kõigil oma rännakuil läksid Iisraeli lapsed teele alles siis, kui pilv elamu pealt üles tõusis. </p>
<p id="v37"><sup><small>37</small></sup>  Aga kui pilv ei tõusnud üles, siis nad ei läinudki teele kuni selle päevani, mil see jälle üles tõusis. </p>
<p id="v38"><sup><small>38</small></sup>  Jah, elamu peal oli päeval Issanda pilv, ja öösel oli selles tuli kogu Iisraeli soo nähes kõigil nende rännakuil. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 40:1-8 <i>Moosese poolt kõrgendatud fetišikoda</i>: <a href="/et/The_Urantia_Book/88#p2_3">Ur 88:2.3</a>. </li>
  <li id="fn2"><a href="#cite2">↑</a> 40:9-11 <i>pühitseda võidmisega</i>: <a href="/et/The_Urantia_Book/90#p5_3">Ur 90:5.3</a>. </li>
  <li id="fn3"><a href="#cite3">↑</a> 40:20 <i>Uued fetišid</i>: <a href="/et/The_Urantia_Book/88#p2_5">Ur 88:2.5</a>. </li>
</ol>
</div>
