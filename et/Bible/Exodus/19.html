<!--
title: Teine Moosese raamat - Peatükk 19
description: 
published: true
date: 2023-11-8T20:21:1Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/18">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 18</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/20">
          <span class="pr-2">Teine Moosese raamat - Peatükk 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kolmandal kuul pärast Iisraeli laste lahkumist Egiptusemaalt, just sel ajal, tulid nad Siinai kõrbesse, </p>
<p id="v2"><sup><small>2</small></sup>  sest nad olid Refidimist teele läinud, Siinai kõrbesse tulnud ja kõrbes leeri üles löönud; Iisrael oli seal leeris mäe jalamil. </p>
<p id="v3"><sup><small>3</small></sup>  Mooses läks üles Jumala juurde ja Issand hüüdis teda mäelt, öeldes: „Ütle nõnda Jaakobi soole ja kuuluta Iisraeli lastele: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Te olete näinud, mida ma olen teinud egiptlastele, kuidas ma teid olen kandnud kotka tiibadel ja kuidas ma teid olen toonud enese juurde. </p>
<p id="v5"><sup><small>5</small></sup>  Ja kui te nüüd tõesti kuulate minu häält ja peate minu lepingut, siis te olete minu omand kõigi rahvaste hulgast, sest minu päralt on kogu maailm. </p>
<p id="v6"><sup><small>6</small></sup>  Te olete mulle preestrite kuningriigiks ja pühaks rahvaks. Need on sõnad, mis sa pead Iisraeli lastele rääkima!” <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ja Mooses tuli ning kutsus rahva vanemad ja pani nende ette kõik need sõnad, nagu Issand teda oli käskinud. </p>
<p id="v8"><sup><small>8</small></sup>  Ja kogu rahvas vastas üksmeelselt ning ütles: „Me teeme kõik, mis Issand on öelnud.” Ja Mooses viis rahva vastuse Issandale. </p>
<p id="v9"><sup><small>9</small></sup>  Ja Issand ütles Moosesele: „Vaata, mina tulen su juurde paksus pilves, et rahvas kuuleks, kui ma sinuga räägin, ja nad usuksid ka sind igavesti.” Ja Mooses kuulutas Issandale rahva vastuse. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Siis Issand ütles Moosesele: „Mine rahva juurde, pühitse neid täna ja homme, ja nad pesku oma riided! <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Ja nad olgu valmis kolmandaks päevaks, sest kolmandal päeval astub Issand kogu rahva silma ees alla Siinai mäele. </p>
<p id="v12"><sup><small>12</small></sup>  Aga hoia rahvast igast küljest tagasi, öeldes: Hoiduge mäele üles minemast ja selle jalamit puudutamast! Igaühte, kes mäge puudutab, karistatakse surmaga! </p>
<p id="v13"><sup><small>13</small></sup>  Kellegi käsi ei tohi seda puudutada, vaid ta visatagu kividega surnuks või lastagu maha; olgu loom või inimene, ta ei tohi jääda elama! Alles kui pikalt sarve puhutakse, võivad nad minna mäele.” </p>
<p id="v14"><sup><small>14</small></sup>  Ja Mooses tuli mäelt alla rahva juurde; ta pühitses rahvast ja nad pesid oma riided. </p>
<p id="v15"><sup><small>15</small></sup>  Ja ta ütles rahvale: „Olge valmis kolmandaks päevaks! Ärge minge naise ligi!” </p>
<p id="v16"><sup><small>16</small></sup>  Ja kolmandal päeval, kui hommik oli saabunud, sündis, et hakkas müristama ja välku lööma: mäe kohal oli ränk pilv ja kostis väga vali sarvehääl, nõnda et kogu rahvas, kes oli leeris, värises. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Siis Mooses viis rahva leerist välja Jumalale vastu; ja nad jäid mäe jalamile. </p>
<p id="v18"><sup><small>18</small></sup>  Ja kogu Siinai mägi suitses, kui Issand laskus sinna tule sees; selle suits tõusis üles nagu sulatusahju suits, ja kogu mägi vabises kõvasti. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Ja sarvehääl läks üha valjemaks; Mooses rääkis ja Jumal vastas temale valjusti. </p>
<p id="v20"><sup><small>20</small></sup>  Ja Issand laskus Siinai mäele, mäetippu; Issand kutsus Moosese mäetippu ja Mooses läks üles. </p>
<p id="v21"><sup><small>21</small></sup>  Ja Issand ütles Moosesele: „Mine alla, hoiata rahvast, et nad ei tungiks Issanda juurde teda vaatama, et paljud neist ei langeks! </p>
<p id="v22"><sup><small>22</small></sup>  Ja preestridki, kes liginevad Issandale, peavad endid pühitsema, et Issand neid ei kohtleks karmilt!” </p>
<p id="v23"><sup><small>23</small></sup>  Ja Mooses ütles Issandale: „Rahvas ei või tõusta Siinai mäele, sest sina oled meid hoiatanud, öeldes: Märgi piir ümber mäe ja kuuluta see pühaks!” </p>
<p id="v24"><sup><small>24</small></sup>  Ja Issand ütles temale: „Mine alla ja tule taas üles, sina ja Aaron koos sinuga! Preestrid ja rahvas aga ärgu tungigu üles Issanda juurde, et tema neid ei kohtleks karmilt!” </p>
<p id="v25"><sup><small>25</small></sup>  Siis Mooses läks alla rahva juurde ja kõneles nendega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/18">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 18</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/20">
          <span class="pr-2">Teine Moosese raamat - Peatükk 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 19:3,11-23 <i>Pühad mäed</i>: <a href="/et/The_Urantia_Book/85#p1_5">Ur 85:1.5</a>. </li>
  <li id="fn2"><a href="#cite2">↑</a> 19:6 <i>1. osa: Püha rahvas</i>: <a href="/et/The_Urantia_Book/137#p8_4">Ur 137:8.4</a>. </li>
  <li id="fn3"><a href="#cite3">↑</a> 19:9,16 <i>Pahaendelised pilved</i>: <a href="/et/The_Urantia_Book/85#p4_3">Ur 85:4.3</a>. </li>
  <li id="fn4"><a href="#cite4">↑</a> 19:10,14 <i>Pühitsege inimesi</i>: <a href="/et/The_Urantia_Book/90#p5_3">Ur 90:5.3</a>. </li>
  <li id="fn5"><a href="#cite5">↑</a> 19:16-18 <i>Siinai mägi</i>: <a href="/et/The_Urantia_Book/142#p3_21">Ur 142:3.21</a>. </li>
  <li id="fn6"><a href="#cite6">↑</a> 19:18 <i>Jahve mägi tules</i>: <a href="/et/The_Urantia_Book/96#p4_5">Ur 96:4.5</a>.  <i>Tuliinglid</i>: <a href="/et/The_Urantia_Book/85#p4_2">Ur 85:4.2</a>. </li>
</ol>
</div>
