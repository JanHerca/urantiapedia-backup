<!--
title: Teine Moosese raamat - Peatükk 3
description: 
published: true
date: 2022-10-6T9:46:8Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/2">Teine Moosese raamat - Peatükk 2</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/4">Teine Moosese raamat - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mooses karjatas oma äia, Midjani preestri Jitro lambaid ja kitsi. Kord ajas ta karja kõrbe taha ja jõudis Jumala mäe Hoorebi juurde. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Seal ilmutas ennast temale Issanda ingel tuleleegis keset kibuvitsapõõsast, ja ta vaatas, ja ennäe, kibuvitsapõõsas põles tules, aga kibuvitsapõõsas ei põlenud ära. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja Mooses mõtles: „Ma põikan kõrvale ja vaatan seda imet, miks kibuvitsapõõsas ära ei põle.” </p>
<p id="v4"><sup><small>4</small></sup>  Kui Issand nägi, et ta pöördus vaatama, siis Jumal hüüdis teda kibuvitsapõõsast ja ütles: „Mooses, Mooses!„ Ja tema vastas: ”Siin ma olen!” <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Siis ta ütles: „Ära tule siia, võta jalatsid jalast, sest paik, kus sa seisad, on püha maa!” </p>
<p id="v6"><sup><small>6</small></sup>  Ja ta jätkas: „Mina olen sinu vanemate Jumal, Aabrahami Jumal, Iisaki Jumal ja Jaakobi Jumal!” Aga Mooses kattis oma näo, sest ta kartis Jumalale otsa vaadata. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Ja Issand ütles: „Ma olen küllalt näinud oma rahva viletsust, kes on Egiptuses, ja ma olen kuulnud nende kisendamist sundijate pärast; seetõttu ma tean nende valu <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  ja olen alla tulnud neid egiptlaste käest päästma ja neid sellelt maalt viima heale ja avarale maale, maale, mis piima ja mett voolab, kaananlaste, hettide, emorlaste, perislaste, hiivlaste ja jebuuslaste asupaika. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Vaata, nüüd on Iisraeli laste hädakisa jõudnud minuni ja ma olen ka näinud rõhumist, millega egiptlased neid rõhuvad. </p>
<p id="v10"><sup><small>10</small></sup>  Tule nüüd, ma läkitan su vaarao juurde, ja vii mu rahvas, Iisraeli lapsed, Egiptusest välja!” </p>
<p id="v11"><sup><small>11</small></sup>  Kuid Mooses ütles Jumalale: „Kes olen mina, et võiksin minna vaarao juurde ja viia Iisraeli lapsed Egiptusest välja?” </p>
<p id="v12"><sup><small>12</small></sup>  Aga tema kostis: „Mina olen sinuga, ja see olgu sulle tähiseks, et mina sind olen läkitanud: kui sa rahva Egiptusest oled välja viinud, siis te teenite Jumalat sellel mäel.” </p>
<p id="v13"><sup><small>13</small></sup>  Siis Mooses ütles Jumalale: „Vaata, kui ma lähen Iisraeli laste juurde ja ütlen neile: Teie vanemate Jumal on mind läkitanud teie juurde, aga nemad küsivad minult: Mis ta nimi on?, mis ma siis neile pean vastama?” <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Ja Jumal ütles Moosesele: „Ma olen see, kes ma Olen!” Ja ta jätkas: „Ütle Iisraeli lastele nõnda: „Ma Olen” on mind läkitanud teie juurde.” <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Ja Jumal ütles Moosesele veel: „Ütle Iisraeli lastele nõnda: Jahve, teie vanemate Jumal, Aabrahami Jumal, Iisaki Jumal ja Jaakobi Jumal, on mind läkitanud teie juurde; see on igavesti mu nimi ja nõnda peab mind hüütama põlvest põlve! </p>
<p id="v16"><sup><small>16</small></sup>  Mine ja kogu kokku Iisraeli vanemad ja ütle neile: Issand, teie vanemate Jumal, on ennast mulle ilmutanud, Aabrahami, Iisaki ja Jaakobi Jumal, ja on öelnud: Ma olen tõesti pidanud silmas teid ja seda, mis teiega Egiptuses on tehtud. <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  Ja ma olen öelnud: Mina viin teid välja Egiptuse viletsusest kaananlaste, hettide, emorlaste, perislaste, hiivlaste ja jebuuslaste maale, maale, mis piima ja mett voolab. </p>
<p id="v18"><sup><small>18</small></sup>  Siis nad kuulavad su sõna; sina ja Iisraeli vanemad aga peate minema Egiptuse kuninga juurde ja temale ütlema: Issand, heebrealaste Jumal, kohtas meid. Lase meid nüüd minna kolme päeva tee kõrbesse ja oma Jumalale ohverdada! </p>
<p id="v19"><sup><small>19</small></sup>  Ma tean, et Egiptuse kuningas ei lase teid minna, isegi mitte vägeva käe sunnil. </p>
<p id="v20"><sup><small>20</small></sup>  Aga ma sirutan oma käe välja ja löön Egiptust kõiksugu imetegudega, mis ma seal tahan teha; pärast seda ta laseb teid minna. </p>
<p id="v21"><sup><small>21</small></sup>  Ja ma annan sellele rahvale armu egiptlaste silmis, nõnda et te ära minnes ei lähe mitte tühje käsi: </p>
<p id="v22"><sup><small>22</small></sup>  iga naine küsigu oma naabrinaiselt ja võõrana ta kojas elavalt naiselt hõbe- ja kuldriistu ning riideid; pange need selga oma poegadele ja tütardele ja võtke nõnda egiptlastelt saaki!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/2">Teine Moosese raamat - Peatükk 2</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/4">Teine Moosese raamat - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:1,12 <i>Pühad mäed</i>: <a href="/et/The_Urantia_Book/85#p1_5">Ur 85:1.5</a>. </li>
  <li id="fn2"><a href="#cite2">↑</a> 3:2 <i>Issanda ingel</i>: <a href="/et/The_Urantia_Book/37#p2_3">Ur 37:2.3</a>.  <i>Tuliinglid</i>: <a href="/et/The_Urantia_Book/85#p4_2">Ur 85:4.2</a>.  <i>Paatides triivivad lapsed</i>: <a href="/et/The_Urantia_Book/85#p5_3">Ur 85:5.3</a>. </li>
  <li id="fn3"><a href="#cite3">↑</a> 3:4-17 <i>„Jumal ütles“</i>: <a href="/et/The_Urantia_Book/156#p5_4">Ur 156:5.4</a>. </li>
  <li id="fn4"><a href="#cite4">↑</a> 3:6 <i>Elav Jumal</i>: <a href="/et/The_Urantia_Book/174#p3_2">Ur 174:3.2</a>.  <i>Elav Jumal</i>: <a href="/et/The_Urantia_Book/174#p3_4">Ur 174:3.4</a>.  <i>Jumala nimetamine „Jumal“</i>: <a href="/et/The_Urantia_Book/1#p1_6">Ur 1:1.6</a>.  <i>Mina olen</i>: <a href="/et/The_Urantia_Book/182#p1_9">Ur 182:1.9</a>. </li>
  <li id="fn5"><a href="#cite5">↑</a> 3:7 <i>1. osa: ma tean teie kurbust</i>: <a href="/et/The_Urantia_Book/148#p5_5">Ur 148:5.5</a>.  <i>Ma tean nende muresid</i>: <a href="/et/The_Urantia_Book/3#p3_2">Ur 3:3.2</a>. </li>
  <li id="fn6"><a href="#cite6">↑</a> 3:8,17 <i>Voolavad piima ja mett</i>: <a href="/et/The_Urantia_Book/96#p2_2">Ur 96:2.2</a>. </li>
  <li id="fn7"><a href="#cite7">↑</a> 3:13-14 <i>Mina olen</i>: <a href="/et/The_Urantia_Book/103#p7_12">Ur 103:7.12</a>.  <i>Mina olen</i>: <a href="/et/The_Urantia_Book/0#p3_16">Ur 0:3.16</a>.  <i>Mina olen</i>: <a href="/et/The_Urantia_Book/105#p1_1">Ur 105:1.1</a>.  <i>Mina olen</i>: <a href="/et/The_Urantia_Book/106#p3_5">Ur 106:3.5</a>.  <i>Lõpmatu Mina OLEN</i>: <a href="/et/The_Urantia_Book/102#p3_10">Ur 102:3.10</a>. </li>
  <li id="fn8"><a href="#cite8">↑</a> 3:14 <i>Mina olen</i>: <a href="/et/The_Urantia_Book/118#p1_9">Ur 118:1.9</a>.  <i>Mina olen</i>: <a href="/et/The_Urantia_Book/2#p1_5">Ur 2:1.5</a>.  <i>Mina olen, kes ma olen</i>: <a href="/et/The_Urantia_Book/182#p1_9">Ur 182:1.9</a>. </li>
  <li id="fn9"><a href="#cite9">↑</a> 3:16-18 <i>Vanemate nõukogu</i>: <a href="/et/The_Urantia_Book/70#p5_2">Ur 70:5.2</a>. </li>
</ol>
</div>
