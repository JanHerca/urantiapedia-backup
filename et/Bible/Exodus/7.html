<!--
title: Teine Moosese raamat - Peatükk 7
description: 
published: true
date: 2023-11-8T20:21:1Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/6">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 6</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/8">
          <span class="pr-2">Teine Moosese raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand ütles Moosesele: „Vaata, ma panen sind vaaraole jumalaks ja su vend Aaron olgu sulle prohvetiks. </p>
<p id="v2"><sup><small>2</small></sup>  Sina räägi kõik, mida ma sind käsin, ja su vend Aaron rääkigu vaaraole, et ta laseks Iisraeli lapsed oma maalt ära minna. </p>
<p id="v3"><sup><small>3</small></sup>  Aga mina teen kõvaks vaarao südame ja teen palju imetegusid ja tunnustähti Egiptusemaal. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Vaarao ei kuula teid, aga mina panen oma käe Egiptuse vastu ja viin oma väehulgad, oma rahva, Iisraeli lapsed Egiptusemaalt välja suurte nuhtluste abil. </p>
<p id="v5"><sup><small>5</small></sup>  Ja Egiptus peab tundma, et mina olen Issand, kui ma sirutan oma käe Egiptuse kohale ja viin Iisraeli lapsed nende keskelt välja!” </p>
<p id="v6"><sup><small>6</small></sup>  Ja Mooses ja Aaron tegid nõnda; nagu Issand neid oli käskinud, nõnda nad tegid. </p>
<p id="v7"><sup><small>7</small></sup>  Mooses oli kaheksakümmend aastat vana ja Aaron oli kaheksakümmend kolm aastat vana, kui nad vaaraoga rääkisid. </p>
<p id="v8"><sup><small>8</small></sup>  Ja Issand rääkis Moosese ja Aaroniga, öeldes: </p>
<p id="v9"><sup><small>9</small></sup>  „Kui vaarao räägib teiega ja ütleb: Tehke mõni tunnustäht!, siis ütle Aaronile: Võta oma kepp ja viska vaarao ette, siis see muutub maoks!” <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Siis Mooses ja Aaron läksid vaarao juurde ja tegid nõnda, nagu Issand oli käskinud. Aaron viskas oma kepi vaarao ja ta sulaste ette ja see muutus maoks. </p>
<p id="v11"><sup><small>11</small></sup>  Aga vaaraogi kutsus targad ja nõiad, ja Egiptuse võlurid tegid oma salakunstidega ka sedasama: </p>
<p id="v12"><sup><small>12</small></sup>  igaüks neist viskas oma kepi maha ja need muutusid madudeks; aga Aaroni kepp neelas nende kepid ära. </p>
<p id="v13"><sup><small>13</small></sup>  Ja vaarao süda jäi kõvaks ja ta ei kuulanud neid, nagu Issand oli öelnud. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Siis Issand ütles Moosesele: „Vaarao süda on kalk, ta keeldub rahvast ära laskmast. </p>
<p id="v15"><sup><small>15</small></sup>  Mine hommikul vaarao juurde, kui ta läheb vee äärde, ja astu temale vastu Niiluse jõe ääres. Võta kätte kepp, mis muutus maoks, </p>
<p id="v16"><sup><small>16</small></sup>  ja ütle temale: Issand, heebrealaste Jumal, on mind läkitanud sinu juurde, et ma ütleksin: Lase mu rahvas minna ja mind kõrbes teenida! Aga vaata, sa ei ole senini kuulda võtnud. </p>
<p id="v17"><sup><small>17</small></sup>  Seepärast ütleb Issand nõnda: Sellest sa tunned, et mina olen Issand: vaata, ma löön kepiga, mis mul käes on, jõe vett, ja see muutub vereks. </p>
<p id="v18"><sup><small>18</small></sup>  Kalad jões surevad ja jõgi hakkab haisema, nõnda et egiptlased jõest vett juues tunnevad tülgastust.” </p>
<p id="v19"><sup><small>19</small></sup>  Ja Issand ütles Moosesele: „Ütle Aaronile: Võta oma kepp ja siruta käsi egiptlaste vete kohale, nende jõgede, kanalite, tiikide ja kõigi veekogude kohale, et need muutuksid vereks. Siis on kogu Egiptusemaal veri, niihästi puu- kui kiviastjais.” </p>
<p id="v20"><sup><small>20</small></sup>  Ja Mooses ja Aaron tegid nõnda, nagu Issand oli käskinud. Ta tõstis kepi üles ning lõi Niiluse jõe vett vaarao ja ta sulaste silma ees, ja kõik vesi jões muutus vereks. </p>
<p id="v21"><sup><small>21</small></sup>  Ja kalad jões surid, jõgi haises ja egiptlased ei saanud jõest vett juua; ja veri oli kogu Egiptusemaal. </p>
<p id="v22"><sup><small>22</small></sup>  Aga Egiptuse võlurid tegid oma salakunstidega sedasama. Ja vaarao süda jäi kõvaks ning ta ei kuulanud neid, nagu Issand oli öelnud. </p>
<p id="v23"><sup><small>23</small></sup>  Ja vaarao pöördus ümber ning läks oma kotta ega võtnud ka seda südamesse. </p>
<p id="v24"><sup><small>24</small></sup>  Aga kõik egiptlased kaevasid Niiluse jõe ümbruses joogivett otsides, sest nad ei saanud jõe vett juua. </p>
<p id="v25"><sup><small>25</small></sup>  Möödus seitse päeva Niiluse jõe löömisest Issanda poolt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/6">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 6</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/8">
          <span class="pr-2">Teine Moosese raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:3 <i>Kõvem süda vaarao</i>: <a href="/et/The_Urantia_Book/156#p5_4">Ur 156:5.4</a>. </li>
  <li id="fn2"><a href="#cite2">↑</a> 7:9-12 <i>Serpent reverence</i>: <a href="/et/The_Urantia_Book/88#p1_5">Ur 88:1.5</a>.  <i>Käärme kummardamine</i>: <a href="/et/The_Urantia_Book/85#p3_3">Ur 85:3.3</a>. </li>
  <li id="fn3"><a href="#cite3">↑</a> 7:13 <i>Karastas vaarao südame</i>: <a href="/et/The_Urantia_Book/96#p5_7">Ur 96:5.7</a>. </li>
</ol>
</div>
