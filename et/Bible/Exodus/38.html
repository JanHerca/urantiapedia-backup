<!--
title: Teine Moosese raamat - Peatükk 38
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Exodus/37">Teine Moosese raamat - Peatükk 37</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Exodus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Exodus/39">Teine Moosese raamat - Peatükk 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja ta tegi akaatsiapuust põletusohvrialtari, viis küünart pika ja viis küünart laia, neljanurgelise ja kolm küünart kõrge. </p>
<p id="v2"><sup><small>2</small></sup>  Ta tegi selle neljale nurgale sarved; sarved olid sellega ühest tükist; ja ta kardas selle vasega. </p>
<p id="v3"><sup><small>3</small></sup>  Ta tegi kõik altari riistad, tuhanõud, labidad, piserdusnõud, hargid ja sütepannid; kõik selle riistad ta tegi vasest. </p>
<p id="v4"><sup><small>4</small></sup>  Ta tegi altarile võrestiku, võrgukujulise töö vasest, ääre alla, altpoolt vaadates poole altarini. </p>
<p id="v5"><sup><small>5</small></sup>  Ta valas neli rõngast vaskvõrestiku neljale nurgale kangide asemeiks. </p>
<p id="v6"><sup><small>6</small></sup>  Ta tegi akaatsiapuust kandekangid ja kardas need vasega. </p>
<p id="v7"><sup><small>7</small></sup>  Ta pistis kandekangid rõngastesse altari külgedel; ta tegi selle laudadest õõnsakujulisena. </p>
<p id="v8"><sup><small>8</small></sup>  Ja ta tegi vaskpesemisnõu ja selle vaskjala nende teenistuses olevate naiste peeglitest, kes teenisid kogudusetelgi ukse juures. </p>
<p id="v9"><sup><small>9</small></sup>  Ja ta tegi õue: lõunapoolses küljes, keskpäeva pool, oli õuel sada küünart korrutatud linasest lõimest eesriideid, </p>
<p id="v10"><sup><small>10</small></sup>  nende kakskümmend sammast ja kakskümmend vaskjalga; sammaste haagid ja põrgad olid hõbedast. </p>
<p id="v11"><sup><small>11</small></sup>  Nõndasamuti oli põhjapoolses küljes sada küünart eesriideid, nende kakskümmend sammast ja kakskümmend vaskjalga; sammaste haagid ja põrgad olid hõbedast. </p>
<p id="v12"><sup><small>12</small></sup>  Läänepoolses küljes oli viiskümmend küünart eesriideid, nende kümme sammast ja kümme jalga; sammaste haagid ja põrgad olid hõbedast. </p>
<p id="v13"><sup><small>13</small></sup>  Idapoolses küljes, päikesetõusu pool, oli viiskümmend küünart eesriideid: </p>
<p id="v14"><sup><small>14</small></sup>  ühel pool oli viisteist küünart eesriideid, nende kolm sammast ja kolm jalga, </p>
<p id="v15"><sup><small>15</small></sup>  samuti oli teisel pool; ühel ja teisel pool õueväravat oli võrdselt viisteist küünart eesriideid, nende kolm sammast ja kolm jalga. </p>
<p id="v16"><sup><small>16</small></sup>  Kõik eesriided ümber õue olid korrutatud linasest lõimest. </p>
<p id="v17"><sup><small>17</small></sup>  Sammaste jalad olid vasest, sammaste haagid ja põrgad hõbedast, nende nupud hõbedaga karratud; kõigil õue sammastel olid hõbepõrgad. </p>
<p id="v18"><sup><small>18</small></sup>  Õuevärava kate oli kirjatud töö sinisest, purpurpunasest ja helepunasest lõngast ning korrutatud linasest lõimest, kakskümmend küünart pikk, laiusele vastavalt viis küünart kõrge, nagu muud õue eesriided. </p>
<p id="v19"><sup><small>19</small></sup>  Nende neli sammast ja neli jalga olid vasest, nende haagid hõbedast, nende nuppude kard ja põrgad samuti hõbedast. </p>
<p id="v20"><sup><small>20</small></sup>  Kõik elamu ja ümber oleva õue vaiad olid vasest. </p>
<p id="v21"><sup><small>21</small></sup>  See on elamu, tunnistuselamu kulude arvestus, mis tehti Moosese käsul; selle tegid leviidid preester Aaroni poja Iitamari juhatusel: </p>
<p id="v22"><sup><small>22</small></sup>  Betsaleel, Huuri poja Uuri poeg Juuda suguharust on valmistanud kõik, milleks Issand oli Moosesele käsu andnud, </p>
<p id="v23"><sup><small>23</small></sup>  ja koos temaga Oholiab, Ahisamaki poeg Daani suguharust, kui sepp ning osav kuduja ja kangakirjaja sinist, purpurpunast ja helepunast lõnga ning linast lõime kasutades. </p>
<p id="v24"><sup><small>24</small></sup>  Kõike kulda, mis oli kõigutusohvri kuld, mida tööks tarvitati kõigi pühamu tööde juures, oli kakskümmend üheksa talenti ja seitsesada kolmkümmend seeklit püha seekli järgi. </p>
<p id="v25"><sup><small>25</small></sup>  Ja hõbedat neilt, kes koguduse hulgast olid ära loetud, oli sada talenti ja tuhat seitsesada seitsekümmend viis seeklit püha seekli järgi, </p>
<p id="v26"><sup><small>26</small></sup>  üks beka pea kohta, see on pool seeklit püha seekli järgi kõigilt, kes astusid äraloetute hulka, kahekümneaastased ja üle selle, kuuesaja kolme tuhande viiesaja viiekümnelt. </p>
<p id="v27"><sup><small>27</small></sup>  See sada talenti hõbedat oli pühamu jalgade ja eesriide jalgade valamiseks, sada talenti sajaks jalaks, talent iga jala jaoks. </p>
<p id="v28"><sup><small>28</small></sup>  Aga sellest tuhande seitsmesaja seitsmekümne viiest seeklist tegi ta sammastele haagid, kardas nende nupud ja valmistas põrgad. </p>
<p id="v29"><sup><small>29</small></sup>  Kõigutusohvri vaske oli seitsekümmend talenti ja kaks tuhat nelisada seeklit. </p>
<p id="v30"><sup><small>30</small></sup>  Sellest tehti kogudusetelgi ukse jalad, vaskaltar ja selle küljes olev vaskvõrestik, kõik altari riistad, </p>
<p id="v31"><sup><small>31</small></sup>  ümberringi oleva õue jalad, õuevärava jalad, kõik telgi vaiad ja kõik ümberringi oleva õue vaiad. </p>
