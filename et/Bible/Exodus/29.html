<!--
title: Teine Moosese raamat - Peatükk 29
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Exodus/28">Teine Moosese raamat - Peatükk 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Exodus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Exodus/30">Teine Moosese raamat - Peatükk 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja see on kirjeldus, mida sa nendega pead tegema, pühitsedes neid mulle preestriteks: võta üks noor härjavärss ja kaks veatut jäära, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  hapnemata leiba, õliga segatud hapnemata kakke ja õliga võitud õhukesi hapnemata kooke; tee need peenest nisujahust! </p>
<p id="v3"><sup><small>3</small></sup>  Pane need ühte korvi ja too need korviga kaasa, siis kui tood härjavärsi ja kaks jäära! </p>
<p id="v4"><sup><small>4</small></sup>  Too Aaron ja tema pojad kogudusetelgi ukse juurde ja pese neid veega! <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Võta riided ja pane Aaronile selga: särk ja õlarüü ülekuub, õlarüü ja rinnakilp, ja seo temale ümber õlarüü vöö! </p>
<p id="v6"><sup><small>6</small></sup>  Pane temale peakate pähe ja kinnita püha laubaehe peakatte külge! </p>
<p id="v7"><sup><small>7</small></sup>  Võta võideõli ja vala temale pähe ja võia teda! </p>
<p id="v8"><sup><small>8</small></sup>  Too esile ta pojad ja pane neile särgid selga! </p>
<p id="v9"><sup><small>9</small></sup>  Vööta nad vööga, Aaron ja tema pojad, ning seo nende peakatted! Preestriamet kuulugu neile igavese seaduse järgi. Ja täida Aaroni ja tema poegade käed! </p>
<p id="v10"><sup><small>10</small></sup>  Too härjavärss kogudusetelgi ette ning Aaron ja tema pojad pangu oma käed härjavärsi pea peale! </p>
<p id="v11"><sup><small>11</small></sup>  Tapa härjavärss Issanda ees kogudusetelgi ukse juures! </p>
<p id="v12"><sup><small>12</small></sup>  Võta härjavärsi verd ja määri sõrmega altari sarvedele; kogu veri aga vala altari jalale! </p>
<p id="v13"><sup><small>13</small></sup>  Ja võta kõik sisikonda kattev rasv, maksarasv, mõlemad neerud ja rasv, mis nende küljes on, ja süüta altaril põlema! </p>
<p id="v14"><sup><small>14</small></sup>  Aga härjavärsi liha, nahk ja sisikond põleta tulega väljaspool leeri; see on patuohver! </p>
<p id="v15"><sup><small>15</small></sup>  Võta üks jääradest ning Aaron ja tema pojad pangu oma käed jäära pea peale! </p>
<p id="v16"><sup><small>16</small></sup>  Tapa see jäär ja võta ta verd ning piserda altarile ümberringi! </p>
<p id="v17"><sup><small>17</small></sup>  Raiu jäär tükkideks, pese ta sisikond ja sääred ning pane need ta tükkide ja pea peale! </p>
<p id="v18"><sup><small>18</small></sup>  Siis süüta kogu see jäär altaril põlema; see on põletusohver Issandale, see on healõhnaline tuleohver Issandale! <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Seejärel võta teine jäär ning Aaron ja tema pojad pangu oma käed jäära pea peale! </p>
<p id="v20"><sup><small>20</small></sup>  Tapa see jäär ja võta ta verd ning määri Aaroni parema kõrva lestale ja tema poegade parema kõrva lestale, ja nende parema käe pöidlale ja parema jala suurele varbale; muu veri aga piserda altarile ümberringi! </p>
<p id="v21"><sup><small>21</small></sup>  Võta altaril olevat verd ja võideõli ja piserda Aaroni ja tema riiete peale, nõndasamuti tema poegade ja poegade riiete peale; siis saavad pühaks tema ja ta riided, ja samuti tema pojad ja poegade riided! </p>
<p id="v22"><sup><small>22</small></sup>  Võta siis jäära rasv ja rasvane saba, sisikonna võrkkile rasv ja maksarasv, mõlemad neerud ja rasv, mis nende küljes on, ja parempoolne saps, sest see on pühitsusjäär, </p>
<p id="v23"><sup><small>23</small></sup>  üks päts leiba, üks õliga segatud leivakakk ja üks õhuke koogike hapnemata leibade korvist, mis on Issanda ees, </p>
<p id="v24"><sup><small>24</small></sup>  ja pane need kõik Aaroni käte peale ja tema poegade käte peale ning kõiguta neid kõigutusohvrina Issanda ees! </p>
<p id="v25"><sup><small>25</small></sup>  Siis võta need nende käte pealt ja põleta altaril põletusohvri peal meeldivaks lõhnaks Issanda ees; see on tuleohver Issandale! </p>
<p id="v26"><sup><small>26</small></sup>  Võta rinnaliha Aaroni pühitsusjäärast ja kõiguta seda kõigutusohvrina Issanda ees; ja see saagu siis sinule! </p>
<p id="v27"><sup><small>27</small></sup>  Pühitse kõigutusrinda ja tõstesapsu, mida on kõigutatud ja mida on tõstetud Aaroni ja tema poegade pühitsusohvri jäärast, </p>
<p id="v28"><sup><small>28</small></sup>  ja need saagu Iisraeli lastelt Aaronile ja tema poegadele igavese seaduse järgi, sest see on tõstelõiv; ja kui tõstelõiv on see Iisraeli lastelt nende tänu-tapaohvritest, tõstelõiv Issandale! </p>
<p id="v29"><sup><small>29</small></sup>  Aaroni pühad riided saagu pärast teda ta poegadele, et neidki nende sees võitaks ja nende käed täidetaks! <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Seitse päeva kandku neid oma seljas see ta poegadest, kes saab preestriks, kes läheb kogudusetelki, et pühamus teenida! </p>
<p id="v31"><sup><small>31</small></sup>  Võta pühitsusjäär ja keeda selle liha pühas paigas! </p>
<p id="v32"><sup><small>32</small></sup>  Ja Aaron ja tema pojad söögu jäära liha ja leiba, mis on korvis, kogudusetelgi ukse ees! </p>
<p id="v33"><sup><small>33</small></sup>  Nad söögu seda, millega lepitust toodi, kui nende käed täideti ja neid pühitseti; aga võõras ei tohi seda süüa, sest see on püha! </p>
<p id="v34"><sup><small>34</small></sup>  Ja kui pühitsusohvri lihast ja leivast midagi jääb üle hommikuks, siis põleta see jääk tulega: seda ei tohi süüa, sest see on püha! </p>
<p id="v35"><sup><small>35</small></sup>  Tee Aaroni ja tema poegadega kõik nõnda, nagu ma sind olen käskinud; nende pühitsus kestku seitse päeva! </p>
<p id="v36"><sup><small>36</small></sup>  Ohverda iga päev patuohvri härjavärss lepituseks ja puhasta patust altar, tuues selle peal lepitust, ja võia seda pühitsuseks! </p>
<p id="v37"><sup><small>37</small></sup>  Seitse päeva toimeta altari lepitust ja pühitse seda; siis altar saab väga pühaks: igaüks, kes altarit puudutab, saab pühaks! </p>
<p id="v38"><sup><small>38</small></sup>  Ja see on, mida sa pead ohverdama altaril alaliselt, iga päev: kaks aastast talle. </p>
<p id="v39"><sup><small>39</small></sup>  Üks tall ohverda hommikul ja teine tall ohverda õhtul, </p>
<p id="v40"><sup><small>40</small></sup>  ja kann peent jahu, segatud kolme kortli tambitud õliga, ja joogiohvriks kolm kortlit veini ühe talle kohta! </p>
<p id="v41"><sup><small>41</small></sup>  Teine tall ohverda õhtul; valmista see nagu hommikulgi roaohvri ja joogiohvriga healõhnaliseks tuleohvriks Issandale! <sup id="cite6"><a href="#fn6">[6]</a></sup></p>
<p id="v42"><sup><small>42</small></sup>  See olgu alaliseks põletusohvriks Issanda ees teie sugupõlvedele kogudusetelgi ukse ees, seal, kus ma ennast teile ilmutan, et sinuga rääkida! </p>
<p id="v43"><sup><small>43</small></sup>  Seal ma ilmutan ennast Iisraeli lastele ja see saab pühaks minu auhiilguse läbi. </p>
<p id="v44"><sup><small>44</small></sup>  Mina pühitsen kogudusetelgi ja altari; ja ma pühitsen enesele preestriteks Aaroni ja tema pojad. </p>
<p id="v45"><sup><small>45</small></sup>  Ma tahan elada Iisraeli laste keskel ja olla neile Jumalaks. </p>
<p id="v46"><sup><small>46</small></sup>  Ja nemad peavad tundma, et mina olen Issand, nende Jumal, kes tõi nad Egiptusemaalt välja, et elada nende keskel. Mina olen Issand, nende Jumal! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 29:1 <i>Ohverdatud parim kõigest</i>: <a href="/et/The_Urantia_Book/89#p4_8">Ur 89:4.8</a>. </li>
  <li id="fn2"><a href="#cite2">↑</a> 29:4 <i>Puhastage preestrite riided</i>: <a href="/et/The_Urantia_Book/90#p5_3">Ur 90:5.3</a>. </li>
  <li id="fn3"><a href="#cite3">↑</a> 29:4-9,29 <i>Šamaanid (preestrid)</i>: <a href="/et/The_Urantia_Book/90#p1_1">Ur 90:1.1</a>. </li>
  <li id="fn4"><a href="#cite4">↑</a> 29:18,25,41 <i>Magus maitse Jumala ninasõõrmetes</i>: <a href="/et/The_Urantia_Book/89#p4_3">Ur 89:4.3</a>. </li>
  <li id="fn5"><a href="#cite5">↑</a> 29:29 <i>Pärilik preesterlus</i>: <a href="/et/The_Urantia_Book/90#p5_4">Ur 90:5.4</a>. </li>
  <li id="fn6"><a href="#cite6">↑</a> 29:41-44 <i>Pühitsege tabernaakel ja piirkond</i>: <a href="/et/The_Urantia_Book/90#p5_3">Ur 90:5.3</a>.  <i>Puhastage tabernaakel</i>: <a href="/et/The_Urantia_Book/90#p5_3">Ur 90:5.3</a>. </li>
</ol>
</div>
