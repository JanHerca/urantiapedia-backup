<!--
title: Teine Moosese raamat - Peatükk 34
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/33">Teine Moosese raamat - Peatükk 33</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/35">Teine Moosese raamat - Peatükk 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand ütles Moosesele: „Raiu enesele kaks kivilauda, esimeste sarnased, ja ma kirjutan laudade peale sõnad, mis olid esimestel laudadel, mis sa purustasid! </p>
<p id="v2"><sup><small>2</small></sup>  Ole hommikuks valmis! Mine hommikul üles Siinai mäele ja seisa seal mu ees mäetipus! </p>
<p id="v3"><sup><small>3</small></sup>  Aga ükski ei tohi koos sinuga üles tulla ja kogu mäel ärgu nähtagu ka mitte kedagi, isegi lambaid, kitsi ja veised ei tohi selle mäe ees karjas olla!” </p>
<p id="v4"><sup><small>4</small></sup>  Siis Mooses raius kaks kivilauda, esimeste sarnased. Ja Mooses tõusis hommikul vara ning läks üles Siinai mäele, nõnda nagu Issand teda oli käskinud, ja võttis kätte need kaks kivilauda. </p>
<p id="v5"><sup><small>5</small></sup>  Ja Issand laskus alla pilve sees. Mooses astus seal tema juurde ja hüüdis Issanda nime. </p>
<p id="v6"><sup><small>6</small></sup>  Ja Issand möödus tema eest ning hüüdis: „Issand, Issand on halastaja ja armuline Jumal, pika meelega ja rikas heldusest ning tõest, <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  kes säilitab heldust tuhandeile, annab andeks ülekohtu ja üleastumised ning patu, aga kes siiski ei jäta süüdlast karistamata, vaid nuhtleb vanemate patud lastele ja lastelastele kolmanda ja neljanda põlveni!” </p>
<p id="v8"><sup><small>8</small></sup>  Siis Mooses kummardas kiiresti maani, heitis silmili maha </p>
<p id="v9"><sup><small>9</small></sup>  ja ütles: „Issand, kui ma nüüd olen armu leidnud sinu silmis, siis käigu Issand meie keskel! Kuigi see on kangekaelne rahvas, anna siiski andeks meie pahateod ja patt ja võta meid oma pärisosaks!” </p>
<p id="v10"><sup><small>10</small></sup>  Ja tema vastas: „Vaata, ma teen lepingu; ma teen kogu su rahva ees imetegusid, milliseid ei ole tehtud ühelgi maal ega ühegi rahva juures. Kogu see rahvas, kelle keskel sa oled, saab näha Issanda tegu, ja kui hirmuäratav on see, mis ma sulle teen. </p>
<p id="v11"><sup><small>11</small></sup>  Pane tähele, mida ma täna käsin sind teha! Vaata, ma ajan su eest ära emorlased, kaananlased, hetid, perislased, hiivlased ja jebuuslased. </p>
<p id="v12"><sup><small>12</small></sup>  Hoia, et sa ei tee lepingut selle maa elanikega, kuhu sa tuled, et nad ei saaks püüdepaelaks teie keskel, </p>
<p id="v13"><sup><small>13</small></sup>  vaid lammutage nende altarid, purustage sambad ja raiuge maha viljakustulbad, </p>
<p id="v14"><sup><small>14</small></sup>  sest sa ei tohi kummardada teist jumalat, sellepärast et Issanda nimeks on „Püha viha”! Ta on püha vihaga Jumal. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Sellepärast ära tee lepingut maa elanikega, sest need käivad hoora viisil oma jumalate järel, ohverdavad oma jumalatele ja kutsuvad sindki sööma nende ohvreist! </p>
<p id="v16"><sup><small>16</small></sup>  Ja kui sa oma poegadele võtad naisi nende tütreist ja nende tütred käivad hoora viisil oma jumalate järel, siis nad mõjustavad ka sinu poegi käima hoora viisil nende jumalate järel. </p>
<p id="v17"><sup><small>17</small></sup>  Sa ei tohi enesele teha valatud jumalaid! <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Pea hapnemata leibade püha: seitse päeva söö hapnemata leiba, nõnda nagu ma sind olen käskinud, määratud ajal aabibikuus, sest aabibikuus tulid sa Egiptusest välja! <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Kõik, kes avavad emakoja, on minu päralt; samuti kõik su isased kariloomad, veiste ja lammaste esmikud. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Aga eesli esmik lunasta ühe tallega; kui sa ei lunasta, siis murra tal kael! Lunasta kõik oma esmasündinud pojad! Ja tühje käsi ei tohi tulla mu palge ette! <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  Kuus päeva tee tööd, aga seitsmendal päeval puhka! Ka künni- ja lõikusajal pea puhkust! <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Pea nädalatepüha, kui lõikad uudsenisu, ja vilja kokkupanemise püha aasta lõpus! <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Kolm korda aastas peab kogu su meessugu tulema Issanda, Iisraeli Jumala palge ette! </p>
<p id="v24"><sup><small>24</small></sup>  Jah, ma ajan rahvad ära sinu eest ja laiendan su maa-ala, ja ükski ei himusta su maad, kui sa lähed, et tulla kolm korda aastas Issanda, oma Jumala palge ette. </p>
<p id="v25"><sup><small>25</small></sup>  Sa ei tohi ohverdada mu tapaohvri verd haput leiba süües, ja paasapüha tapaohver ei tohi seista üle öö hommikuni! <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Parim osa oma põllu uudseviljast vii Issanda, oma Jumala kotta! Ära keeda kitsetalle ta ema piimas!” <sup id="cite12"><a href="#fn12">[12]</a></sup></p>
<p id="v27"><sup><small>27</small></sup>  Ja Issand ütles Moosesele: „Kirjuta enesele üles need sõnad, sest nende sõnade põhjal annan ma seaduse sinule ja Iisraelile!” </p>
<p id="v28"><sup><small>28</small></sup>  Ja ta oli seal Issanda juures nelikümmend päeva ja nelikümmend ööd leiba söömata ja vett joomata, ja ta kirjutas laudade peale seaduse sõnad, need kümme käsusõna. </p>
<p id="v29"><sup><small>29</small></sup>  Ja kui Mooses astus alla Siinai mäelt ja Moosesel oli tulles käes kaks tunnistuslauda, siis Mooses ise ei teadnudki, et ta palge nahk hiilgas kõneluse tõttu Issandaga. </p>
<p id="v30"><sup><small>30</small></sup>  Kui Aaron ja kõik Iisraeli lapsed nägid Moosest, vaata, siis hiilgas tema palge nahk ja nad kartsid temale ligineda. </p>
<p id="v31"><sup><small>31</small></sup>  Aga Mooses hüüdis neid; siis Aaron ja kõik koguduse ülemad tulid jälle tema juurde ja Mooses rääkis nendega. </p>
<p id="v32"><sup><small>32</small></sup>  Seejärel kõik Iisraeli lapsed tulid lähedale ja ta käskis neid teha kõike, mida Issand temale oli öelnud Siinai mäel. </p>
<p id="v33"><sup><small>33</small></sup>  Kui Mooses oli lõpetanud nendega kõnelemise, siis ta pani katte oma näo ette. </p>
<p id="v34"><sup><small>34</small></sup>  Ja iga kord, kui Mooses läks Issanda palge ette temaga rääkima, pani ta katte ära kuni väljatulekuni; ja olles välja tulnud, rääkis ta Iisraeli lastele, mida oli kästud. </p>
<p id="v35"><sup><small>35</small></sup>  Siis Iisraeli lapsed vaatasid Moosese palet, sest Moosese palge nahk hiilgas. Aga Mooses pani jälle katte oma näo ette, kuni ta läks sisse, et temaga rääkida. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/33">Teine Moosese raamat - Peatükk 33</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/35">Teine Moosese raamat - Peatükk 35</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 34:6 <i>Jumala headus</i>: <a href="/et/The_Urantia_Book/2#p6_3">Ur 2:6.3</a>.  <i>Jumala headus</i>: <a href="/et/The_Urantia_Book/2#p5_7">Ur 2:5.7</a>.  <i>Pikameelne, hea ja tõsi</i>: <a href="/et/The_Urantia_Book/131#p2_3">Ur 131:2.3</a>.  <i>Jumal on armuline ja armuline</i>: <a href="/et/The_Urantia_Book/2#p6_3">Ur 2:6.3</a>. </li>
  <li id="fn2"><a href="#cite2">↑</a> 34:14 <i>Ärge kummardage ühtegi teist jumalat</i>: <a href="/et/The_Urantia_Book/142#p3_11">Ur 142:3.11</a>.  <i>Mooses ütles, et Jumal on armukade</i>: <a href="/et/The_Urantia_Book/142#p2_1">Ur 142:2.1</a>.  <i>Jumal ütles, et on armukade</i>: <a href="/et/The_Urantia_Book/4#p3_1">Ur 4:3.1</a>.  <i>Üks Jumal ja valed jumalad</i>: <a href="/et/The_Urantia_Book/160#p5_9">Ur 160:5.9</a>.  <i>armukade</i>: <a href="/et/The_Urantia_Book/96#p4_6">Ur 96:4.6</a>. </li>
  <li id="fn3"><a href="#cite3">↑</a> 34:17 <i>Ei mingeid kujusid</i>: <a href="/et/The_Urantia_Book/88#p2_5">Ur 88:2.5</a>.  <i>Ei mingit sulatatud jumalat</i>: <a href="/et/The_Urantia_Book/142#p3_12">Ur 142:3.12</a>. </li>
  <li id="fn4"><a href="#cite4">↑</a> 34:18 <i>Hoidke hapnemata leiba</i>: <a href="/et/The_Urantia_Book/142#p3_13">Ur 142:3.13</a>. </li>
  <li id="fn5"><a href="#cite5">↑</a> 34:19-20 <i>Jumal nõuab esmasündinud isaseid</i>: <a href="/et/The_Urantia_Book/142#p3_14">Ur 142:3.14</a>. </li>
  <li id="fn6"><a href="#cite6">↑</a> 34:20 <i>Ohvrilammas</i>: <a href="/et/The_Urantia_Book/85#p3_4">Ur 85:3.4</a>.  <i>Lunastus</i>: <a href="/et/The_Urantia_Book/122#p9_1">Ur 122:9.1</a>. </li>
  <li id="fn7"><a href="#cite7">↑</a> 34:21 <i>Puhka hingamispäeval</i>: <a href="/et/The_Urantia_Book/142#p3_15">Ur 142:3.15</a>. </li>
  <li id="fn8"><a href="#cite8">↑</a> 34:22 <i>Tee kaks püha</i>: <a href="/et/The_Urantia_Book/142#p3_16">Ur 142:3.16</a>. </li>
  <li id="fn9"><a href="#cite9">↑</a> 34:22,26a <i>Tooge esimesed viljad</i>: <a href="/et/The_Urantia_Book/142#p3_19">Ur 142:3.19</a>. </li>
  <li id="fn10"><a href="#cite10">↑</a> 34:25a <i>Ei mingit ohverdamist hapnenud leivaga</i>: <a href="/et/The_Urantia_Book/142#p3_17">Ur 142:3.17</a>. </li>
  <li id="fn11"><a href="#cite11">↑</a> 34:25b <i>Hommikuni süüa ei jäänud</i>: <a href="/et/The_Urantia_Book/142#p3_18">Ur 142:3.18</a>. </li>
  <li id="fn12"><a href="#cite12">↑</a> 34:26b <i>Ärge laske last emapiima sisse</i>: <a href="/et/The_Urantia_Book/142#p3_20">Ur 142:3.20</a>. </li>
</ol>
</div>
