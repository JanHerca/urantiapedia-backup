<!--
title: Teine Moosese raamat - Peatükk 33
description: 
published: true
date: 2022-10-6T9:46:8Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/32">Teine Moosese raamat - Peatükk 32</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/34">Teine Moosese raamat - Peatükk 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand ütles Moosesele: „Mine, lahku siit, sina ja rahvas, kelle sa tõid Egiptusemaalt välja, maale, mille ma vandega olen tõotanud Aabrahamile, Iisakile ja Jaakobile, öeldes: Sinu soole ma annan selle! </p>
<p id="v2"><sup><small>2</small></sup>  Ma läkitan sinu eel ingli ja ajan ära kaananlased, emorlased, hetid, perislased, hiivlased ja jebuuslased, </p>
<p id="v3"><sup><small>3</small></sup>  et sa jõuaksid maale, mis piima ja mett voolab, sest mina ise ei lähe koos sinuga, et sind mitte hävitada teel, kuna sa oled kangekaelne rahvas.” </p>
<p id="v4"><sup><small>4</small></sup>  Kui rahvas kuulis seda kurja kõnet, siis nad leinasid ja ükski ei pannud enesele ehteid ümber. </p>
<p id="v5"><sup><small>5</small></sup>  Ja Issand ütles Moosesele: „Ütle Iisraeli lastele: Te olete kangekaelne rahvas. Kui ma läheksin ühe silmapilgugi koos sinuga, peaksin sinu hävitama. Võta nüüd ära oma ehted, siis ma mõtlen, mis ma sinuga teen!” </p>
<p id="v6"><sup><small>6</small></sup>  Ja Iisraeli lapsed rebisidki endilt ehted Hoorebi mäe juurest lahkumisel. </p>
<p id="v7"><sup><small>7</small></sup>  Mooses aga võttis telgi ja püstitas selle väljapoole leeri, leerist kaugemale, ja nimetas selle kogudusetelgiks; ja igaüks, kes otsis Issandat, läks kogudusetelgi juurde, mis oli väljaspool leeri. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Iga kord, kui Mooses läks välja telgi juurde, tõusis kogu rahvas püsti ja igamees seisis oma telgi uksel ning vaatas Moosesele järele, kuni ta oli läinud telki. </p>
<p id="v9"><sup><small>9</small></sup>  Ja iga kord, kui Mooses oli läinud telki, laskus pilvesammas alla ning seisis telgi ukse kohal; ja ta kõneles Moosesega. </p>
<p id="v10"><sup><small>10</small></sup>  Ja kui kogu rahvas nägi pilvesammast seisvat telgi ukse kohal, siis kogu rahvas tõusis üles ja nad kummardasid igaüks oma telgi uksel. </p>
<p id="v11"><sup><small>11</small></sup>  Ja Issand kõneles Moosesega palgest palgesse, nagu räägiks mees oma sõbraga. Siis Mooses tuli tagasi leeri, aga tema teener Joosua, Nuuni poeg, noor mees, ei lahkunud telgist. </p>
<p id="v12"><sup><small>12</small></sup>  Ja Mooses ütles Issandale: „Vaata, sa ütled mulle: Vii see rahvas sinna! Aga sa ei ole mulle teada andnud, keda sa koos minuga läkitad. Ometi oled sa ise öelnud: Ma tunnen sind nimepidi ja sa oled ka armu leidnud minu silmis. </p>
<p id="v13"><sup><small>13</small></sup>  Aga kui ma nüüd olen armu leidnud sinu silmis, siis õpeta mulle oma teed, et ma tunneksin sind ja leiaksin armu su silmis, sest vaata, see rahvas on sinu rahvas.” </p>
<p id="v14"><sup><small>14</small></sup>  Ta vastas: „Minu pale läheb kaasa ja ma annan sulle rahu.” </p>
<p id="v15"><sup><small>15</small></sup>  Siis Mooses ütles temale: „Kui su pale ei tule kaasa, siis ära vii meid siit ära! </p>
<p id="v16"><sup><small>16</small></sup>  Sest millest muidu tuntakse, et oleme armu leidnud sinu silmis, mina ja su rahvas, kui sellest, et sina käid koos meiega, nõnda et meie, mina ja su rahvas, erineme kogu rahvast, kes maa peal on?” </p>
<p id="v17"><sup><small>17</small></sup>  Ja Issand vastas Moosesele: „Mina teengi nõnda, nagu oled soovinud, sest sa oled armu leidnud minu silmis ja ma tunnen sind nimepidi.” </p>
<p id="v18"><sup><small>18</small></sup>  Aga Mooses ütles: „Näita siis mulle oma auhiilgust!” </p>
<p id="v19"><sup><small>19</small></sup>  Ja tema vastas: „Ma lasen sinu eest mööduda kogu oma ilu ja kuulutan sinu ees Issanda nime. Ja ma olen armuline, kellele olen armuline, ja halastan, kelle peale halastan.” </p>
<p id="v20"><sup><small>20</small></sup>  Ja ta ütles veel: „Sa ei tohi näha mu palet, sest ükski inimene ei või mind näha ja jääda elama!” <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Siis ütles Issand: „Vaata, siin mu juures on üks paik; astu selle kalju peale! </p>
<p id="v22"><sup><small>22</small></sup>  Kui mu auhiilgus möödub, siis ma panen sind kaljulõhesse ja katan sind oma käega, kuni ma olen möödunud. </p>
<p id="v23"><sup><small>23</small></sup>  Kui ma siis oma käe ära võtan, näed sa mind selja tagant, aga mu palet ei tohi keegi näha!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/32">Teine Moosese raamat - Peatükk 32</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/34">Teine Moosese raamat - Peatükk 34</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 33:7-10 <i>Moosese poolt kõrgendatud fetišikoda</i>: <a href="/et/The_Urantia_Book/88#p2_3">Ur 88:2.3</a>. </li>
  <li id="fn2"><a href="#cite2">↑</a> 33:20 <i>Inimene ei näe Jumalat</i>: <a href="/et/The_Urantia_Book/1#p5_5">Ur 1:5.5</a>.  <i>ei näe oma nägu..</i>: <a href="/et/The_Urantia_Book/1#p3_3">Ur 1:3.3</a>. </li>
</ol>
</div>
