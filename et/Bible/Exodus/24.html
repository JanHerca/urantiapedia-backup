<!--
title: Teine Moosese raamat - Peatükk 24
description: 
published: true
date: 2022-10-6T9:46:8Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/23">Teine Moosese raamat - Peatükk 23</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/25">Teine Moosese raamat - Peatükk 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja ta ütles Moosesele: „Astuge üles Issanda juurde, sina ise, Aaron, Naadab, Abihu ja seitsekümmend Iisraeli vanemaist, ja kummardage eemalt! </p>
<p id="v2"><sup><small>2</small></sup>  Mooses üksi liginegu Issandale, teised aga ei tohi lähedale tulla ja rahvas ei tohi minna üles koos temaga!” </p>
<p id="v3"><sup><small>3</small></sup>  Ja Mooses tuli ning jutustas rahvale kõigist Issanda sõnadest ja kõigist seadlustest. Ja kogu rahvas vastas ühehäälselt, öeldes: „Me tahame teha iga sõna järgi, mis Issand on rääkinud!” </p>
<p id="v4"><sup><small>4</small></sup>  Ja Mooses kirjutas üles kõik Issanda sõnad. Ja ta tõusis hommikul vara ning püstitas mäe alla altari ja kaksteist sammast vastavalt Iisraeli kaheteistkümnele suguharule. </p>
<p id="v5"><sup><small>5</small></sup>  Ja ta läkitas Iisraeli laste noori mehi ohverdama põletusohvreid ja tapma härjavärsse tänuohvriks Issandale. </p>
<p id="v6"><sup><small>6</small></sup>  Ja Mooses võttis poole verest ning pani kausikestesse, aga teise poole verest ta piserdas altarile. </p>
<p id="v7"><sup><small>7</small></sup>  Siis ta võttis seaduseraamatu ja luges rahva kuuldes. Ja nad ütlesid: „Kõik, mida Issand on käskinud, me teeme ja võtame kuulda!” </p>
<p id="v8"><sup><small>8</small></sup>  Ja Mooses võttis verd ning piserdas rahva peale, öeldes: „Vaata, see on selle lepingu veri, mille Issand teiega on teinud kõigi nende sõnade põhjal!” </p>
<p id="v9"><sup><small>9</small></sup>  Seejärel Mooses, Aaron, Naadab, Abihu ja seitsekümmend Iisraeli vanemaist läksid üles, </p>
<p id="v10"><sup><small>10</small></sup>  ja nad nägid Iisraeli Jumalat: tema jalge all oli nagu safiiridest tehtud põrand - otsekui taevas ise oma selguses. </p>
<p id="v11"><sup><small>11</small></sup>  Aga ta ei tõstnud oma kätt Iisraeli laste ülemate vastu, vaid need võisid Jumalat vaadata ning süüa ja juua. </p>
<p id="v12"><sup><small>12</small></sup>  Ja Issand ütles Moosesele: „Tule üles minu juurde mäele ja ole siin, siis ma annan sulle kivilauad ning Seaduse ja käsud, mis ma olen kirjutanud neile õpetuseks!” <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ja Mooses läks teele koos oma teenri Joosuaga; ja Mooses läks üles Jumala mäele. </p>
<p id="v14"><sup><small>14</small></sup>  Aga vanemaile ta ütles: „Jääge teie siia, kuni me tuleme tagasi teie juurde! Ja vaata, Aaron ja Huur on teie juures. Kellel on mingi põhjus, mingu nende juurde!” </p>
<p id="v15"><sup><small>15</small></sup>  Ja Mooses läks mäele ning pilv kattis mäe. </p>
<p id="v16"><sup><small>16</small></sup>  Ja Issanda auhiilgus laskus Siinai mäele ja pilv kattis seda kuus päeva; seitsmendal päeval hüüdis ta pilve seest Moosest. </p>
<p id="v17"><sup><small>17</small></sup>  Ja Issanda auhiilguse ilmutus oli Iisraeli laste silmis otsekui hävitav tuli mäetipus. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Mooses läks pilve keskele ning tõusis üles mäele. Ja Mooses oli mäe peal nelikümmend päeva ja nelikümmend ööd. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/23">Teine Moosese raamat - Peatükk 23</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/25">Teine Moosese raamat - Peatükk 25</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 24:12-18 <i>Pühad mäed</i>: <a href="/et/The_Urantia_Book/85#p1_5">Ur 85:1.5</a>. </li>
  <li id="fn2"><a href="#cite2">↑</a> 24:17 <i>Neelav tuli</i>: <a href="/et/The_Urantia_Book/96#p4_5">Ur 96:4.5</a>. </li>
</ol>
</div>
