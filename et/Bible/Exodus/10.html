<!--
title: Teine Moosese raamat - Peatükk 10
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/9">Teine Moosese raamat - Peatükk 9</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/11">Teine Moosese raamat - Peatükk 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis Issand ütles Moosesele: „Mine vaarao juurde, sest ma olen teinud kõvaks tema südame ja ta sulaste südamed, et teha tema juures oma imetegusid, </p>
<p id="v2"><sup><small>2</small></sup>  ja selleks, et sa saaksid jutustada oma poja ja pojapoja kuuldes, kuidas ma olen näidanud egiptlastele oma jõudu, ja mu imetegudest, mis ma neile olen teinud, et te teaksite, et mina olen Issand!” </p>
<p id="v3"><sup><small>3</small></sup>  Siis Mooses ja Aaron läksid vaarao juurde ning ütlesid temale: „Nõnda ütleb Issand, heebrealaste Jumal: Kui kaua sa tõrgud alistumast mu ees? Lase mu rahvas minna ja mind teenida! </p>
<p id="v4"><sup><small>4</small></sup>  Sest kui sa keelad mu rahvast minemast, vaata, siis ma toon homme su maale rohutirtsud. </p>
<p id="v5"><sup><small>5</small></sup>  Need katavad maapinna, nõnda et maad pole näha, ja nad söövad jäänused säilinust, mis teile rahest üle jäi, ja nad söövad ära kõik puud, mis teil väljal kasvavad. </p>
<p id="v6"><sup><small>6</small></sup>  Ja nad täidavad su kojad ja kõik su sulaste kojad ja kõik egiptlaste kojad, mida ei ole näinud su isad ja su isade isad oma maa peale tuleku päevast tänini.” Ja ta pöördus ümber ning läks ära vaarao juurest. </p>
<p id="v7"><sup><small>7</small></sup>  Siis vaarao sulased ütlesid temale: „Kui kaua on see meile püüniseks? Lase mehed minna, et nad teeniksid Issandat, oma Jumalat! Kas sa veelgi ei mõista, et Egiptus hukkub?” </p>
<p id="v8"><sup><small>8</small></sup>  Siis toodi Mooses ja Aaron tagasi vaarao juurde ja tema ütles neile: „Minge teenige Issandat, oma Jumalat! Aga kes need minejad õieti on?” </p>
<p id="v9"><sup><small>9</small></sup>  Ja Mooses vastas: „Me läheme oma noorte ja vanadega, oma poegade ja tütardega, me läheme oma lammaste, kitsede ja veistega, sest meil on Issanda püha.” </p>
<p id="v10"><sup><small>10</small></sup>  Tema aga ütles neile: „Issand olevat siis teie juures, kui ma lasen ära teid ja teie väetid lapsed! Te näete ka ise, et teil on kuri nõu. </p>
<p id="v11"><sup><small>11</small></sup>  Nõnda ei sünni! Mingu ainult mehed ja teenigu Issandat, sest te olete ju seda nõudnud!” Ja nad aeti vaarao eest ära. </p>
<p id="v12"><sup><small>12</small></sup>  Siis Issand ütles Moosesele: „Siruta oma käsi Egiptusemaa kohale rohutirtsude pärast, et need tuleksid Egiptusemaale ja sööksid ära kõik maa rohu, kõik, mis rahe on alles jätnud!” </p>
<p id="v13"><sup><small>13</small></sup>  Ja Mooses sirutas oma kepi välja Egiptusemaa kohale ning Issand saatis maale idatuule kogu selle päeva ja kogu selle öö; kui hommik tuli, tõi idatuul kaasa rohutirtsud. </p>
<p id="v14"><sup><small>14</small></sup>  Rohutirtsud tulid kogu Egiptusemaale ja laskusid väga suurel hulgal kõigisse Egiptuse paigusse; enne seda ei ole rohutirtse sel määral olnud ega ole neid olnud ka enam pärast seda. </p>
<p id="v15"><sup><small>15</small></sup>  Need katsid kogu maapinna, nõnda et maa mustas; nad sõid ära kõik maa rohu ja kõik puude vilja, mis rahe oli üle jätnud. Ja kogu Egiptusemaal ei jäänud üle midagi haljast puudel ega väljarohtudel. </p>
<p id="v16"><sup><small>16</small></sup>  Siis vaarao kutsus kiiresti Moosese ja Aaroni ning ütles: „Ma olen pattu teinud Issanda, teie Jumala, ja teie vastu. </p>
<p id="v17"><sup><small>17</small></sup>  Nüüd aga andke mu patt veel seekord andeks ja paluge Issandat, oma Jumalat, et ta ometi võtaks minult selle surma!” </p>
<p id="v18"><sup><small>18</small></sup>  Ja ta läks ära vaarao juurest ning palus Issandat. </p>
<p id="v19"><sup><small>19</small></sup>  Siis Issand pööras tuule väga kangeks läänetuuleks, see tõstis rohutirtsud üles ja ajas need Kõrkjamerre; ühtainsatki rohutirtsu ei jäänud alles kogu Egiptuse maa-alale. </p>
<p id="v20"><sup><small>20</small></sup>  Aga Issand tegi kõvaks vaarao südame ja too ei lasknud Iisraeli lapsi minna. </p>
<p id="v21"><sup><small>21</small></sup>  Siis Issand ütles Moosesele: „Siruta oma käsi taeva poole, siis tuleb Egiptusemaale niisugune pimedus, et katsu või käega!” </p>
<p id="v22"><sup><small>22</small></sup>  Ja Mooses sirutas oma käe taeva poole ning kogu Egiptusemaale tuli kolmeks päevaks pilkane pimedus: </p>
<p id="v23"><sup><small>23</small></sup>  üks ei näinud teist ja ükski ei liikunud paigast kolmel päeval. Aga kõigil Iisraeli lastel oli oma asupaikades valge. </p>
<p id="v24"><sup><small>24</small></sup>  Siis vaarao kutsus Moosese ning ütles: „Minge teenige Issandat! Ainult teie lambad, kitsed ja veised jäägu paigale. Ka teie väetid lapsed mingu koos teiega!” </p>
<p id="v25"><sup><small>25</small></sup>  Aga Mooses vastas: „Sina pead meile kaasa andma ka tapa- ja põletusohvrid, et saaksime neid tuua Issandale, oma Jumalale! </p>
<p id="v26"><sup><small>26</small></sup>  Meie karigi peab tulema koos meiega, sõrgagi ei tohi maha jääda, sest sellest me ju võtame Issanda, oma Jumala teenimiseks. Me ei tea isegi, millega peame teenima Issandat, enne kui jõuame sinna.” </p>
<p id="v27"><sup><small>27</small></sup>  Aga Issand tegi kõvaks vaarao südame, nõnda et ta ei tahtnud neid ära lasta. </p>
<p id="v28"><sup><small>28</small></sup>  Ja vaarao ütles temale: „Mine ära mu juurest! Hoia, et sa enam ei ilmu mu palge ette! Sest päeval, mil sa ilmud mu palge ette, sa sured!” </p>
<p id="v29"><sup><small>29</small></sup>  Ja Mooses vastas: „Õigesti oled rääkinud! Enam ma ei ilmu su palge ette!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/9">Teine Moosese raamat - Peatükk 9</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/11">Teine Moosese raamat - Peatükk 11</a></td>
      </tr>
    </tbody>
  </table>
</figure>
