<!--
title: Teine Moosese raamat - Peatükk 35
description: 
published: true
date: 2022-10-6T9:46:8Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/34">Teine Moosese raamat - Peatükk 34</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/36">Teine Moosese raamat - Peatükk 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Mooses kogus kokku kogu Iisraeli laste koguduse ning ütles neile: „Need on sõnad, mille järgi Issand on teid käskinud teha: </p>
<p id="v2"><sup><small>2</small></sup>  Kuus päeva tehtagu tööd, aga seitsmes päev olgu teile püha, täielik Issanda hingamispäev; kes siis iganes tööd teeb, seda karistatagu surmaga! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ärge süüdake tuld hingamispäeval, kus te iganes elate!” </p>
<p id="v4"><sup><small>4</small></sup>  Ja Mooses rääkis kogu Iisraeli laste kogudusega, öeldes: „Issand on käskinud ja öelnud nõnda: </p>
<p id="v5"><sup><small>5</small></sup>  Võtke sellest, mis teil on, Issandale tõstelõivu; igaüks, kes heast südamest tahab anda, toogu Issandale tõstelõivuks kulda, hõbedat ja vaske, </p>
<p id="v6"><sup><small>6</small></sup>  sinist, purpurpunast ja helepunast lõnga ning peent linast lõime, kitsekarvu, </p>
<p id="v7"><sup><small>7</small></sup>  punaseid jääranahku, merilehmanahku, akaatsiapuud, </p>
<p id="v8"><sup><small>8</small></sup>  valgustusõli, palsamit võideõliks, healõhnalisi suitsutusrohte, </p>
<p id="v9"><sup><small>9</small></sup>  karneoolikive ja ilustuskive õlarüü ja rinnakilbi jaoks. </p>
<p id="v10"><sup><small>10</small></sup>  Ja igaüks, kes teist on osav, tulgu ja tehku kõik, mida Issand on käskinud: </p>
<p id="v11"><sup><small>11</small></sup>  elamu, selle telk ja kate, haagid ja lauad, põiklatid, sambad ja jalad, </p>
<p id="v12"><sup><small>12</small></sup>  laegas ja selle kandekangid, lepituskaas ja kattev eesriie, </p>
<p id="v13"><sup><small>13</small></sup>  laud, selle kandekangid ja kõik selle riistad, ohvrileivad, </p>
<p id="v14"><sup><small>14</small></sup>  lambijalg valgustuseks ja selle riistad, lambid ja valgustusõli, </p>
<p id="v15"><sup><small>15</small></sup>  suitsutusaltar ja selle kandekangid, võideõli, healõhnalised suitsutusrohud, ukse kate elamu uksele, </p>
<p id="v16"><sup><small>16</small></sup>  põletusohvri altar ja vaskvõrk, mis kuulub selle juurde, selle kandekangid ja kõik riistad, pesemisnõu ja selle jalg, </p>
<p id="v17"><sup><small>17</small></sup>  õue eesriided, sambad ja jalad, õuevärava kate, </p>
<p id="v18"><sup><small>18</small></sup>  elamu vaiad, õue vaiad ja nende nöörid, </p>
<p id="v19"><sup><small>19</small></sup>  ametiriided pühamu teenistuseks, preester Aaroni pühad riided ja tema poegade preestriameti riided.” </p>
<p id="v20"><sup><small>20</small></sup>  Ja kogu Iisraeli laste kogudus läks ära Moosese juurest. </p>
<p id="v21"><sup><small>21</small></sup>  Siis nad tulid tagasi, igaüks, keda süda sundis, ja igaüks, kes hea meelega tahtis anda, tõi Issandale tõstelõivu kogudusetelgi ehitamiseks, kõige selle teenistuse ja pühade riiete jaoks. </p>
<p id="v22"><sup><small>22</small></sup>  Nad tulid, niihästi mehed kui naised, igaüks, kes heast südamest tahtis anda, ja tõid sõlgi, kõrvarõngaid, sõrmuseid ja keesid, igasugu kuldriistu, kõik, kes tõid Issandale kõigutusohvriks kulda. </p>
<p id="v23"><sup><small>23</small></sup>  Ja kõik, kellel leidus sinist, purpurpunast ja helepunast lõnga ning linast lõime, kitsekarvu, punaseid jääranahku ja merilehmanahku, tõid neid. </p>
<p id="v24"><sup><small>24</small></sup>  Igaüks, kes sai tõstelõivuks annetada hõbedat või vaske, tõi Issandale tõstelõivu; ja igaüks, kellel leidus akaatsiapuud, tõi seda kõigi tööde tarviduseks. </p>
<p id="v25"><sup><small>25</small></sup>  Ja kõik osavad naised ketrasid käsitsi ning tõid kedratud sinist, purpurpunast ja helepunast lõnga ning linast lõime. </p>
<p id="v26"><sup><small>26</small></sup>  Ja kõik naised, keda süda selleks sundis ja kes oskasid, ketrasid kitsekarvu. </p>
<p id="v27"><sup><small>27</small></sup>  Aga ülemad tõid karneoolikive ja ilustuskive õlarüü ja rinnakilbi jaoks, </p>
<p id="v28"><sup><small>28</small></sup>  palsamit, õli valgustuseks ning võideõliks ja healõhnaliseks suitsutusrohuks. </p>
<p id="v29"><sup><small>29</small></sup>  Kõik Iisraeli lapsed, mehed ja naised, keda süda sundis tooma kõige valmistamiseks, mida Issand oli Moosese läbi käskinud teha, tõid Issandale vabatahtliku ohvri. </p>
<p id="v30"><sup><small>30</small></sup>  Ja Mooses ütles Iisraeli lastele: „Vaadake, Issand on nimepidi kutsunud Betsaleeli, Huuri poja Uuri poja Juuda suguharust, </p>
<p id="v31"><sup><small>31</small></sup>  ja on teda täitnud Jumala Vaimuga, tarkuse, mõistuse ja teadmistega ning igasugu tööoskusega, <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  et kujundada kunstipäraseid töid kullast, hõbedast ja vasest, </p>
<p id="v33"><sup><small>33</small></sup>  uurendada kive raamistuse jaoks ja nikerdada puud, tehes igasugu kunstipärast tööd. </p>
<p id="v34"><sup><small>34</small></sup>  Ta on temale ja Oholiabile, Ahisamaki pojale Daani suguharust, andnud oskuse teisi õpetada. </p>
<p id="v35"><sup><small>35</small></sup>  Ta on neid täitnud oskusega teha igasugu tööd, olgu sepa- või kuduja- või kangakirjajatöö sinisest, purpurpunasest ja helepunasest lõngast ning linasest lõimest, või olgu kangrutöö, teha kõiki töid ja olla leidlik kunstipärastes töödes. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/34">Teine Moosese raamat - Peatükk 34</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/36">Teine Moosese raamat - Peatükk 36</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 35:2-3 <i>hingamispäevade pidamine</i>: <a href="/et/The_Urantia_Book/95#p1_2">Ur 95:1.2</a>. </li>
  <li id="fn2"><a href="#cite2">↑</a> 35:31 <i>Jumala Vaim (Püha Vaim)</i>: <a href="/et/The_Urantia_Book/8#p5_5">Ur 8:5.5</a>.  <i>Teadmiste vaim</i>: <a href="/et/The_Urantia_Book/36#p5_9">Ur 36:5.9</a>.  <i>Püha Vaim</i>: <a href="/et/The_Urantia_Book/34#p4_1">Ur 34:4.1</a>.  <i>Mõistmise vaim</i>: <a href="/et/The_Urantia_Book/36#p5_7">Ur 36:5.7</a>.  <i>Vaim inimeses (Püha Vaim)</i>: <a href="/et/The_Urantia_Book/103#p1_6">Ur 103:1.6</a>.  <i>Jumala Vaim (Püha Vaim)</i>: <a href="/et/The_Urantia_Book/8#p5_3">Ur 8:5.3</a>.  <i>Tarkuse vaim</i>: <a href="/et/The_Urantia_Book/36#p5_12">Ur 36:5.12</a>. </li>
</ol>
</div>
