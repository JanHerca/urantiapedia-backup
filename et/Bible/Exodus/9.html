<!--
title: Teine Moosese raamat - Peatükk 9
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/8">Teine Moosese raamat - Peatükk 8</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/10">Teine Moosese raamat - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis Issand ütles Moosesele: „Mine vaarao juurde ja räägi temale: Nõnda ütleb Issand, heebrealaste Jumal: Lase mu rahvas minna ja mind teenida! </p>
<p id="v2"><sup><small>2</small></sup>  Sest kui sa keelad neid minemast ja pead neid veel kinni, </p>
<p id="v3"><sup><small>3</small></sup>  vaata, siis on Issanda käsi su karja peal, kes on väljal: hobuste, eeslite, kaamelite, veiste, lammaste ja kitsede peal väga raske katkuga. </p>
<p id="v4"><sup><small>4</small></sup>  Aga Issand eraldab Iisraeli karja ja egiptlaste karja, ja Iisraeli laste omadest ei sure ühtainsatki.” </p>
<p id="v5"><sup><small>5</small></sup>  Ja Issand määras aja, öeldes: „Homme teeb Issand seda siin maal.” </p>
<p id="v6"><sup><small>6</small></sup>  Ja Issand tegi järgmisel päeval nõnda, ja egiptlaste kogu kari suri, ent Iisraeli laste karjast ei surnud ühtainsatki. </p>
<p id="v7"><sup><small>7</small></sup>  Ja kui vaarao läkitas vaatama, ennäe, siis ei olnud Iisraeli karjast surnud ühtainsatki. Aga vaarao süda jäi kõvaks ja ta ei lasknud rahvast minna. </p>
<p id="v8"><sup><small>8</small></sup>  Siis Issand ütles Moosesele ja Aaronile: „Võtke endile mõlemad pihud täis sulatusahju tahma ja Mooses puistaku seda vaarao silma ees vastu taevast. </p>
<p id="v9"><sup><small>9</small></sup>  See muutub siis tolmuks üle kogu Egiptusemaa ning inimestele ja loomadele kogu Egiptusemaal tulevad mädavillideks arenevad paised.” </p>
<p id="v10"><sup><small>10</small></sup>  Ja nad võtsid sulatusahju tahma ning astusid vaarao ette; Mooses puistas seda vastu taevast ja see muutus mädavillideks arenevaiks paiseiks inimestel ja loomadel. </p>
<p id="v11"><sup><small>11</small></sup>  Ja võlurid ei suutnud seista Moosese ees paisete pärast, sest paised olid võlureil ja kõigil egiptlastel. </p>
<p id="v12"><sup><small>12</small></sup>  Aga Issand tegi kõvaks vaarao südame ja too ei kuulanud neid, nagu Issand oli Moosesele öelnud. </p>
<p id="v13"><sup><small>13</small></sup>  Siis Issand ütles Moosesele: „Tõuse hommikul vara ja astu vaarao ette ning ütle temale: Nõnda ütleb Issand, heebrealaste Jumal: Lase mu rahvas minna ja mind teenida! </p>
<p id="v14"><sup><small>14</small></sup>  Sest seekord ma saadan kõik oma nuhtlused sulle enesele ja su sulastele ning su rahvale, et sa teaksid, et minu sarnast ei ole kogu maailmas. </p>
<p id="v15"><sup><small>15</small></sup>  Kui ma nüüd oma käe välja sirutasin ja sind ja su rahvast lõin katkuga, siis oleksid sa maa pealt kaotatud olnud, <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  aga ma jätsin sind alles just selleks, et näidata sulle oma väge ja teha kuulsaks oma nimi kogu maailmas. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Kui sa veel ülbe oled mu rahva vastu ega lase neid minna, </p>
<p id="v18"><sup><small>18</small></sup>  vaata, siis ma lasen homme sadada väga rasket rahet, millist ei ole Egiptuses olnud ta asustamisajast tänini. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ja nüüd läkita järele, päästa oma kari ja kõik, kes sul väljal on! Kõigi inimeste ja loomade peale, kes on väljal ega ole viidud koju, langeb rahe ja nad surevad.” </p>
<p id="v20"><sup><small>20</small></sup>  Kes vaarao sulaseist kartis Issanda sõna, päästis oma sulased ja karja koju. </p>
<p id="v21"><sup><small>21</small></sup>  Aga kes ei võtnud Issanda sõna südamesse, jättis oma sulased ja karja väljale. </p>
<p id="v22"><sup><small>22</small></sup>  Ja Issand ütles Moosesele: „Siruta oma käsi taeva poole, siis tuleb rahet kogu Egiptusemaale, inimeste ja loomade peale, ja kõigi taimede peale Egiptusemaal!” </p>
<p id="v23"><sup><small>23</small></sup>  Ja Mooses sirutas oma kepi taeva poole ning Issand andis müristamist ja rahet, ja tuli lõi maha; ja Issand laskis Egiptusemaale rahet sadada. <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  Ja rahe ja tuli, mis oli rahega segamini, olid väga rängad, milliseid ei ole olnud kogu Egiptusemaal selle asustamisest alates. </p>
<p id="v25"><sup><small>25</small></sup>  Ja rahe lõi maha kogu Egiptusemaal kõik, kes olid väljal, niihästi inimesed kui loomad; ja rahe lõi maha kogu rohu ning murdis kõik puud väljal. </p>
<p id="v26"><sup><small>26</small></sup>  Ainult Gooseni maakonnas, kus olid Iisraeli lapsed, ei olnud rahet. </p>
<p id="v27"><sup><small>27</small></sup>  Siis vaarao läkitas järele ja kutsus Moosese ja Aaroni ning ütles neile: „Ma olen seekord pattu teinud. Issand on õiglane, aga mina ja mu rahvas oleme õelad. </p>
<p id="v28"><sup><small>28</small></sup>  Paluge Issandat, sest on küllalt Jumala müristamisest ja rahest. Ma lasen teid minna ja teil pole enam vaja jääda!” </p>
<p id="v29"><sup><small>29</small></sup>  Ja Mooses vastas temale: „Kui ma olen linnast välja läinud, siis ma sirutan oma käed Issanda poole: müristamine lakkab ja rahet ei ole enam, et sa teaksid, et maa on Issanda päralt. </p>
<p id="v30"><sup><small>30</small></sup>  Aga sinust ja su sulaseist ma tean, et te veelgi ei karda Jumalat Issandat.” </p>
<p id="v31"><sup><small>31</small></sup>  Ja lina ja oder löödi maha, sest oder oli loonud ja lina oli kupras; </p>
<p id="v32"><sup><small>32</small></sup>  nisu ja okasnisu aga ei löödud maha, sest need olid hilised. </p>
<p id="v33"><sup><small>33</small></sup>  Ja Mooses läks ära vaarao juurest, linnast välja, ja sirutas oma käed Issanda poole: müristamine ja rahe lakkasid ning vihma ei sadanud enam maa peale. </p>
<p id="v34"><sup><small>34</small></sup>  Kui vaarao nägi, et vihm, rahe ja müristamine lakkasid, siis ta patustas edasi ja tegi oma südame kõvaks, tema ja ta sulased. </p>
<p id="v35"><sup><small>35</small></sup>  Vaarao süda jäi kõvaks ja ta ei lasknud Iisraeli lapsi minna - nagu Issand oli Moosese läbi öelnud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/8">Teine Moosese raamat - Peatükk 8</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/10">Teine Moosese raamat - Peatükk 10</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:15 <i>Jumala vägi</i>: <a href="/et/The_Urantia_Book/96#p6_3">Ur 96:6.3</a>. </li>
  <li id="fn2"><a href="#cite2">↑</a> 9:16 <i>Võim</i>: <a href="/et/The_Urantia_Book/131#p10_6">Ur 131:10.6</a>.  <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>.  <i>Kõikvõimas</i>: <a href="/et/The_Urantia_Book/142#p3_7">Ur 142:3.7</a>.  <i>Jumala vägi</i>: <a href="/et/The_Urantia_Book/1#p1_4">Ur 1:1.4</a>. </li>
  <li id="fn3"><a href="#cite3">↑</a> 9:18-26 <i>Rahe</i>: <a href="/et/The_Urantia_Book/85#p4_3">Ur 85:4.3</a>. </li>
  <li id="fn4"><a href="#cite4">↑</a> 9:23 <i>Äike</i>: <a href="/et/The_Urantia_Book/85#p4_3">Ur 85:4.3</a>. </li>
</ol>
</div>
