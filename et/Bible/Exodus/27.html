<!--
title: Teine Moosese raamat - Peatükk 27
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Exodus/26">Teine Moosese raamat - Peatükk 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Exodus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Exodus/28">Teine Moosese raamat - Peatükk 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tee akaatsiapuust altar, viis küünart pikk ja viis küünart lai; altar olgu neljanurgeline ja kolm küünart kõrge! </p>
<p id="v2"><sup><small>2</small></sup>  Tee selle neljale nurgale sarved; sarved olgu sellega ühest tükist ja karda see vasega! </p>
<p id="v3"><sup><small>3</small></sup>  Tee selle juurde kuuluvad nõud tuha koristamiseks, labidad, piserdusnõud, hargid ja sütepannid; kõik selle riistad tee vasest! </p>
<p id="v4"><sup><small>4</small></sup>  Tee sellele võrestik, võrgukujuline töö vasest; tee võrgule neli vaskrõngast nelja nurga külge! </p>
<p id="v5"><sup><small>5</small></sup>  Pane see allapoole altari äärt, et võrk ulatuks altpoolt vaadates poole altarini! </p>
<p id="v6"><sup><small>6</small></sup>  Tee altarile kandekangid, akaatsiapuust kangid, ja karda need vasega! </p>
<p id="v7"><sup><small>7</small></sup>  Kangid pistetagu rõngastesse; kangid olgu kummalgi pool altarit, kui seda kantakse! </p>
<p id="v8"><sup><small>8</small></sup>  Tee see laudadest õõnsakujulisena; nõnda nagu sulle mäel näidati, nõnda tehtagu see! </p>
<p id="v9"><sup><small>9</small></sup>  Tee elamule õu: lõunakaares olgu õuel eesriided korrutatud linasest lõimest, saja küünra pikkuses ühe külje jaoks; </p>
<p id="v10"><sup><small>10</small></sup>  ja selle kakskümmend sammast ja kakskümmend vaskjalga; sammaste haagid ja põrgad olgu hõbedast! </p>
<p id="v11"><sup><small>11</small></sup>  Nõndasamuti olgu ka põhjapoolses pikemas küljes eesriideid saja küünra pikkuses, ja nende tarvis kakskümmend sammast ja kakskümmend vaskjalga; sammaste haagid ja põrgad olgu hõbedast! </p>
<p id="v12"><sup><small>12</small></sup>  Ja vastavalt õue laiusele, läänepoolses küljes, olgu viiskümmend küünart eesriideid, nende kümme sammast ja kümme jalga! </p>
<p id="v13"><sup><small>13</small></sup>  Õue laius esiküljes, ida pool, olgu viiskümmend küünart! </p>
<p id="v14"><sup><small>14</small></sup>  Seal olgu ühel pool viisteist küünart eesriideid, nende kolm sammast ja kolm jalga, </p>
<p id="v15"><sup><small>15</small></sup>  samuti olgu teisel pool viisteist küünart eesriideid, nende kolm sammast ja kolm jalga! </p>
<p id="v16"><sup><small>16</small></sup>  Õueväraval olgu kahekümneküünrane kate sinisest, purpurpunasest ja helepunasest lõngast ning korrutatud linasest lõimest kunstipäraselt kootud; sellel olgu neli sammast ja neli jalga! </p>
<p id="v17"><sup><small>17</small></sup>  Kõigil sambail ümber õue olgu hõbedast põrgad, samuti hõbedast haagid, aga vasest jalad! </p>
<p id="v18"><sup><small>18</small></sup>  Õue pikkus olgu sada küünart ja laius mõlemalt poolt viiskümmend küünart; eesriie olgu viis küünart kõrge, korrutatud linasest lõimest; ja jalad olgu vasest! </p>
<p id="v19"><sup><small>19</small></sup>  Kõik elamu riistad kõigeks selle teenistuseks, kõik vaiad ja kõik õue vaiad olgu vasest! </p>
<p id="v20"><sup><small>20</small></sup>  Ja sina käsi Iisraeli lapsi, et nad tooksid sulle valgustuse jaoks puhast tambitud oliiviõli, lampide alaliseks ülesseadmiseks. </p>
<p id="v21"><sup><small>21</small></sup>  Kogudusetelgis, väljaspool eesriiet, mis on tunnistuslaeka ees, peab Aaron oma poegadega seda korraldama Issanda ees õhtust hommikuni. See olgu igaveseks seadluseks Iisraeli laste tulevastele põlvedele! </p>
