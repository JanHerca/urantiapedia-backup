<!--
title: Teine Moosese raamat - Peatükk 26
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/25">Teine Moosese raamat - Peatükk 25</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/27">Teine Moosese raamat - Peatükk 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tee elamu kümnest vaibast, mis on korrutatud linasest lõimest, sinisest, purpurpunasest ja helepunasest lõngast; tee need kunstipäraselt sissekootud keerubitega! </p>
<p id="v2"><sup><small>2</small></sup>  Iga vaiba pikkus olgu kakskümmend kaheksa küünart ja iga vaiba laius neli küünart; kõigil vaipadel olgu samad mõõdud! </p>
<p id="v3"><sup><small>3</small></sup>  Viis vaipa seotagu üksteisega kokku, samuti seotagu ka teised Viis vaipa üksteisega kokku! </p>
<p id="v4"><sup><small>4</small></sup>  Tee sinised aasad esimese vaiba servale, äärmisele esimeses reastuses; samasugused tee ka teise reastuse äärmise vaiba servale! </p>
<p id="v5"><sup><small>5</small></sup>  Tee viiskümmend aasa esimesele vaibale ja tee viiskümmend aasa vaiba servale, mis on teises reastuses; aasad olgu üksteisega kohakuti! </p>
<p id="v6"><sup><small>6</small></sup>  Tee ka viiskümmend kuldhaaki ja ühenda nende haakidega vaibad üksteise külge, et neist saaks täielik elamu! </p>
<p id="v7"><sup><small>7</small></sup>  Ja tee kitsekarvadest vaibad telgiks elamu peale; neid vaipu tee üksteist! </p>
<p id="v8"><sup><small>8</small></sup>  Iga vaiba pikkus olgu kolmkümmend küünart ja iga vaiba laius neli küünart; üheteistkümnel vaibal olgu samad mõõdud! </p>
<p id="v9"><sup><small>9</small></sup>  Seo kokku viis vaipa eraldi ja kuus vaipa eraldi, aga kuues vaip pane kahekordselt telgi suule! </p>
<p id="v10"><sup><small>10</small></sup>  Tee viiskümmend aasa esimese vaiba servale, äärmisele reastuses, ja viiskümmend aasa vaiba servale teises reastuses! </p>
<p id="v11"><sup><small>11</small></sup>  Tee viiskümmend vaskhaaki, pista haagid aasadesse ja ühenda telk üheks tervikuks! </p>
<p id="v12"><sup><small>12</small></sup>  Telgi vaipade liigse ülerippuvuse korral rippugu pool liigsest vaibast elamu tagaküljes! </p>
<p id="v13"><sup><small>13</small></sup>  Küünar siitpoolt ja küünar sealtpoolt telgi vaipade liigsest pikkusest rippugu üle elamu külgede, kattes seda siit- ja sealtpoolt! </p>
<p id="v14"><sup><small>14</small></sup>  Tee telgile kate punakaist jääranahkadest ja selle peale veel teine kate merilehmanahkadest! </p>
<p id="v15"><sup><small>15</small></sup>  Tee elamule akaatsiapuust püstipandavad lauad! </p>
<p id="v16"><sup><small>16</small></sup>  Iga laua pikkus olgu kümme küünart ja iga laua laius poolteist küünart! </p>
<p id="v17"><sup><small>17</small></sup>  Igal laual olgu kaks tappi, mis üksteisega on ühendatud; nõnda tee kõik elamu lauad! </p>
<p id="v18"><sup><small>18</small></sup>  Tee elamule laudu: kakskümmend lauda lõunapoolse külje jaoks lõuna poole! </p>
<p id="v19"><sup><small>19</small></sup>  Tee kahekümnele lauale alla nelikümmend hõbejalga: kaks jalga iga laua alla mõlema tapi jaoks! </p>
<p id="v20"><sup><small>20</small></sup>  Ja elamu teise külje jaoks, põhja poole, kakskümmend lauda </p>
<p id="v21"><sup><small>21</small></sup>  ja nende nelikümmend hõbejalga: kaks jalga iga laua all. </p>
<p id="v22"><sup><small>22</small></sup>  Aga elamu läänepoolse tagakülje jaoks tee kuus lauda! </p>
<p id="v23"><sup><small>23</small></sup>  Ja tee kaks lauda elamu tagakülje nurkade jaoks! </p>
<p id="v24"><sup><small>24</small></sup>  Need moodustagu kaksiklauad, mis on ühendatud alt üles kuni esimese rõngani; nõnda olgu see nende mõlemaga, neist saagu mõlemad nurgad! </p>
<p id="v25"><sup><small>25</small></sup>  Neid on siis kaheksa lauda ja nende hõbejalgu on kuusteist jalga: kaks jalga iga laua all. </p>
<p id="v26"><sup><small>26</small></sup>  Tee akaatsiapuust põiklatid: viis latti elamu ühe külje laudade jaoks, </p>
<p id="v27"><sup><small>27</small></sup>  viis latti elamu teise külje laudade jaoks ja viis latti elamu küljelaudade jaoks läänepoolses tagaküljes! </p>
<p id="v28"><sup><small>28</small></sup>  Keskmine põiklatt keset laudu kulgegu servast servani! </p>
<p id="v29"><sup><small>29</small></sup>  Karda lauad kullaga ja tee neile kullast rõngad lattide asemeiks; karda ka latid kullaga! </p>
<p id="v30"><sup><small>30</small></sup>  Siis püstita elamu plaani järgi, mis sulle mäel näidati! </p>
<p id="v31"><sup><small>31</small></sup>  Ja tee eesriie sinisest, purpurpunasest ja helepunasest lõngast ning korrutatud linasest lõimest, sisse kududes keerubite kujud! </p>
<p id="v32"><sup><small>32</small></sup>  Riputa see kullaga karratud nelja akaatsiapuust samba külge, millel on kuldhaagid ja mis seisavad neljal hõbejalal! </p>
<p id="v33"><sup><small>33</small></sup>  Riputa eesriie haakide külge ja vii sinna eesriide taha tunnistuslaegas! Ja eesriie eraldagu teile püha ja kõige pühamat paika! </p>
<p id="v34"><sup><small>34</small></sup>  Pane lepituskaas tunnistuslaekale peale kõige pühamas paigas! </p>
<p id="v35"><sup><small>35</small></sup>  Aseta laud eesriide ette ja lauaga kohakuti lambijalg elamu lõunapoolsesse külge; laud aga pane põhjapoolsesse külge! </p>
<p id="v36"><sup><small>36</small></sup>  Tee kate ka telgi uksele sinisest, purpurpunasest ja helepunasest lõngast ning korrutatud linasest lõimest kunstipäraselt kootuna! </p>
<p id="v37"><sup><small>37</small></sup>  Katte jaoks tee viis akaatsiapuust sammast ja karda need kullaga; nende haagid olgu kullast; ja vala neile viis vaskjalga! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/25">Teine Moosese raamat - Peatükk 25</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/27">Teine Moosese raamat - Peatükk 27</a></td>
      </tr>
    </tbody>
  </table>
</figure>
