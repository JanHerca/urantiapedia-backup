<!--
title: Teine Moosese raamat - Peatükk 5
description: 
published: true
date: 2022-10-6T9:46:8Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/4">Teine Moosese raamat - Peatükk 4</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/6">Teine Moosese raamat - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja seejärel Mooses ja Aaron tulid ning ütlesid vaaraole: „Nõnda ütleb Issand, Iisraeli Jumal: Lase mu rahvas minna, et nad kõrbes peaksid mulle püha!” <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Aga vaarao vastas: „Kes on Issand, et peaksin kuulama ta sõna ja laskma Iisraeli ära minna? Mina ei tunne Issandat ega lase ka Iisraeli ära minna!” </p>
<p id="v3"><sup><small>3</small></sup>  Siis nad ütlesid: „Heebrealaste Jumal tuli meile vastu. Lase meid minna kolme päeva tee kõrbesse ja ohverdada Issandale, meie Jumalale, et tema meid ei tabaks katku või mõõgaga!” </p>
<p id="v4"><sup><small>4</small></sup>  Aga Egiptuse kuningas vastas neile: „Mooses ja Aaron, mispärast tahate rahva tööst vabastada? Minge oma töökohustuste juurde!” </p>
<p id="v5"><sup><small>5</small></sup>  Vaarao mõtles: „Vaata, arvukas on nüüd maa rahvas, ja teie tahate nad töökohustusest vabastada!” </p>
<p id="v6"><sup><small>6</small></sup>  Ja vaarao käskis selsamal päeval rahva sundijaid ja ülevaatajaid, öeldes: </p>
<p id="v7"><sup><small>7</small></sup>  „Ärge koguge ega andke enam rahvale õlgi telliskivide tegemiseks nagu varem. Nad mingu ja korjaku ise endile õlgi! </p>
<p id="v8"><sup><small>8</small></sup>  Ja telliskivide määr, mis nad tänini on teinud, pange neile peale, ärge seda vähendage, sest nad on laisad! Sellepärast nad kisendavad ja ütlevad: Me tahame minna oma Jumalale ohverdama! </p>
<p id="v9"><sup><small>9</small></sup>  Saagu orjus meestele raskemaks, et neil oleks sellega tegemist ega kuulataks valekõnesid!” </p>
<p id="v10"><sup><small>10</small></sup>  Ja rahva sundijad ja ülevaatajad läksid välja ning rääkisid rahvaga, öeldes: „Nõnda ütleb vaarao: Mina ei anna teile enam õlgi. </p>
<p id="v11"><sup><small>11</small></sup>  Minge ise, võtke endile õlgi, kust aga leiate, ent teie orjusest ei vähendata midagi!” </p>
<p id="v12"><sup><small>12</small></sup>  Siis rahvas hajus üle kogu Egiptusemaa korjama kõrsi õlgede asemel. </p>
<p id="v13"><sup><small>13</small></sup>  Ja sundijad kihutasid tagant, öeldes: „Tehke oma töö valmis, oma igapäevane jagu nagu siis, kui oli õlgi!” </p>
<p id="v14"><sup><small>14</small></sup>  Ja Iisraeli laste ülevaatajaid, kes vaarao sundijate poolt olid pandud nende üle, peksti, öeldes: „Mispärast te ei ole täitnud telliskivide määra endiselt, ei eile ega täna?” </p>
<p id="v15"><sup><small>15</small></sup>  Siis Iisraeli laste ülevaatajad tulid ja kisendasid vaarao poole, öeldes: „Mispärast sa teed oma sulastega nõnda? </p>
<p id="v16"><sup><small>16</small></sup>  Õlgi su sulastele ei anta, aga siiski öeldakse meile: Tehke telliskive! Vaata, su sulaseid pekstakse ja su rahvas teeb pattu!” </p>
<p id="v17"><sup><small>17</small></sup>  Aga tema vastas: „Laisad olete! Te olete laisad, seepärast te ütlete: Me tahame minna Issandale ohverdama! </p>
<p id="v18"><sup><small>18</small></sup>  Nüüd minge tööle! Õlgi teile ei anta, aga määratud hulga telliskive te peate andma!” </p>
<p id="v19"><sup><small>19</small></sup>  Siis Iisraeli laste ülevaatajad nägid endid olevat täbaras olukorras, kui neile öeldi: „Te ei tohi ühelgi päeval vähendada oma telliskivide päevaosa!” </p>
<p id="v20"><sup><small>20</small></sup>  Ja kui nad vaarao juurest tulid, siis nad kohtasid Moosest ja Aaronit, kes olid neid oodanud, </p>
<p id="v21"><sup><small>21</small></sup>  ja ütlesid neile: „Issand karistagu teid ja mõistku kohut, sest te olete meid viinud halba kuulsusesse vaarao ja tema sulaste silmis ja neile mõõga meie tapmiseks kätte andnud!” </p>
<p id="v22"><sup><small>22</small></sup>  Siis Mooses pöördus jälle Issanda poole ning ütles: „Issand, mispärast sa oled sellele rahvale kurja teinud? Milleks sa siis mind oled läkitanud? </p>
<p id="v23"><sup><small>23</small></sup>  Alates sellest, kui ma tulin vaarao juurde sinu nimel rääkima, on ta sellele rahvale kurja teinud ja sina ei ole oma rahvast tõesti mitte päästnud!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/4">Teine Moosese raamat - Peatükk 4</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/6">Teine Moosese raamat - Peatükk 6</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:1 <i>Issand, Iisraeli Jumal</i>: <a href="/et/The_Urantia_Book/96#p1_9">Ur 96:1.9</a>.  <i>Iisraeli Jumal</i>: <a href="/et/The_Urantia_Book/45#p4_14">Ur 45:4.14</a>. </li>
</ol>
</div>
