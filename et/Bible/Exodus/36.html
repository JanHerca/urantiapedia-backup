<!--
title: Teine Moosese raamat - Peatükk 36
description: 
published: true
date: 2023-11-8T20:21:1Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/35">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 35</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/37">
          <span class="pr-2">Teine Moosese raamat - Peatükk 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Betsaleel ja Oholiab ning kõik oskusega mehed, kellele Issand on andnud tarkuse ja mõistuse, et nad teaksid, kuidas teha kõiki töid pühamu ehitamisel, tehku kõik, nagu Issand on käskinud!” </p>
<p id="v2"><sup><small>2</small></sup>  Siis Mooses kutsus seda tegema Betsaleeli ja Oholiabi ning kõik osavad mehed, kellele Issand oli andnud tarkust südamesse, igaühe, keda ta süda sundis tööle minema. </p>
<p id="v3"><sup><small>3</small></sup>  Ja nemad võtsid Mooseselt vastu kogu tõstelõivu, mida Iisraeli lapsed olid toonud pühamu ehitustööks, mis neil tuli teha. Aga temale toodi igal hommikul veel vabatahtlikke ande. </p>
<p id="v4"><sup><small>4</small></sup>  Siis tulid kõik need osavad, kes tegid kõiki pühamu töid, igaüks oma töö juurest, mida ta parajasti oli tegemas, </p>
<p id="v5"><sup><small>5</small></sup>  ja rääkisid Moosesega, öeldes: „Rahvas toob rohkem, kui on tarvis selle töö tegemiseks, mida Issand on käskinud teha.” </p>
<p id="v6"><sup><small>6</small></sup>  Siis Mooses käskis leeris kuulutada ja öelda: „Ükski mees ja naine ärgu töötagu enam pühamu tõstelõivu jaoks!” Siis rahvas enam ei toonud, </p>
<p id="v7"><sup><small>7</small></sup>  sest tagavara oli küllaldane kogu tööks, mida tuli teha, ja jäi ülegi. </p>
<p id="v8"><sup><small>8</small></sup>  Siis tegid kõik oskusega mehed töötegijate hulgast elamu kümnest vaibast, mis olid korrutatud linasest lõimest ning sinisest, purpurpunasest ja helepunasest lõngast kunstipäraselt sissekootud keerubitega. </p>
<p id="v9"><sup><small>9</small></sup>  Iga vaiba pikkus oli kakskümmend kaheksa küünart ja iga vaiba laius neli küünart; kõigil vaipadel olid samad mõõdud. </p>
<p id="v10"><sup><small>10</small></sup>  Viis vaipa seoti üksteisega kokku, samuti seoti ka Viis teist vaipa üksteisega kokku. </p>
<p id="v11"><sup><small>11</small></sup>  Siis tehti sinised aasad esimese vaiba servale, äärmisele esimeses reastuses; samasugused tehti ka teise reastuse äärmise vaiba servale. </p>
<p id="v12"><sup><small>12</small></sup>  Viiskümmend aasa tehti esimesele vaibale ja Viiskümmend aasa tehti vaiba servale, mis oli teises reastuses; aasad olid üksteisega kohakuti. </p>
<p id="v13"><sup><small>13</small></sup>  Siis tehti viiskümmend kuldhaaki ja vaibad ühendati üksteise külge; nõnda sai täielik elamu. </p>
<p id="v14"><sup><small>14</small></sup>  Siis tehti kitsekarvadest vaibad telgiks elamu kohale; neid vaipu tehti üksteist. </p>
<p id="v15"><sup><small>15</small></sup>  Iga vaiba pikkus oli kolmkümmend küünart ja iga vaiba laius neli küünart; üheteistkümnel vaibal olid samad mõõdud. </p>
<p id="v16"><sup><small>16</small></sup>  Siis seoti kokku viis vaipa eraldi ja kuus vaipa eraldi. </p>
<p id="v17"><sup><small>17</small></sup>  Vaiba servale, äärmisele reastuses, tehti viiskümmend aasa, samuti tehti vaiba servale teises reastuses viiskümmend aasa. </p>
<p id="v18"><sup><small>18</small></sup>  Siis tehti viiskümmend vaskhaaki telgi ühendamiseks üheks tervikuks. </p>
<p id="v19"><sup><small>19</small></sup>  Ja telgile tehti kate punastest jääranahkadest ning selle peale veel kate merilehmanahkadest. </p>
<p id="v20"><sup><small>20</small></sup>  Elamule tehti püstipandavad lauad akaatsiapuust. </p>
<p id="v21"><sup><small>21</small></sup>  Iga laua pikkus oli kümme küünart ja iga laua laius oli poolteist küünart. </p>
<p id="v22"><sup><small>22</small></sup>  Igal laual oli kaks tappi, mis olid üksteisega ühendatud; nõnda tehti kõik elamu lauad. </p>
<p id="v23"><sup><small>23</small></sup>  Ja elamule tehti laudu: kakskümmend lauda lõunapoolse külje jaoks lõuna suunas. </p>
<p id="v24"><sup><small>24</small></sup>  Kahekümnele lauale tehti alla nelikümmend hõbejalga: kaks jalga iga laua alla mõlema tapi jaoks. </p>
<p id="v25"><sup><small>25</small></sup>  Elamu teise külje jaoks põhja suunas tehti kakskümmend lauda </p>
<p id="v26"><sup><small>26</small></sup>  ja nende nelikümmend hõbejalga: kaks jalga iga laua all. </p>
<p id="v27"><sup><small>27</small></sup>  Aga elamu läänepoolse tagakülje jaoks tehti kuus lauda. </p>
<p id="v28"><sup><small>28</small></sup>  Ja kaks lauda tehti elamu tagakülje nurkade jaoks. </p>
<p id="v29"><sup><small>29</small></sup>  Need moodustasid kaksiklauad, mis olid ühendatud alt üles kuni esimese rõngani; nõnda tehti nende mõlemaga mõlema nurga jaoks. </p>
<p id="v30"><sup><small>30</small></sup>  Neid oli siis kaheksa lauda ja nende hõbejalgu oli kuusteist jalga: kaks jalga iga laua all. </p>
<p id="v31"><sup><small>31</small></sup>  Siis tehti akaatsiapuust põiklatid: viis latti elamu ühe külje laudade jaoks, </p>
<p id="v32"><sup><small>32</small></sup>  viis latti elamu teise külje laudade jaoks ja viis latti elamu laudade jaoks läänepoolses tagaküljes. </p>
<p id="v33"><sup><small>33</small></sup>  Keskmine põiklatt tehti kulgema keset laudu servast servani. </p>
<p id="v34"><sup><small>34</small></sup>  Lauad karrati kullaga ja neile tehti kuldrõngad lattide asemeiks; ka latid karrati kullaga. </p>
<p id="v35"><sup><small>35</small></sup>  Siis tehti eesriie sinisest, purpurpunasest ja helepunasest lõngast ning korrutatud linasest lõimest; see tehti kunstipäraselt sissekootud keerubitega. </p>
<p id="v36"><sup><small>36</small></sup>  Sellele tehti neli akaatsiapuust sammast ja need karrati kullaga; nende haagid olid kullast ja neile valati neli hõbejalga. </p>
<p id="v37"><sup><small>37</small></sup>  Siis tehti telgi uksele kate sinisest, purpurpunasest ja helepunasest lõngast ning korrutatud linasest lõimest kunstipäraselt kootuna, </p>
<p id="v38"><sup><small>38</small></sup>  ja selle viis sammast ning nende haagid. Nende nupud ja põrgad karrati kullaga; nende viis jalga tehti vasest. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Exodus/35">
          <span class="mdi mdi-arrow-left-drop-circle"></span><span class="pl-2">Teine Moosese raamat - Peatükk 35</span>
        </a>
        </td>
        <td>
        <a href="/et/Bible/Exodus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Exodus/37">
          <span class="pr-2">Teine Moosese raamat - Peatükk 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
