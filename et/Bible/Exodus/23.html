<!--
title: Teine Moosese raamat - Peatükk 23
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/22">Teine Moosese raamat - Peatükk 22</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/24">Teine Moosese raamat - Peatükk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ära levita valekuuldusi! Ära löö kätt õelaga, et sa ei saaks valetunnistajaks! </p>
<p id="v2"><sup><small>2</small></sup>  Ära järgne jõugule kurja tegema ja ära kosta riiuasjas jõugu järele paindudes, et sa õigust ei väänaks! </p>
<p id="v3"><sup><small>3</small></sup>  Ära ole viletsa kasuks erapoolik tema riiuasjas! </p>
<p id="v4"><sup><small>4</small></sup>  Kui sa kohtad oma vihamehe eksinud härga või eeslit, siis vii see temale tagasi! </p>
<p id="v5"><sup><small>5</small></sup>  Kui sa näed oma vihamehe eeslit koorma all lamamas, siis ära jäta teda maha, vaid aita ta lahti päästa! </p>
<p id="v6"><sup><small>6</small></sup>  Ära vääna su juures oleva vaese õigust tema riiuasjas! </p>
<p id="v7"><sup><small>7</small></sup>  Pettusasjast hoia eemale; ja sa ei tohi tappa süütut ega õiget, sest mina ei mõista õigeks ühtki õelat! </p>
<p id="v8"><sup><small>8</small></sup>  Ära võta meelehead, sest meelehea pimestab nägijaid ja teeb õigete asjad segaseks! </p>
<p id="v9"><sup><small>9</small></sup>  Võõrale ära tee häda: te ju mõistate võõra hinge, sest te ise olete olnud võõrad Egiptusemaal! </p>
<p id="v10"><sup><small>10</small></sup>  Kuus aastat külva oma maale ja kogu sellelt saaki, </p>
<p id="v11"><sup><small>11</small></sup>  aga seitsmendal jäta see koristamata ja harimata, et su rahva vaesed saaksid sealt süüa; ja mis neist järele jääb, seda söögu metsloomad! Samuti talita ka oma viinamäe ja õlipuudega! </p>
<p id="v12"><sup><small>12</small></sup>  Kuus päeva tee oma tööd, aga seitsmendal päeval puhka, et su härg ja eesel kosuksid, ja su teenija poeg ning võõras saaksid hingata! </p>
<p id="v13"><sup><small>13</small></sup>  Kõik, mis ma teile olen rääkinud, pidage meeles! Teiste jumalate nimesid ei tohi te nimetada, ärgu seda kuuldagu sinu suust! </p>
<p id="v14"><sup><small>14</small></sup>  Kolm korda aastas pead mulle püha pidama! </p>
<p id="v15"><sup><small>15</small></sup>  Pea hapnemata leibade püha: seitse päeva söö hapnemata leiba, nõnda nagu ma sind olen käskinud, määratud ajal aabibikuus, sest siis sa tulid Egiptusest välja; aga tühje käsi ei tohi tulla mu palge ette! <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Ja pea lõikuspüha oma varajase vilja saagile, mille oled külvanud põllule; ja vilja kokkupanemise püha aasta lõpus, kui sa oma saagi põllult koristad! <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Kolm korda aastas peab kogu su meessugu tulema Issanda Jumala palge ette! </p>
<p id="v18"><sup><small>18</small></sup>  Sa ei tohi ohverdada mu tapaohvri verd haput leiba süües, ja mu pühade ohvrirasv ei tohi seista üle öö hommikuni! <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Parim oma põllu uudseviljast vii Issanda, oma Jumala kotta! Ära keeda kitsetalle ta ema piimas! <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Vaata, mina läkitan sinu eel ingli sind tee peal hoidma ja sind viima paika, mille ma olen valmistanud. </p>
<p id="v21"><sup><small>21</small></sup>  Ole valvel tema ees ja kuula ta häält, ära vihasta teda; sest ta ei andesta teie üleastumist, sellepärast et temas on minu nimi! </p>
<p id="v22"><sup><small>22</small></sup>  Aga kui sa tõesti kuulad tema häält ja teed kõike, mida ma käsin, siis ma olen sinu vaenlaste vaenlane ja vastaste vastane. </p>
<p id="v23"><sup><small>23</small></sup>  Sest minu ingel läheb sinu eel ja viib sind emorlaste, hettide, perislaste, kaananlaste, hiivlaste ja jebuuslaste juurde ja mina hävitan need. </p>
<p id="v24"><sup><small>24</small></sup>  Ära kummarda nende jumalaid ja ära teeni neid! Ja ära tee ka nende rahvaste tegude järgi, vaid kisu maha sootuks nende jumalad ja purusta täiesti nende ebaususambad! </p>
<p id="v25"><sup><small>25</small></sup>  Te peate aga teenima Issandat, oma Jumalat, siis ta õnnistab sinu leiba ja vett! Ja ma hoian tõve sinust eemal. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Enneaegselt sünnitajat ega sigimatut ei ole su maal. Ja ma teen täielikuks sinu päevade arvu. </p>
<p id="v27"><sup><small>27</small></sup>  Ma läkitan sinu eele hirmu ja viin segadusse kõik rahvad, kelle juurde sa tuled, ja teen, et kõik su vaenlased näitavad sulle selga. </p>
<p id="v28"><sup><small>28</small></sup>  Ma läkitan sinu eele masenduse, et see ajaks su eest ära hiivlased, kaananlased ja hetid. </p>
<p id="v29"><sup><small>29</small></sup>  Ma ei aja neid su eest ära ühe aastaga, et maa ei jääks tühjaks ja sulle ei sigineks metsloomi. </p>
<p id="v30"><sup><small>30</small></sup>  Ma ajan nad sinu eest ära vähehaaval, seni kui sa sigined ja pärid maa. </p>
<p id="v31"><sup><small>31</small></sup>  Ja ma annan sulle maa-ala Kõrkjamerest vilistite mereni ja kõrbest kuni Frati jõeni, sest ma annan maa elanikud teie kätte ja sina ajad need ära enese eest. </p>
<p id="v32"><sup><small>32</small></sup>  Sa ei tohi teha lepingut nendega ega nende jumalatega! </p>
<p id="v33"><sup><small>33</small></sup>  Nemad ei tohi jääda elama su maale, et nad ei mõjustaks sind minu vastu pattu tegema; sest kui sa nende jumalaid teenid, siis saab see sulle püüdepaelaks!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/22">Teine Moosese raamat - Peatükk 22</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/24">Teine Moosese raamat - Peatükk 24</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 23:15 <i>Hoidke hapnemata leiba</i>: <a href="/et/The_Urantia_Book/142#p3_13">Ur 142:3.13</a>. </li>
  <li id="fn2"><a href="#cite2">↑</a> 23:16 <i>Tee kaks püha</i>: <a href="/et/The_Urantia_Book/142#p3_16">Ur 142:3.16</a>. </li>
  <li id="fn3"><a href="#cite3">↑</a> 23:16,19a <i>Tooge esimesed viljad</i>: <a href="/et/The_Urantia_Book/142#p3_19">Ur 142:3.19</a>. </li>
  <li id="fn4"><a href="#cite4">↑</a> 23:18a <i>Ei mingit ohverdamist hapnenud leivaga</i>: <a href="/et/The_Urantia_Book/142#p3_17">Ur 142:3.17</a>. </li>
  <li id="fn5"><a href="#cite5">↑</a> 23:18b <i>Hommikuni süüa ei jäänud</i>: <a href="/et/The_Urantia_Book/142#p3_18">Ur 142:3.18</a>. </li>
  <li id="fn6"><a href="#cite6">↑</a> 23:19b <i>Ärge laske last emapiima sisse</i>: <a href="/et/The_Urantia_Book/142#p3_20">Ur 142:3.20</a>. </li>
  <li id="fn7"><a href="#cite7">↑</a> 23:25 <i>Teenige Issandat, oma Jumalat</i>: <a href="/et/The_Urantia_Book/145#p2_2">Ur 145:2.2</a>. </li>
</ol>
</div>
