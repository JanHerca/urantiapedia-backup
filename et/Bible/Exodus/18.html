<!--
title: Teine Moosese raamat - Peatükk 18
description: 
published: true
date: 2022-10-6T9:46:8Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/17">Teine Moosese raamat - Peatükk 17</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/19">Teine Moosese raamat - Peatükk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Midjani preester Jitro, Moosese äi, kuulis kõike seda, mida Jumal Moosesele ja oma Iisraeli rahvale oli teinud, kuidas Issand Iisraeli oli Egiptusest välja viinud, </p>
<p id="v2"><sup><small>2</small></sup>  siis Moosese äi Jitro võttis enesega kaasa Sippora, Moosese naise, kelle see oli tagasi saatnud, </p>
<p id="v3"><sup><small>3</small></sup>  ja tema kaks poega, kellest ühe nimi oli Geersom, kelle puhul Mooses oli öelnud: „Ma olen võõras võõral maal”, </p>
<p id="v4"><sup><small>4</small></sup>  ja teise nimi Elieser, kelle puhul Mooses oli öelnud: „Mu isa Jumal oli mulle abiks ja päästis mind vaarao mõõga eest.” </p>
<p id="v5"><sup><small>5</small></sup>  Ja Jitro, Moosese äi, tuli Moosese juurde koos ta poegade ja naisega sinna kõrbesse, kus ta oli leeris Jumala mäe juures. </p>
<p id="v6"><sup><small>6</small></sup>  Ja ta käskis Moosesele öelda: „Mina, su äi Jitro, tulen sinu juurde, samuti tuleb su naine ja koos temaga ta kaks poega.” </p>
<p id="v7"><sup><small>7</small></sup>  Siis Mooses läks välja oma äiale vastu, kummardas ja andis temale suud; kui nad olid küsinud teineteise käekäigu järele, siis nad läksid telki. </p>
<p id="v8"><sup><small>8</small></sup>  Ja Mooses jutustas oma äiale kõigest, mida Issand vaaraole ja egiptlastele Iisraeli pärast oli teinud, ja kõigist vaevadest, mis teekonnal olid olnud, ja kuidas Issand nad oli päästnud. </p>
<p id="v9"><sup><small>9</small></sup>  Ja Jitro tundis rõõmu kõigest sellest heast, mida Issand oli Iisraelile teinud, päästes tema egiptlaste käest. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ja Jitro ütles: „Kiidetud olgu Issand, kes teid päästis egiptlaste ja vaarao käest! </p>
<p id="v11"><sup><small>11</small></sup>  Nüüd ma tean, et Issand on suurim kõigist jumalaist, sest ta päästis rahva Egiptuse käe alt, kui nad olid ülbed nende vastu.” </p>
<p id="v12"><sup><small>12</small></sup>  Ja Jitro, Moosese äi, tõi põletus- ja tapaohvreid Jumalale; ja Aaron ja kõik Iisraeli vanemad tulid, et Jumala ees leiba võtta üheskoos Moosese äiaga. </p>
<p id="v13"><sup><small>13</small></sup>  Järgmisel päeval, kui Mooses istus rahvale kohut mõistma ja rahvas seisis Moosese juures hommikust õhtuni, </p>
<p id="v14"><sup><small>14</small></sup>  nägi Moosese äi kõike, mida ta rahvaga tegi, ja ütles: „Mis see on, mis sa rahvaga teed? Mispärast sina üksi istud, aga kõik rahvas seisab su juures hommikust õhtuni?” </p>
<p id="v15"><sup><small>15</small></sup>  Ja Mooses vastas äiale: „Rahvas tuleb ju minu juurde Jumalalt nõu küsima. </p>
<p id="v16"><sup><small>16</small></sup>  Kui neil on mingi asi, siis tullakse minu juurde ja mina mõistan kohut nende vahel ning teen teatavaks Jumala määrused ja tema Seaduse.” </p>
<p id="v17"><sup><small>17</small></sup>  Siis Moosese äi ütles temale: „See asi pole hea, mis sa teed. </p>
<p id="v18"><sup><small>18</small></sup>  Sa nõrked päris ära, niihästi sina kui ka see rahvas, kes su juures on, sest see tegevus on sulle raske. Sa ei jaksa seda üksinda teha. </p>
<p id="v19"><sup><small>19</small></sup>  Kuule nüüd mu häält, ma annan sulle nõu, ja küllap on ka Jumal sinuga: sina ole rahva asemik Jumala juures ja vii asjad Jumala ette. </p>
<p id="v20"><sup><small>20</small></sup>  Sina seleta neile määrusi ja Seadust ja anna neile teada tee, mida neil tuleb käia, ja töö, mida nad peavad tegema. </p>
<p id="v21"><sup><small>21</small></sup>  Aga sina vali kogu rahvast tublisid mehi, kes kardavad Jumalat, ustavaid mehi, kes vihkavad ahnust, ja pane need neile pealikuiks iga tuhande, saja, viiekümne ja kümne üle. </p>
<p id="v22"><sup><small>22</small></sup>  Nemad mõistku rahvale kohut igal ajal! Ja olgu nõnda: nad toogu kõik suured asjad sinu ette ja otsustagu kõik väikesed asjad ise. Tee nõnda oma koorem kergemaks ja nemad kandku seda koos sinuga! </p>
<p id="v23"><sup><small>23</small></sup>  Kui sa seda teed ja Jumal sind käsib, siis sa jaksad vastu pidada, samuti läheb ka kogu see rahvas rahul olles koju.” </p>
<p id="v24"><sup><small>24</small></sup>  Ja Mooses kuulas oma äia sõna ning tegi kõik, mis see oli öelnud. </p>
<p id="v25"><sup><small>25</small></sup>  Ja Mooses valis tublisid mehi kogu Iisraelist ning pani nad juhtideks rahvale, pealikuiks iga tuhande, saja, viiekümne ja kümne üle. </p>
<p id="v26"><sup><small>26</small></sup>  Ja need mõistsid rahvale kohut igal ajal; raskemad asjad tõid nad Moosese ette, aga kõik väikesed asjad otsustasid nad ise. </p>
<p id="v27"><sup><small>27</small></sup>  Siis Mooses saatis teele oma äia ja see läks oma maale. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/17">Teine Moosese raamat - Peatükk 17</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/19">Teine Moosese raamat - Peatükk 19</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 18:9 <i>Kui rohkem teaks Jumala headust</i>: <a href="/et/The_Urantia_Book/131#p10_4">Ur 131:10.4</a>. </li>
</ol>
</div>
