<!--
title: Teine Moosese raamat - Peatükk 17
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Exodus/16">Teine Moosese raamat - Peatükk 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Exodus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Exodus/18">Teine Moosese raamat - Peatükk 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kogu Iisraeli laste kogudus läks liikvele Siini kõrbest, peatuspaigast teise Issanda käsu järgi; ja nad lõid leeri üles Refidimi, aga seal ei olnud rahval vett juua. </p>
<p id="v2"><sup><small>2</small></sup>  Siis rahvas riidles Moosesega ja ütles: „Andke meile vett juua!„ Aga Mooses vastas neile: ”Miks te riidlete minuga? Miks te kiusate Issandat?” </p>
<p id="v3"><sup><small>3</small></sup>  Ent rahval oli veejanu ja rahvas nurises Moosese vastu ning ütles: „Mispärast sa tõid meid Egiptusest siia, mind ja minu lapsi ning mu karja janusse surema?” </p>
<p id="v4"><sup><small>4</small></sup>  Siis Mooses hüüdis Issanda poole, öeldes: „Mis ma pean selle rahvaga tegema? Vähe puudub, et nad viskavad mind kividega surnuks!” </p>
<p id="v5"><sup><small>5</small></sup>  Ja Issand ütles Moosesele: „Mine edasi rahva ees ja võta enesega mõningad Iisraeli vanemaist! Võta kätte oma kepp, millega sa lõid Niiluse jõge, ja mine! </p>
<p id="v6"><sup><small>6</small></sup>  Vaata, mina seisan seal su ees Hoorebi kaljul. Löö kaljut, siis tuleb sellest vesi välja ja rahvas saab juua!” Ja Mooses tegi nõnda Iisraeli vanemate nähes. </p>
<p id="v7"><sup><small>7</small></sup>  Ja ta pani sellele paigale nimeks Massa ja Meriba, Iisraeli laste riiu pärast, ja et nad olid Issandat kiusanud, öeldes: „Ons Issand meie keskel või ei ole?” </p>
<p id="v8"><sup><small>8</small></sup>  Siis tulid amalekid ja sõdisid Iisraeli vastu Refidimis. </p>
<p id="v9"><sup><small>9</small></sup>  Ja Mooses ütles Joosuale: „Vali meile mehi ja mine sõdi homme amalekkide vastu! Mina seisan kõrgendiku tipus, Jumala kepp käes.” </p>
<p id="v10"><sup><small>10</small></sup>  Ja Joosua tegi, nagu Mooses temale ütles, ning sõdis amalekkide vastu; ja Mooses, Aaron ja Huur läksid kõrgendiku tippu. </p>
<p id="v11"><sup><small>11</small></sup>  Ja sündis, et niikaua kui Mooses hoidis oma käe ülal, oli Iisrael võidukas, aga kui ta laskis oma käe vajuda, oli Amalek võidukas. </p>
<p id="v12"><sup><small>12</small></sup>  Aga kui Moosese käed väsisid, siis nad võtsid kivi, asetasid selle temale alla ja ta istus selle peale ning Aaron ja Huur toetasid tema käsi, üks siitpoolt ja teine sealtpoolt; siis ta käed seisid kindlalt kuni päikeseloojakuni. </p>
<p id="v13"><sup><small>13</small></sup>  Ja Joosua võitis mõõgateraga Amaleki ning tema rahva. </p>
<p id="v14"><sup><small>14</small></sup>  Ja Issand ütles Moosesele: „Kirjuta see meenutuseks raamatusse ja pane Joosuale kõrva taha, et ma pühin Amaleki mälestuse taeva alt sootuks!” </p>
<p id="v15"><sup><small>15</small></sup>  Siis Mooses ehitas altari ning pani sellele nimeks „Minu lipp Issand”. </p>
<p id="v16"><sup><small>16</small></sup>  Ja ta ütles: „Et käsi on olnud Issanda trooni poole, on Issandal sõda Amaleki vastu põlvest põlve!” </p>
