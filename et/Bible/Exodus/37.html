<!--
title: Teine Moosese raamat - Peatükk 37
description: 
published: true
date: 2022-10-6T9:46:8Z
tags: bible, bible—exodus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/36">Teine Moosese raamat - Peatükk 36</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/38">Teine Moosese raamat - Peatükk 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Betsaleel tegi akaatsiapuust laeka, kaks ja pool küünart pika, poolteist küünart laia ja poolteist küünart kõrge. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ta kardas selle puhta kullaga seest- ja väljastpoolt ja tegi sellele kuldpärja ümber. </p>
<p id="v3"><sup><small>3</small></sup>  Ta valas sellele neli kuldrõngast nelja jala jaoks: kaks rõngast ühte külge ja kaks rõngast teise külge. </p>
<p id="v4"><sup><small>4</small></sup>  Ta tegi akaatsiapuust kandekangid ja kardas need kullaga. </p>
<p id="v5"><sup><small>5</small></sup>  Ta pistis kangid rõngastesse laeka külgedel, laeka kandmiseks. </p>
<p id="v6"><sup><small>6</small></sup>  Ta tegi puhtast kullast lepituskaane, kaks ja pool küünart pika ja poolteist küünart laia. </p>
<p id="v7"><sup><small>7</small></sup>  Ta tegi kullast kaks keerubit; ta tegi need sepisena lepituskaane kumbagi otsa, </p>
<p id="v8"><sup><small>8</small></sup>  ühe keerubi ühte ja teise keerubi teise otsa; ta tegi kummaski otsas olevad keerubid lepituskaanega ühest tükist. </p>
<p id="v9"><sup><small>9</small></sup>  Keerubid sirutasid oma tiivad ülespoole, kattes oma tiibadega lepituskaant, ja nende palged olid vastamisi; keerubite palged olid lepituskaane poole. </p>
<p id="v10"><sup><small>10</small></sup>  Ja ta tegi akaatsiapuust laua, kaks küünart pika, küünar laia ja poolteist küünart kõrge. </p>
<p id="v11"><sup><small>11</small></sup>  Ta kardas selle puhta kullaga ja tegi sellele kuldpärja ümber. </p>
<p id="v12"><sup><small>12</small></sup>  Ta tegi sellele kämblalaiuse põõna ümber ja tegi ümber põõna kuldpärja. </p>
<p id="v13"><sup><small>13</small></sup>  Ta valas sellele neli kuldrõngast ja kinnitas rõngad nelja nurga külge selle nelja jala juures. </p>
<p id="v14"><sup><small>14</small></sup>  Rõngad olid otse põõna kõrval kangide asemeiks laua kandmisel. </p>
<p id="v15"><sup><small>15</small></sup>  Ta tegi akaatsiapuust kangid laua kandmiseks ja kardas need kullaga. </p>
<p id="v16"><sup><small>16</small></sup>  Ja ta tegi puhtast kullast riistad, mis olid laua peal: vaagnad ja kausid, peekrid ja kannud joogiohvri toomiseks. </p>
<p id="v17"><sup><small>17</small></sup>  Ja ta tegi puhtast kullast lambijala; ta tegi selle lambijala koos aluse ja harudega sepisetööna; selle karikakesed, nupud ja õiekesed olid sellega ühest tükist. </p>
<p id="v18"><sup><small>18</small></sup>  Selle küljest lähtus kuus haru: ühest küljest kolm lambijala haru ja teisest küljest kolm lambijala haru. </p>
<p id="v19"><sup><small>19</small></sup>  Ühel harul oli kolm mandliõiekujulist karikakest nupu ja õiekesega, samuti oli teisel harul kolm mandliõiekujulist karikakest nupu ja õiekesega; nõnda oli neil kuuel harul, mis lambijalast lähtusid. </p>
<p id="v20"><sup><small>20</small></sup>  Aga lambijalal enesel oli neli mandliõiekujulist karikakest nupu ja õiekesega: </p>
<p id="v21"><sup><small>21</small></sup>  iga harupaari all oli üks nupp neil kuuel harul, mis lambijalast väljusid. </p>
<p id="v22"><sup><small>22</small></sup>  Nupud ja harud olid sellega ühest tükist, tervikliku sepisetööna puhtast kullast. </p>
<p id="v23"><sup><small>23</small></sup>  Ja ta tegi sellele seitse lampi ning puhtast kullast tahikäärid ja tahikarbid. </p>
<p id="v24"><sup><small>24</small></sup>  Ta tegi selle koos kõigi selle riistadega ühest talendist puhtast kullast. </p>
<p id="v25"><sup><small>25</small></sup>  Ja ta tegi akaatsiapuust suitsutusaltari, küünar pika ja küünar laia, neljanurgelise ja kaks küünart kõrge; sarved olid sellega ühest tükist. </p>
<p id="v26"><sup><small>26</small></sup>  Ta kardas selle puhta kullaga, selle pealise, küljed ümberringi ja sarved; ja ta tegi sellele kuldääre ümber. </p>
<p id="v27"><sup><small>27</small></sup>  Ta tegi sellele kaks kuldrõngast selle ääre alla, kahele poole, kumbagi külge asemeiks kangidele, millega seda kanti. </p>
<p id="v28"><sup><small>28</small></sup>  Ta tegi kangid akaatsiapuust ja kardas need kullaga. </p>
<p id="v29"><sup><small>29</small></sup>  Ja ta valmistas püha võideõli ja puhast, healõhnalist suitsutusrohtu rohusegajate viisil. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/36">Teine Moosese raamat - Peatükk 36</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/38">Teine Moosese raamat - Peatükk 38</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 37:1-9 <i>Uued fetišid</i>: <a href="/et/The_Urantia_Book/88#p2_5">Ur 88:2.5</a>. </li>
</ol>
</div>
