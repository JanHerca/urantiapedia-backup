<!--
title: Teine Moosese raamat - Peatükk 6
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/5">Teine Moosese raamat - Peatükk 5</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/7">Teine Moosese raamat - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand ütles Moosesele: „Nüüd sa saad näha, mida ma vaaraole teen; sest vägeva käe sunnil ta laseb nad minna ja vägeva käe sunnil ta ajab nad ära oma maalt.” </p>
<p id="v2"><sup><small>2</small></sup>  Ja Jumal rääkis Moosesega ning ütles temale: „Mina olen Issand. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Mina olen ennast ilmutanud Aabrahamile, Iisakile ja Jaakobile Kõigeväelise Jumalana, aga oma nime Jahve ei ole ma neile teatavaks teinud. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Mina olen nendega teinud ka oma lepingu, et ma annan neile Kaananimaa, nende rännakute maa, kus nad on võõrana elanud. </p>
<p id="v5"><sup><small>5</small></sup>  Mina olen ka kuulnud Iisraeli laste ägamist, et egiptlased neid orjastavad, ja ma olen mõelnud oma lepingule. </p>
<p id="v6"><sup><small>6</small></sup>  Seepärast ütle Iisraeli lastele: Mina olen Issand ja mina viin teid ära egiptlaste teoorjuse alt; ma päästan teid nende orjatööst ja lunastan teid oma väljasirutatud käsivarrega ning suurte kohtupidamistega. </p>
<p id="v7"><sup><small>7</small></sup>  Mina võtan teid enesele rahvaks ja olen teile Jumalaks, ja teie peate tundma, et mina olen Issand, teie Jumal, kes teid viib välja egiptlaste teoorjusest. </p>
<p id="v8"><sup><small>8</small></sup>  Mina viin teid sellele maale, mille pärast ma oma käe üles tõstsin, et ma annan selle Aabrahamile, Iisakile ja Jaakobile. Mina annan selle teie omandiks, mina, Issand.” </p>
<p id="v9"><sup><small>9</small></sup>  Ja Mooses rääkis nõnda Iisraeli lastele, aga nemad ei kuulanud Moosest rõhutud meeleolu ja ränga orjuse tõttu. </p>
<p id="v10"><sup><small>10</small></sup>  Ja Issand rääkis Moosesega, öeldes: </p>
<p id="v11"><sup><small>11</small></sup>  „Mine ütle vaaraole, Egiptuse kuningale, et ta laseks Iisraeli lapsed oma maalt ära minna!” </p>
<p id="v12"><sup><small>12</small></sup>  Aga Mooses rääkis Issanda ees, öeldes: „Vaata, Iisraeli lapsed ei kuula mind, kuidas siis vaarao mind kuulda võtab? Mina olen ju huultelt ümberlõikamata.” </p>
<p id="v13"><sup><small>13</small></sup>  Aga Issand rääkis Moosesega ja Aaroniga ning andis neile käsu minna Iisraeli laste ja vaarao, Egiptuse kuninga juurde, et viia Iisraeli lapsed Egiptusemaalt välja. </p>
<p id="v14"><sup><small>14</small></sup>  Need olid nende perekondade peamehed: Ruubeni, Iisraeli esmasündinu pojad olid: Hanok, Pallu, Hesron ja Karmi; need olid Ruubeni suguvõsad. </p>
<p id="v15"><sup><small>15</small></sup>  Siimeoni pojad olid Jemuel, Jaamin, Ohad, Jaakin, Sohar ja Saul, kaananlanna poeg; need olid Siimeoni suguvõsad. </p>
<p id="v16"><sup><small>16</small></sup>  Need olid Leevi poegade nimed nende sünnijärgluses: Geerson, Kehat ja Merari; ja Leevi eluaastaid oli sada kolmkümmend seitse aastat. </p>
<p id="v17"><sup><small>17</small></sup>  Geersoni pojad olid Libni ja Simei oma suguvõsade kaupa. </p>
<p id="v18"><sup><small>18</small></sup>  Kehati pojad olid Amram, Jishar, Hebron ja Ussiel; ja Kehati eluaastaid oli sada kolmkümmend kolm aastat. </p>
<p id="v19"><sup><small>19</small></sup>  Merari pojad olid Mahli ja Muusi; need olid Leevi suguvõsad oma sünnijärgluses. </p>
<p id="v20"><sup><small>20</small></sup>  Amram võttis enesele naiseks Jookebedi, oma isa õe, ja see tõi temale ilmale Aaroni ja Moosese; ja Amrami eluaastaid oli sada kolmkümmend seitse aastat. </p>
<p id="v21"><sup><small>21</small></sup>  Jishari pojad olid Korah, Nefeg ja Sikri. </p>
<p id="v22"><sup><small>22</small></sup>  Ussieli pojad olid Miisael, Elsafan ja Sitri. </p>
<p id="v23"><sup><small>23</small></sup>  Aaron võttis Eliseba, Amminadabi tütre, Nahsoni õe, enesele naiseks, ja see tõi temale ilmale Naadabi, Abihu, Eleasari ja Iitamari. </p>
<p id="v24"><sup><small>24</small></sup>  Korahi pojad olid Assir, Elkana ja Abiasaf; need olid korahlaste suguvõsad. </p>
<p id="v25"><sup><small>25</small></sup>  Eleasar, Aaroni poeg, võttis enesele naise Puutieli tütreist, ja see tõi temale ilmale Piinehasi; need olid leviitide perekondade peamehed nende suguvõsade kaupa. </p>
<p id="v26"><sup><small>26</small></sup>  Need olid Aaron ja Mooses, kellele Issand ütles: „Viige Iisraeli lapsed nende väehulkade kaupa Egiptusemaalt välja!” </p>
<p id="v27"><sup><small>27</small></sup>  Nemad olid, kes rääkisid vaaraoga, Egiptuse kuningaga, et Iisraeli lapsi Egiptusest välja viia - Mooses ja Aaron. </p>
<p id="v28"><sup><small>28</small></sup>  Sel päeval, mil Issand rääkis Moosesega Egiptusemaal, </p>
<p id="v29"><sup><small>29</small></sup>  Issand rääkis Moosesele, öeldes: „Mina olen Issand! Räägi vaaraole, Egiptuse kuningale kõike, mis ma sulle räägin!” </p>
<p id="v30"><sup><small>30</small></sup>  Ja Mooses ütles Issanda ees: „Vaata, ma olen huultelt ümberlõikamata. Kuidas siis vaarao mind kuulda võtaks?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/5">Teine Moosese raamat - Peatükk 5</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/7">Teine Moosese raamat - Peatükk 7</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:2 <i>Elohim (Jumalad) loodud</i>: <a href="/et/The_Urantia_Book/142#p3_6">Ur 142:3.6</a>.  <i>Elohim</i>: <a href="/et/The_Urantia_Book/96#p1_8">Ur 96:1.8</a>. </li>
  <li id="fn2"><a href="#cite2">↑</a> 6:3 <i>Jehoova (Jahve)</i>: <a href="/et/The_Urantia_Book/96#p1_10">Ur 96:1.10</a>.  <i>El Shaddai</i>: <a href="/et/The_Urantia_Book/96#p1_5">Ur 96:1.5</a>.  <i>El Shaddai, loojajumalus</i>: <a href="/et/The_Urantia_Book/142#p3_5">Ur 142:3.5</a>.  <i>Kõigeväeline</i>: <a href="/et/The_Urantia_Book/131#p10_6">Ur 131:10.6</a>.  <i>Jahve, Siinai klannide Jumal</i>: <a href="/et/The_Urantia_Book/142#p3_3">Ur 142:3.3</a>.  <i>Jahve</i>: <a href="/et/The_Urantia_Book/96#p1_3">Ur 96:1.3</a>. </li>
</ol>
</div>
