<!--
title: Teine Moosese raamat - Peatükk 12
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/11">Teine Moosese raamat - Peatükk 11</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/13">Teine Moosese raamat - Peatükk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosese ja Aaroniga Egiptusemaal, öeldes: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „See kuu olgu teil esimeseks kuuks; see olgu teil aasta esimeseks kuuks. </p>
<p id="v3"><sup><small>3</small></sup>  Rääkige kogu Iisraeli kogudusega ja öelge: Selle kuu kümnendal päeval võtku iga perevanem tall, igale perele tall. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Aga kui pere on talle jaoks väike, siis võtku tema ja ta naaber, kes ta kojale on lähemal, vastavalt hingede arvule; kui palju igaüks jõuab süüa, sellele vastavalt arvake neid talle kohta. </p>
<p id="v5"><sup><small>5</small></sup>  Tall olgu teil veatu, isane, üheaastane; võtke see lammastest või kitsedest. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Säilitage see enestele kuni selle kuu neljateistkümnenda päevani; siis kogu Iisraeli kogunenud kogudus tapku see õhtul! <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Ja nad võtku verd ning võidku ukse mõlemat piitjalga ja pealispuud kodades, kus nad seda söövad. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Ja nad söögu liha selsamal ööl; tulel küpsetatult koos hapnemata leiva ja kibedate rohttaimedega söögu nad seda! <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Te ei tohi seda süüa toorelt või vees keedetult, vaid ainult tulel küpsetatult pea, jalgade ja sisikonnaga. </p>
<p id="v10"><sup><small>10</small></sup>  Te ei tohi sellest midagi üle jätta hommikuks; mis aga sellest hommikuks üle jääb, põletage tulega! </p>
<p id="v11"><sup><small>11</small></sup>  Ja sööge seda nõnda: teil olgu vöö vööl, jalatsid jalas ja kepp käes; ja sööge seda rutuga - see on paasatall Issanda auks! </p>
<p id="v12"><sup><small>12</small></sup>  Siis käin mina selsamal ööl Egiptusemaa läbi ja löön maha kõik esmasündinud Egiptusemaal, niihästi inimesed kui loomad, ja ma mõistan kohut kõigi Egiptuse jumalate üle, mina, Issand. </p>
<p id="v13"><sup><small>13</small></sup>  Aga veri olgu teil tundemärgiks kodadel, kus te asute; kui ma näen verd, siis ma lähen teist mööda ja nuhtlus ei saa teile hukatuseks, kui ma löön Egiptusemaad. </p>
<p id="v14"><sup><small>14</small></sup>  See päev aga jäägu teile mälestuseks ja pühitsege seda Issanda pühana: oma sugupõlvede kaupa pühitsege seda igavese seadlusena! </p>
<p id="v15"><sup><small>15</small></sup>  Seitse päeva sööge hapnemata leiba; juba esimesel päeval kõrvaldage haputaigen oma kodadest, sest igaüks, kes esimesest päevast seitsmenda päevani sööb hapnenut, selle hing hävitatakse Iisraelist. </p>
<p id="v16"><sup><small>16</small></sup>  Esimesel päeval olgu teil pühalik kokkutulek, samuti olgu seitsmendal päeval pühalik kokkutulek: neil päevil ei tohi teha ühtki tööd, ainult mida iga hing sööb, üksnes seda valmistage! <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Te peate pidama seda hapnemata leibade püha, sest just sel päeval ma viin teie väehulgad Egiptusemaalt välja; seepärast pidage seda päeva kui igavest seadlust teie sugupõlvedele! </p>
<p id="v18"><sup><small>18</small></sup>  Esimese kuu neljateistkümnenda päeva õhtul sööge hapnemata leiba kuni kuu kahekümne esimese päeva õhtuni. </p>
<p id="v19"><sup><small>19</small></sup>  Seitse päeva ärgu leidugu haputaignat teie kodades, sest igaüks, kes sööb hapnenut, selle hing tuleb hävitada Iisraeli kogudusest, olgu võõras või maa päriselanik. </p>
<p id="v20"><sup><small>20</small></sup>  Midagi hapnenut ärge sööge, vaid kõigis oma asupaikades sööge hapnemata leiba!” </p>
<p id="v21"><sup><small>21</small></sup>  Ja Mooses kutsus kõik Iisraeli vanemad ning ütles neile: „Minge ja võtke enestele suguvõsade kaupa talled ja tapke paasatall! </p>
<p id="v22"><sup><small>22</small></sup>  Ja võtke iisopikimbuke, kastke kausis olevasse verre ja määrige ukse pealispuud ning mõlemat piitjalga kausis oleva verega! Ja ükski teist ärgu väljugu hommikuni oma koja uksest, </p>
<p id="v23"><sup><small>23</small></sup>  sest Issand läheb egiptlasi nuhtlema. Aga kui ta näeb verd ukse pealispuul ja mõlemal piitjalal, siis Issand ruttab sellest uksest mööda ega lase hävitajat tulla teie kodadesse nuhtlema. </p>
<p id="v24"><sup><small>24</small></sup>  Pidage see asi meeles: see olgu igaveseks seadluseks sinule ja su lastele! </p>
<p id="v25"><sup><small>25</small></sup>  Ja kui te tulete maale, mille Issand teile annab, nagu ta on öelnud, siis pidage seda teenistust! </p>
<p id="v26"><sup><small>26</small></sup>  Ja kui teie lapsed teilt küsivad: Mis teenistus see teil on?, </p>
<p id="v27"><sup><small>27</small></sup>  siis vastake: See on paasaohver Issanda auks, kes ruttas mööda Iisraeli laste kodadest Egiptuses, kui ta nuhtles egiptlasi ja päästis meie kojad.” Siis rahvas kummardas ning heitis silmili maha. </p>
<p id="v28"><sup><small>28</small></sup>  Ja Iisraeli lapsed läksid ning tegid; nagu Issand oli Moosesele ja Aaronile käsu andnud, nõnda nad tegid. </p>
<p id="v29"><sup><small>29</small></sup>  Ja see sündis keskööl, et Issand lõi maha kõik esmasündinud Egiptusemaal, aujärjel istuva vaarao esmasündinust alates kuni vangiurkas oleva vangi esmasündinuni, ja kõik kariloomade esmasündinud. </p>
<p id="v30"><sup><small>30</small></sup>  Siis vaarao tõusis öösel üles, tema ja kõik ta sulased, ning kõik egiptlased, ja Egiptuses oli suur hädakisa, sest ei olnud ainsatki koda, kus ei olnud surnut. </p>
<p id="v31"><sup><small>31</small></sup>  Ja ta kutsus öösel Moosese ja Aaroni ning ütles: „Võtke kätte ja minge ära mu rahva keskelt, niihästi teie kui ka Iisraeli lapsed, ja minge teenige Issandat, nagu te olete rääkinud! </p>
<p id="v32"><sup><small>32</small></sup>  Võtke ka niihästi oma lambad ja kitsed kui veised, nagu te olete rääkinud, ja minge! Ja õnnistage ka mind!” </p>
<p id="v33"><sup><small>33</small></sup>  Ja egiptlased käisid rahvale peale, et nad kiiresti lahkuksid maalt, sest nad ütlesid: „Me sureme kõik.” </p>
<p id="v34"><sup><small>34</small></sup>  Ja rahvas viis ära oma taigna, enne kui see oli hapnenud; neil olid nende leivakünad üleriietesse seotuina õlal. </p>
<p id="v35"><sup><small>35</small></sup>  Ja Iisraeli lapsed olid teinud Moosese sõna järgi ning olid palunud egiptlastelt hõbe- ja kuldriistu ning riideid. </p>
<p id="v36"><sup><small>36</small></sup>  Issand oli rahvale armu andnud egiptlaste silmis ja need nõustusid; nii nad riisusid egiptlasi. </p>
<p id="v37"><sup><small>37</small></sup>  Ja Iisraeli lapsed läksid teele Raamsesest Sukkotti, ligi kuussada tuhat jalameest, peale väetite laste. </p>
<p id="v38"><sup><small>38</small></sup>  Ja ka hulk segarahvast läks koos nendega, ning lambaid, kitsi ja veiseid väga suur kari. </p>
<p id="v39"><sup><small>39</small></sup>  Ja nad küpsetasid taignast, mis nad Egiptusest olid toonud, hapnemata leivakakkusid; see polnud ju hapnenud, sellepärast et nad Egiptusest välja aeti ja nad ei võinud viivitada, samuti mitte enestele teerooga valmistada. </p>
<p id="v40"><sup><small>40</small></sup>  Iisraeli laste elamisaega, mis nad Egiptuses olid elanud, oli nelisada kolmkümmend aastat. </p>
<p id="v41"><sup><small>41</small></sup>  Kui need nelisada kolmkümmend aastat lõppesid, siis just selsamal päeval sündis see, et kõik Issanda väehulgad läksid Egiptusemaalt välja. </p>
<p id="v42"><sup><small>42</small></sup>  See oli valvamisöö Issandale, nende väljaviimiseks Egiptusemaalt; see on Issandale kuuluv öö, valvamiseks kõigile Iisraeli laste sugupõlvedele. </p>
<p id="v43"><sup><small>43</small></sup>  Ja Issand ütles Moosesele ja Aaronile: „See on paasatalle seadlus: ükski võõras ei tohi seda süüa! </p>
<p id="v44"><sup><small>44</small></sup>  Aga raha eest ostetud iga sulane võib seda süüa siis, kui oled tema ümber lõiganud. </p>
<p id="v45"><sup><small>45</small></sup>  Majaline ja palgaline ärgu seda söögu! </p>
<p id="v46"><sup><small>46</small></sup>  Ühes ja samas kojas tuleb seda süüa, lihast ei tohi midagi viia kojast välja õue, ja luid ei tohi sellel murda! </p>
<p id="v47"><sup><small>47</small></sup>  Kogu Iisraeli kogudus pidagu seda! </p>
<p id="v48"><sup><small>48</small></sup>  Ja kui su juures viibib mõni võõras ning tahab valmistada Issandale paasatalle, siis tuleb kõik ta meesterahvad ümber lõigata; alles siis tohib ta ligi tulla seda valmistama ja on nagu maa päriselanik; aga ükski ümberlõikamatu ei tohi seda süüa! </p>
<p id="v49"><sup><small>49</small></sup>  Seadlus on üks päriselanikule ja muulasele, kes võõrana teie keskel elab.” </p>
<p id="v50"><sup><small>50</small></sup>  Ja kõik Iisraeli lapsed tegid, nagu Issand Moosest ja Aaronit oli käskinud; nõnda nad tegid. </p>
<p id="v51"><sup><small>51</small></sup>  Ja just selsamal päeval Issand viis Iisraeli lapsed väehulkadena Egiptusemaalt välja. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Exodus/11">Teine Moosese raamat - Peatükk 11</a></td>
        <td><a href="/et/Bible/Exodus/Index">Indeks</a></td>
        <td><a href="/et/Bible/Exodus/13">Teine Moosese raamat - Peatükk 13</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:1-28 <i>Sööge paasapüha „Moosese seadust“</i>: <a href="/et/The_Urantia_Book/127#p6_7">Ur 127:6.7</a>. </li>
  <li id="fn2"><a href="#cite2">↑</a> 12:3-5 <i>Ohvrilammas</i>: <a href="/et/The_Urantia_Book/85#p3_4">Ur 85:3.4</a>. </li>
  <li id="fn3"><a href="#cite3">↑</a> 12:5 <i>Ohverdatud parim kõigest</i>: <a href="/et/The_Urantia_Book/89#p4_8">Ur 89:4.8</a>. </li>
  <li id="fn4"><a href="#cite4">↑</a> 12:6-11 <i>Hoidke hapnemata leiba</i>: <a href="/et/The_Urantia_Book/142#p3_13">Ur 142:3.13</a>. </li>
  <li id="fn5"><a href="#cite5">↑</a> 12:7,12-13 <i>Laste ohverdamine</i>: <a href="/et/The_Urantia_Book/89#p7_2">Ur 89:7.2</a>. </li>
  <li id="fn6"><a href="#cite6">↑</a> 12:8 <i>Röstitud liha ja leib</i>: <a href="/et/The_Urantia_Book/92#p2_2">Ur 92:2.2</a>. </li>
  <li id="fn7"><a href="#cite7">↑</a> 12:16 <i>Püha kutse</i>: <a href="/et/The_Urantia_Book/128#p6_6">Ur 128:6.6</a>. </li>
</ol>
</div>
