<!--
title: Kiri heebrealastele - Peatükk 10
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Hebrews/9">Kiri heebrealastele - Peatükk 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Hebrews/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Hebrews/11">Kiri heebrealastele - Peatükk 11</a></td>
      </tr>
    </tbody>
  </table>
</figure>
<h2> Kristuse ohver on mõjuvam kui kõik teised </h2>
<p id="v1"><sup><small>1</small></sup>  Käsk, olles ainult tulevaste hüvede vari, aga mitte asjade täiskuju ise, ei või iialgi samade igaaastaste ohvritega, mida ühtelugu ohverdatakse, teha täiuslikuks nende toojaid, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  sest eks muidu oleksid ju ohvrite toomised lõppenud, sellepärast et neil, kes toimetavad jumalateenistust, ei oleks enam mingit patust südametunnistust, kui nad kord on puhtaks tehtud. </p>
<p id="v3"><sup><small>3</small></sup>  Ent ohvritega tuletatakse iga aasta patte meelde. </p>
<p id="v4"><sup><small>4</small></sup>  Sest on võimatu, et härgade ja sikkude veri võib patud ära võtta. </p>
<p id="v5"><sup><small>5</small></sup>  Sellepärast ta maailma tulles ütleb: „Ohvrit ega andi sa ei tahtnud, aga sa valmistasid mulle ihu: </p>
<p id="v6"><sup><small>6</small></sup>  põletus- ja patuohvrid ei olnud sulle meelepärast! </p>
<p id="v7"><sup><small>7</small></sup>  Siis ma ütlesin: vaata, ma tulen - rullraamatus on minust kirjutatud - tegema su tahtmist, oh Jumal!” </p>
<p id="v8"><sup><small>8</small></sup>  Kuna ta eespool ütleb: „Ohvreid ja ande ning põletus- ja patuohvreid sa ei tahtnud ega olegi need su meele järgi, kuigi neid käsu järgi tuuakse”, </p>
<p id="v9"><sup><small>9</small></sup>  siis ütleb ta pärast: „Vaata, ma tulen tegema su tahtmist!” Sellega ta tunnistab tühjaks esimese ohvri, et panna kehtima teine. </p>
<p id="v10"><sup><small>10</small></sup>  Selles tahtmises oleme meiegi pühitsetud Jeesuse Kristuse ihu ohvriga ühel hoobil. </p>
<p id="v11"><sup><small>11</small></sup>  Ja iga preester seisab päevast päeva oma ametis ja ohverdab sageli samu ohvreid, mis iialgi ei või patte ära võtta; </p>
<p id="v12"><sup><small>12</small></sup>  aga tema, kui ta üheainsa ohvri oli viinud pattude eest, on istunud jäädavalt Jumala paremale käele <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  ja ootab nüüd ainult, kuni ta vaenlased pannakse tema jalgealuseks järiks. </p>
<p id="v14"><sup><small>14</small></sup>  Sest ühe ohvriga on ta jäädavalt teinud täiuslikeks need, keda pühitsetakse. </p>
<p id="v15"><sup><small>15</small></sup>  Seda tunnistab meile ju ka Püha Vaim; sest kui ta oli öelnud: </p>
<p id="v16"><sup><small>16</small></sup>  „Niisugune on leping, mille ma teen nendega pärast neid päevi, ütleb Issand: ma panen neile südamesse oma käsud ja kirjutan need neile meelde </p>
<p id="v17"><sup><small>17</small></sup>  ega mäleta enam nende patte ja ülekohtutegusid!” </p>
<p id="v18"><sup><small>18</small></sup>  Aga kus need on andeks antud, seal ei ole enam tarvis ohvrit nende eest. </p>
<h2> Julgustus ja hoiatus </h2>
<p id="v19"><sup><small>19</small></sup>  Nii on meil siis, vennad, Jeesuse veres julgus sissepääsuks pühasse paika; </p>
<p id="v20"><sup><small>20</small></sup>  ja selle on ta meile avanud uueks ja elavaks teeks eesriide, see on oma liha kaudu; <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  ja meil on suur preester Jumala koja üle. </p>
<p id="v22"><sup><small>22</small></sup>  Astugem siis ligi tõelise südamega, täielikus usus, südame poolest piserdamisega puhastatud kurjast südametunnistusest, <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  ja ihu poolest pestud puhta veega, pidagem kõikumata kinni lootuse tunnistusest. Sest ustav on see, kes seda on tõotanud. </p>
<p id="v24"><sup><small>24</small></sup>  Ja pidagem üksteist silmas õhutamiseks armastusele ja headele tegudele. </p>
<p id="v25"><sup><small>25</small></sup>  Ning ärgem jätkem maha oma koguduse kooskäimisi, nõnda nagu mõnel on kombeks, vaid manitsegem üksteist, ja seda enam, et näete selle päeva lähenevat. </p>
<p id="v26"><sup><small>26</small></sup>  Sest kui me meelega pattu teeme, pärast seda kui oleme saanud tõe tunnetuse, siis ei jää enam mingit ohvrit üle pattude eest; </p>
<p id="v27"><sup><small>27</small></sup>  vaid mingi hirmus kohtu ootamine ja äge tuli, mis tahab ära süüa vastupanijad. </p>
<p id="v28"><sup><small>28</small></sup>  Kui keegi rikub Moosese käsku, siis peab ta ilma armuta surema kahe või kolme tunnistaja sõna peale, </p>
<p id="v29"><sup><small>29</small></sup>  kui palju hirmsama nuhtluse te arvate siis ära teeninud olevat selle, kes Jumala Poega jalgadega tallab ega pea pühaks lepingu verd, millega ta on pühitsetud, ja teotab armu Vaimu? </p>
<p id="v30"><sup><small>30</small></sup>  Me tunneme ju seda, kes ütleb: „Minu käes on kättemaks, mina tasun kätte!” ja taas: „Issand mõistab kohut oma rahvale!” <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Hirmus on elava Jumala kätte langeda! </p>
<h2> Jätkuv kannatajate julgustamine </h2>
<p id="v32"><sup><small>32</small></sup>  Aga tuletage meelde endisi päevi, mil teie, olles valgustatud, talusite palju kannatamiste võitlust, </p>
<p id="v33"><sup><small>33</small></sup>  kord nii, et te teotamiste ja viletsuste läbi olite tehtud maailma naeruks, kord jälle nii, et saite nende osalisteks, kellel oli sama saatus. </p>
<p id="v34"><sup><small>34</small></sup>  Sest te olete ühes vangidega kannatanud ja rõõmuga vastu võtnud oma vara riisumise, teades, et teil on parem ja jäädav vara taevas. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Ärge siis heitke ära oma julgust, mis saab suure palga. </p>
<p id="v36"><sup><small>36</small></sup>  Sest kannatlikkust läheb teile tarvis, et teie, tehes Jumala tahtmist, saaksite kätte tõotuse. </p>
<p id="v37"><sup><small>37</small></sup>  Sest „veel üsna pisut, pisut aega, siis tuleb see, kes peab tulema ega viivita mitte! </p>
<p id="v38"><sup><small>38</small></sup>  Aga minu õige peab usust elama, ja kui ta hakkab kõhklema, siis ei ole minu hingel temast head meelt!” </p>
<p id="v39"><sup><small>39</small></sup>  Ent meie ei ole need, kes kõhklevad hukatuseks, vaid need, kes usuvad hinge päästmiseks! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 10:1 <i>Looduslik kui vaimse vari</i>: <a href="/et/The_Urantia_Book/170#p5_2">Ur 170:5.2</a>. </li>
  <li id="fn2"><a href="#cite2">↑</a> 10:1-20 <i>Jeesust nähakse inimohvrina</i>: <a href="/et/The_Urantia_Book/89#p9_3">Ur 89:9.3</a>. </li>
  <li id="fn3"><a href="#cite3">↑</a> 10:12 <i>Jumala parem käsi</i>: <a href="/et/The_Urantia_Book/38#p0_1">Ur 38:0.1</a>.  <i>Jumala parem käsi</i>: <a href="/et/The_Urantia_Book/21#p4_4">Ur 21:4.4</a>.  <i>Jumala parem käsi</i>: <a href="/et/The_Urantia_Book/13#p2_7">Ur 13:2.7</a>.  <i>Isa parem käsi</i>: <a href="/et/The_Urantia_Book/5#p2_2">Ur 5:2.2</a>. </li>
  <li id="fn4"><a href="#cite4">↑</a> 10:20 <i>Uus ja elav tee</i>: <a href="/et/The_Urantia_Book/52#p5_4">Ur 52:5.4</a>.  <i>I am the living way</i>: <a href="/et/The_Urantia_Book/117#p3_3">Ur 117:3.3</a>.  <i>Jeesus: uus ja elav tee</i>: <a href="/et/The_Urantia_Book/162#p2_7">Ur 162:2.7</a>.  <i>Jeesus, uus ja elav tee</i>: <a href="/et/The_Urantia_Book/129#p4_7">Ur 129:4.7</a>.  <i>Jeesus, elav tee</i>: <a href="/et/The_Urantia_Book/147#p5_8">Ur 147:5.8</a>.  <i>Uus ja parem tee</i>: <a href="/et/The_Urantia_Book/138#p6_4">Ur 138:6.4</a>.  <i>Uus ja elav tee</i>: <a href="/et/The_Urantia_Book/101#p6_10">Ur 101:6.10</a>.  <i>Uus ja elav tee</i>: <a href="/et/The_Urantia_Book/146#p3_7">Ur 146:3.7</a>.  <i>Uus ja elav tee</i>: <a href="/et/The_Urantia_Book/52#p5_5">Ur 52:5.5</a>.  <i>Jeesus, uus ja elav tee</i>: <a href="/et/The_Urantia_Book/196#p2_4">Ur 196:2.4</a>. </li>
  <li id="fn5"><a href="#cite5">↑</a> 10:22 <i>sügav kindlustunne</i>: <a href="/et/The_Urantia_Book/5#p4_2">Ur 5:4.2</a>. </li>
  <li id="fn6"><a href="#cite6">↑</a> 10:30 <i>Kättemaks on Jumala oma</i>: <a href="/et/The_Urantia_Book/70#p10_9">Ur 70:10.9</a>. </li>
  <li id="fn7"><a href="#cite7">↑</a> 10:34 <i>Taevas paremat ainet</i>: <a href="/et/The_Urantia_Book/48#p1_7">Ur 48:1.7</a>. </li>
</ol>
</div>
