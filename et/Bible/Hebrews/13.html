<!--
title: Kiri heebrealastele - Peatükk 13
description: 
published: true
date: 2022-10-6T9:46:8Z
tags: bible, bible—hebrews
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Hebrews/12">Kiri heebrealastele - Peatükk 12</a></td>
        <td><a href="/et/Bible/Hebrews/Index">Indeks</a></td>
        <td> </td>
      </tr>
    </tbody>
  </table>
</figure>
<h2> Mitmesugused manitsused </h2>
<p id="v1"><sup><small>1</small></sup>  Vendade armastus jäägu püsima! </p>
<p id="v2"><sup><small>2</small></sup>  Ärge unustage külalislahkust, sest selle läbi on mõningad ilma teadmata külalisteks vastu võtnud ingleid. </p>
<p id="v3"><sup><small>3</small></sup>  Pidage meeles vange, otsekui oleksite kaasvangid, ja vaevatuid, sest ka teie olete veel ihus. </p>
<p id="v4"><sup><small>4</small></sup>  Abielu olgu igapidi au sees ja abieluvoodi rüvetamata! Sest Jumal nuhtleb hoorajaid ja abielurikkujaid. </p>
<p id="v5"><sup><small>5</small></sup>  Teie meelelaad olgu rahaahnuseta; olge rahul sellega, mis teil on. Sest tema on öelnud: „Ma ei hülga sind ega jäta sind maha!” <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Nii võime siis julgesti öelda: „Issand on minu abimees, ei ma karda! Mis võib inimene mulle teha?” <sup id="cite2"><a href="#fn2">[2]</a></sup></p>
<h2> Juhatajaile oldagu ustavad ja sõnakuulelikud </h2>
<p id="v7"><sup><small>7</small></sup>  Mõelge oma juhatajaile, kes teile on rääkinud Jumala sõna, pannes tähele nende eluotsa järgige nende usku! </p>
<p id="v8"><sup><small>8</small></sup>  Jeesus Kristus on seesama, eile ja täna ja igavesti! </p>
<p id="v9"><sup><small>9</small></sup>  Ärge laske endid vintsutada mitmelaadiliste ja võõraste õpetustega; sest hea on, et süda kinnitatakse armu läbi, aga mitte toitudega, millest ei ole saanud kasu need, kes nende määruste järgi käivad. </p>
<p id="v10"><sup><small>10</small></sup>  Meil on ohvrialtar, kust toidust võtta ei ole luba neil, kes telgis peavad teenistust. </p>
<p id="v11"><sup><small>11</small></sup>  Sest nende loomade kehad, kelle vere ülempreester viib ohvriks patu eest pühasse paika, põletatakse väljaspool leeri. </p>
<p id="v12"><sup><small>12</small></sup>  Seepärast on ka Jeesus, et pühitseda rahvast oma vere läbi, kannatanud väljaspool väravat. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Siis mingem nüüd tema juurde väljapoole leeri ning kandkem tema teotust. </p>
<p id="v14"><sup><small>14</small></sup>  Sest meil pole siin jäädavat linna, vaid meie otsime tulevast. </p>
<p id="v15"><sup><small>15</small></sup>  Viigem siis nüüd tema kaudu alati Jumalale kiitusohvrit, see on nende huulte vilja, kes tunnistavad tema nime. </p>
<p id="v16"><sup><small>16</small></sup>  Ärge unustage head teha ja osadust pidada, sest sellised ohvrid on Jumala meele järgi. </p>
<p id="v17"><sup><small>17</small></sup>  Olge sõnakuulelikud oma juhatajaile ja alistuge neile; sest nemad valvavad teie hingi nõnda nagu need, kellel tuleb aru anda, et nad teeksid seda rõõmuga ja mitte ohates; sest teil ei oleks sellest kasu. </p>
<h2> Manitsused ja õnnistussõnad jumalagajätuks </h2>
<p id="v18"><sup><small>18</small></sup>  Palvetage meie eest! Sest me oleme veendunud selles, et meil on hea südametunnistus ja me tahame kõiges käituda kaunisti. </p>
<p id="v19"><sup><small>19</small></sup>  Eriti ma palun seda teha selleks, et mind rutemini antaks teile tagasi. </p>
<p id="v20"><sup><small>20</small></sup>  Aga rahu Jumal, kes surnuist on üles toonud igavese lepingu vere läbi lammaste suure karjase, meie Issanda Jeesuse, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  varustagu teid kõige heaga tegema tema tahtmist ja saatku teie sees korda seda, mis on tema meelt mööda, Jeesuse Kristuse läbi, kellele olgu austus ajastute ajastuteni! Aamen. </p>
<p id="v22"><sup><small>22</small></sup>  Aga ma palun teid, vennad, võtke heaks see manitsussõna! Ma olen teile ju lühidalt kirjutanud. </p>
<p id="v23"><sup><small>23</small></sup>  Teadke, et meie vend Timoteos on jälle vaba. Temaga ühes, kui ta varsti tuleb, saan ma teid näha. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Tervitage kõiki oma juhatajaid ja kõiki pühasid! Teid tervitavad Itaalia vennad. </p>
<p id="v25"><sup><small>25</small></sup>  Arm olgu teie kõikidega! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Hebrews/12">Kiri heebrealastele - Peatükk 12</a></td>
        <td><a href="/et/Bible/Hebrews/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 13:5b <i>Jumal ei jäta Jeesust kunagi üksi</i>: <a href="/et/The_Urantia_Book/157#p6_13">Ur 157:6.13</a>. </li>
  <li id="fn2"><a href="#cite2">↑</a> 13:6 <i>Jumalateadlikule usklikule</i>: <a href="/et/The_Urantia_Book/100#p2_7">Ur 100:2.7</a>. </li>
  <li id="fn3"><a href="#cite3">↑</a> 13:12 <i>Jeesust nähakse inimohvrina</i>: <a href="/et/The_Urantia_Book/89#p9_3">Ur 89:9.3</a>. </li>
  <li id="fn4"><a href="#cite4">↑</a> 13:20 <i>Mina olen hea karjane</i>: <a href="/et/The_Urantia_Book/182#p1_10">Ur 182:1.10</a>.  <i>Igavese lepingu veri</i>: <a href="/et/The_Urantia_Book/89#p9_3">Ur 89:9.3</a>.  <i>Tõeline karjane</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn5"><a href="#cite5">↑</a> 13:23 <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
</ol>
</div>
