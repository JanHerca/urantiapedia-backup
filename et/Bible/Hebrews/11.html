<!--
title: Kiri heebrealastele - Peatükk 11
description: 
published: true
date: 2022-10-6T9:46:8Z
tags: bible, bible—hebrews
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Hebrews/10">Kiri heebrealastele - Peatükk 10</a></td>
        <td><a href="/et/Bible/Hebrews/Index">Indeks</a></td>
        <td><a href="/et/Bible/Hebrews/12">Kiri heebrealastele - Peatükk 12</a></td>
      </tr>
    </tbody>
  </table>
</figure>
<h2> Usukangelased </h2>
<p id="v1"><sup><small>1</small></sup>  Aga usk on kindel usaldus selle vastu, mida oodatakse, ja veendumus selles, mida ei nähta. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Selle kohta on ju vanad saanud tunnistuse. </p>
<p id="v3"><sup><small>3</small></sup>  Usu kaudu me tunneme, et maailmad on valmistatud Jumala sõna läbi, nii et mitte sellest, mida võib näha, ei ole tekkinud see, mida nähakse. </p>
<p id="v4"><sup><small>4</small></sup>  Usu läbi tõi Aabel Jumalale parema ohvri kui Kain, ja usu kaudu ta sai tunnistuse, et tema oli õige, kui Jumal andis tunnistuse tema andide kohta, ja usu kaudu ta räägib veel pärast surmagi. </p>
<p id="v5"><sup><small>5</small></sup>  Usu läbi võeti ära Eenok, et ta surma ei näeks, ja teda ei leitud enam, sest Jumal oli ta ära võtnud. Sest enne äravõttu oli ta juba saanud tunnistuse, et ta oli Jumalale meelepärane. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Aga ilma usuta on võimatu olla meelepärane; sest kes Jumala juurde tuleb, peab uskuma, et tema on olemas ja et ta annab palga neile, kes teda otsivad. </p>
<p id="v7"><sup><small>7</small></sup>  Usu kaudu sai Noa ilmutuse sellest, mida veel ei olnud näha, ja ehitas pühas kartuses laeva oma perekonna päästmiseks; ja selle kaudu ta mõistis hukka maailma ning sai selle õiguse pärijaks, mis tuleb usust. </p>
<p id="v8"><sup><small>8</small></sup>  Usu läbi kuulas Aabraham sõna, kui teda kutsuti välja minema paika, mille ta pidi saama pärandiks; ja ta läks välja ilma teadmata, kuhu ta läheb. </p>
<p id="v9"><sup><small>9</small></sup>  Usu läbi asus ta võõrana elama tõotusemaale otsekui võõrale maale ja elas telkides ühes Iisaki ja Jaakobiga, kes olid sama tõotuse kaaspärijad; </p>
<p id="v10"><sup><small>10</small></sup>  sest ta ootas linna, millel on alused ja mille ehitaja ning valmistaja on Jumal. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Usu läbi sai isegi Saara rammu soo rajamiseks ja pealegi üle oma ea, sellepärast et ta pidas ustavaks teda, kes tõotuse oli andnud. </p>
<p id="v12"><sup><small>12</small></sup>  Sellepärast sündis ka ühest ja pealegi elatanud mehest nii palju nagu taevas tähti ja nagu mere ääres liiva, mida ei saa ära lugeda. </p>
<p id="v13"><sup><small>13</small></sup>  Usus need kõik surid ega saanud tõotusi kätte, vaid nägid neid kaugelt ja teretasid neid ning tunnistasid endid olevat võõrad ja majalised maa peal. </p>
<p id="v14"><sup><small>14</small></sup>  Sest need, kes seda ütlevad, näitavad, et nad otsivad kodumaad. </p>
<p id="v15"><sup><small>15</small></sup>  Ja kui nad oleksid mõelnud seda kodumaad, kust nad olid väljunud, siis oleks neil ju olnud juhust minna tagasi. </p>
<p id="v16"><sup><small>16</small></sup>  Ent nüüd nad igatsevad paremat kodumaad, see on taevast; seepärast ei ole Jumalal neist häbi ja ta laseb ennast nimetada nende Jumalaks; sest ta on neile valmistanud linna. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Usu läbi viis Aabraham ohvriks Iisaki, kui teda katsuti, ja ohverdas selle ainusündinu, kui ta oli saanud tõotused </p>
<p id="v18"><sup><small>18</small></sup>  ning kui temale oli öeldud: „Iisakist loetakse sinu sugu!” </p>
<p id="v19"><sup><small>19</small></sup>  Sest ta mõtles, et Jumal on võimeline ka surnuist üles äratama; selle mõistukujuks ta sai tema ka tagasi. </p>
<p id="v20"><sup><small>20</small></sup>  Usu läbi õnnistas ka Iisak Jaakobit ja Eesavit tulevaste asjade suhtes. </p>
<p id="v21"><sup><small>21</small></sup>  Usu läbi õnnistas Jaakob surres kumbagi Joosepi poegadest ja palvetas oma kepi pära najal. </p>
<p id="v22"><sup><small>22</small></sup>  Usu läbi tuletas Joosep oma eluotsal meelde Iisraeli laste väljumist ja tegi korralduse oma luude kohta. </p>
<p id="v23"><sup><small>23</small></sup>  Usu läbi varjasid vanemad Moosest pärast ta sündimist kolm kuud, sest nad nägid ta ilusa lapse olevat ega kartnud kuninga käsku. </p>
<p id="v24"><sup><small>24</small></sup>  Usu läbi keeldus Mooses, kui ta suureks sai, kandmast vaarao tütrepoja nime, </p>
<p id="v25"><sup><small>25</small></sup>  pidades paremaks ühes Jumala rahvaga kannatada viletsust kui üürikest aega nautida paturõõmu, </p>
<p id="v26"><sup><small>26</small></sup>  arvates Kristuse teotust suuremaks rikkuseks kui Egiptuse aarded; sest ta tõstis oma silmad tasu poole. </p>
<p id="v27"><sup><small>27</small></sup>  Usu läbi ta jättis maha Egiptuse ega kartnud kuninga viha, sest otsekui nähes teda, kes on nähtamatu, püsis ta kindlana. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Usu läbi ta pidas paasapüha ja vere piserdust, et esmasündinute surmaja ei puudutaks neid. </p>
<p id="v29"><sup><small>29</small></sup>  Usu läbi nad läksid Punasest merest läbi nagu kuiva maad mööda, mida ka egiptlased katsusid teha, aga uppusid. </p>
<p id="v30"><sup><small>30</small></sup>  Usu läbi langesid Jeeriko müürid, kui seitse päeva oli käidud nende ümber. </p>
<p id="v31"><sup><small>31</small></sup>  Usu läbi ei saanud hoor Raahab hukka ühes sõnakuulmatutega, kui ta salakuulajad oli rahuga vastu võtnud. </p>
<p id="v32"><sup><small>32</small></sup>  Ja mida ma veel ütleksin? Mul puudub aeg jutustada Giideonist ja Baarakist ja Simsonist ja Jeftast ja Taavetist ja Saamuelist ja prohvetitest, </p>
<p id="v33"><sup><small>33</small></sup>  kes usu läbi võitsid ära kuningriigid, viisid täide õiguse, said kätte tõotused, sulgesid lõukoerte lõuad, </p>
<p id="v34"><sup><small>34</small></sup>  kustutasid tule väe, pääsesid ära mõõgatera eest, said nõtrusest tugevaks, said vägevaks sõjas, ajasid pakku võõraste sõjahulgad. </p>
<p id="v35"><sup><small>35</small></sup>  Naised said tagasi oma surnud ülestõusmise läbi. Teised lasksid ennast piinata ega võtnud vastu vabastamist, et saaksid parema ülestõusmise osalisiks. </p>
<p id="v36"><sup><small>36</small></sup>  Teised said kogeda pilget ja rooska, peale selle ahelaid ja vangitorni. </p>
<p id="v37"><sup><small>37</small></sup>  Neid on kividega visatud, piinatud, lõhki saetud, mõõgaga surmatud; nad on lambanahas ja kitsenahas käinud ühest kohast teise, puuduses, viletsuses, kurja kannatades, nemad, </p>
<p id="v38"><sup><small>38</small></sup>  kelle väärt maailm ei olnud. Nad eksisid ümber kõrbetes ja mägedel ja koobastes ja maa-aukudes. </p>
<p id="v39"><sup><small>39</small></sup>  Ja need kõik, olles usu läbi saanud tunnistuse, ei saavutanud ometi mitte seda, mis oli tõotatud; </p>
<p id="v40"><sup><small>40</small></sup>  sest Jumal oli meile varunud midagi paremat, et nad ilma meieta ei pääseks täielikkusesse. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Hebrews/10">Kiri heebrealastele - Peatükk 10</a></td>
        <td><a href="/et/Bible/Hebrews/Index">Indeks</a></td>
        <td><a href="/et/Bible/Hebrews/12">Kiri heebrealastele - Peatükk 12</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:1 <i>Usk määratletud</i>: <a href="/et/The_Urantia_Book/99#p5_8">Ur 99:5.8</a>. </li>
  <li id="fn2"><a href="#cite2">↑</a> 11:5 <i>Eenoki tõlge</i>: <a href="/et/The_Urantia_Book/45#p4_13">Ur 45:4.13</a>.  <i>Tõlge morontia staatusele</i>: <a href="/et/The_Urantia_Book/55#p2_1">Ur 55:2.1</a>. </li>
  <li id="fn3"><a href="#cite3">↑</a> 11:10 <i>Ehitaja ja looja on Jumal</i>: <a href="/et/The_Urantia_Book/44#p3_1">Ur 44:3.1</a>.  <i>Jumala ehitatud linnad</i>: <a href="/et/The_Urantia_Book/178#p3_4">Ur 178:3.4</a>.  <i>Jumala linn</i>: <a href="/et/The_Urantia_Book/133#p4_6">Ur 133:4.6</a>.  <i>Linn: ehitaja, tegija, on Jumal</i>: <a href="/et/The_Urantia_Book/48#p1_7">Ur 48:1.7</a>. </li>
  <li id="fn4"><a href="#cite4">↑</a> 11:16 <i>Parema maailma kaldad</i>: <a href="/et/The_Urantia_Book/112#p7_2">Ur 112:7.2</a>.  <i>Taeva kodanikud</i>: <a href="/et/The_Urantia_Book/140#p3_1">Ur 140:3.1</a>.  <i>Parem -taevalik- maa</i>: <a href="/et/The_Urantia_Book/48#p1_7">Ur 48:1.7</a>. </li>
  <li id="fn5"><a href="#cite5">↑</a> 11:27 <i>Ela nii, nagu näeksid nähtamatut</i>: <a href="/et/The_Urantia_Book/102#p2_8">Ur 102:2.8</a>.  <i>Nähtamatu Jumal ilmutatud</i>: <a href="/et/The_Urantia_Book/32#p4_7">Ur 32:4.7</a>.  <i>Nähes Teda, kes on nähtamatu</i>: <a href="/et/The_Urantia_Book/127#p3_15">Ur 127:3.15</a>. </li>
</ol>
</div>
