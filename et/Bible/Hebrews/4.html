<!--
title: Kiri heebrealastele - Peatükk 4
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Hebrews/3">Kiri heebrealastele - Peatükk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Hebrews/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Hebrews/5">Kiri heebrealastele - Peatükk 5</a></td>
      </tr>
    </tbody>
  </table>
</figure>
<h2> Jumala hingamisse jõudmisest </h2>
<p id="v1"><sup><small>1</small></sup>  Siis kartkem, et niikaua kui tõotus pääseda tema hingamisse on täitumata, keegi teist kuidagi ei osutuks hiljaks jäänuks. </p>
<p id="v2"><sup><small>2</small></sup>  Sest rõõmusõnum on kuulutatud meile nõnda nagu neilegi. Ent kuuldud sõnast ei olnud neil kasu, sest see ei imbunud usu läbi neisse, kes seda kuulsid. </p>
<p id="v3"><sup><small>3</small></sup>  Sest meie, kes usume, saame hingamisse, nõnda nagu tema on öelnud: „Siis ma vandusin oma vihas: nad ei pääse mitte minu hingamisse!”, ehk küll tema teod olid valmis maailma asutamisest alates. </p>
<p id="v4"><sup><small>4</small></sup>  Sest kuskil on ta seitsmendast päevast öelnud nõnda: „Ja Jumal hingas seitsmendal päeval kõigist oma tegudest”; </p>
<p id="v5"><sup><small>5</small></sup>  ja siin jälle: „Nad ei pääse mitte minu hingamisse!” </p>
<p id="v6"><sup><small>6</small></sup>  Et nüüd asi nii on, et mõned pääsevad sinna ja et need, kellele rõõmusõnumit esmalt kuulutati, ei ole sinna sisse saanud sõnakuulmatuse pärast, </p>
<p id="v7"><sup><small>7</small></sup>  siis ta määrab uuesti ühe päeva „tänapäevaks”, öeldes Taaveti kaudu nii pika aja pärast, nagu on enne öeldud: „Täna, kui te kuulete tema häält, ärge paadutage oma südameid!” </p>
<p id="v8"><sup><small>8</small></sup>  Sest kui Joosua nad oleks viinud hingamisse, siis ta ei räägiks teisest, pärastisest päevast. </p>
<p id="v9"><sup><small>9</small></sup>  Seega on Jumala rahval hingamisaeg veel ees. </p>
<p id="v10"><sup><small>10</small></sup>  Sest kes tema hingamisse on pääsenud, see hingab ka ise oma tegudest, otsekui Jumal oma tegudest. </p>
<p id="v11"><sup><small>11</small></sup>  Siis olgem agarad sellesse hingamisse minema, et keegi ei langeks sõnakuulmatusse samal eeskujul. </p>
<p id="v12"><sup><small>12</small></sup>  Sest Jumala sõna on elav ja vägev ja teravam kui ükski kaheterane mõõk ning tungib läbi, kuni ta lõhestab hinge ja vaimu, liikmed ja üdi, ja on südame meelsuse ja mõtete hindaja; </p>
<p id="v13"><sup><small>13</small></sup>  ja ükski loodu ei ole temale nähtamatu, vaid kõik on alasti ja paljastatud tema silma ees; ja temale tuleb meil aru anda. <sup id="cite1"><a href="#fn1">[1]</a></sup></p>
<h2> Jeesus kui suur ülempreester </h2>
<p id="v14"><sup><small>14</small></sup>  Et meil nüüd on suur ülempreester Jeesus, Jumala Poeg, kes taevad on läbinud, siis pidagem kinni tunnistusest! </p>
<p id="v15"><sup><small>15</small></sup>  Sest meil pole niisugune ülempreester, kellel ei oleks kaastundmust meie nõtrustega, vaid kes kõiges on kiusatud otsekui meie, siiski ilma patuta. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Läki siis julgusega armuaujärje ette, et me saaksime halastust ja leiaksime armu oma abiks õigeks ajaks. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 4:13 <i>Kõik asjad on avatud ja alasti</i>: <a href="/et/The_Urantia_Book/3#p3_2">Ur 3:3.2</a>. </li>
  <li id="fn2"><a href="#cite2">↑</a> 4:15 <i>Jeesuse inimlikud kogemused</i>: <a href="/et/The_Urantia_Book/129#p4_5">Ur 129:4.5</a>.  <i>Kõik punkte proovitud ja proovitud</i>: <a href="/et/The_Urantia_Book/119#p4_4">Ur 119:4.4</a>.  <i>Kõik punkte proovitud ja proovitud</i>: <a href="/et/The_Urantia_Book/119#p3_7">Ur 119:3.7</a>.  <i>Kõik punkte proovitud ja proovitud</i>: <a href="/et/The_Urantia_Book/119#p5_2">Ur 119:5.2</a>.  <i>Puudutatud: nõrkuse tunne</i>: <a href="/et/The_Urantia_Book/128#p1_5">Ur 128:1.5</a>.  <i>Kõiges proovitud nagu teie</i>: <a href="/et/The_Urantia_Book/128#p1_2">Ur 128:1.2</a>.  <i>Kõigis punktides proovile pandud nagu sina</i>: <a href="/et/The_Urantia_Book/127#p5_4">Ur 127:5.4</a>.  <i>Jeesus elas inimelu</i>: <a href="/et/The_Urantia_Book/128#p0_1">Ur 128:0.1</a>. </li>
</ol>
</div>
