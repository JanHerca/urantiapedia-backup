<!--
title: Kiri heebrealastele - Peatükk 3
description: 
published: true
date: 2023-11-8T20:21:2Z
tags: bible, bible—hebrews
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Hebrews/2">
          <span class="mdi mdi-arrow-left-drop-circle"></span><span class="pl-2">Kiri heebrealastele - Peatükk 2</span>
        </a>
        </td>
        <td>
        <a href="/et/Bible/Hebrews/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Hebrews/4">
          <span class="pr-2">Kiri heebrealastele - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Kristus on ülem kui Mooses </h2>
<p id="v1"><sup><small>1</small></sup>  Sellepärast, pühad vennad, taevase kutsumise osalised, pange tähele meie tunnistuse apostlit ja ülempreestrit Jeesust, </p>
<p id="v2"><sup><small>2</small></sup>  kes on ustav oma ametisseseadjale nagu Mooseski kogu tema kojas. </p>
<p id="v3"><sup><small>3</small></sup>  Sest tema on Moosesest niivõrd suurema au vääriline, kuivõrd maja valmistajal on suurem au kui majal. </p>
<p id="v4"><sup><small>4</small></sup>  Sest igal majal on oma valmistaja; aga kes kõik on valmistanud, see on Jumal. </p>
<p id="v5"><sup><small>5</small></sup>  Ja Mooses oli küll ustav sulasena kogu tema kojas tunnistuseks sellest, mida pidi räägitama, </p>
<p id="v6"><sup><small>6</small></sup>  aga Kristus kui Poeg on tema koja üle; ja tema koda oleme meie, kui me julguse ning lootuse kiitlemise hoiame otsani kindla. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Sellepärast nõnda nagu Püha Vaim ütleb: „Täna, kui te kuulete tema häält, </p>
<p id="v8"><sup><small>8</small></sup>  ärge paadutage oma südameid, nõnda nagu sündis nurina ajal, kiusatuse päeval kõrbes, </p>
<p id="v9"><sup><small>9</small></sup>  kus teie isad mind kiusasid ning katsusid, kuigi nad olid näinud minu tegusid nelikümmend aastat, </p>
<p id="v10"><sup><small>10</small></sup>  mispärast ma vihastusin selle sugupõlve peale ning ütlesin: nemad eksivad alati oma südamega, ent minu teid nad ei õppinud tundma; </p>
<p id="v11"><sup><small>11</small></sup>  sellepärast ma vandusin oma vihas: nad ei pääse mitte minu hingamisse!” </p>
<h2> Usk on vajalik lõpuaja eel </h2>
<p id="v12"><sup><small>12</small></sup>  Katsuge, vennad, et kellelgi teie seast ei oleks kuri uskmatu süda, mis loobub elavast Jumalast, </p>
<p id="v13"><sup><small>13</small></sup>  vaid manitsege üksteist iga päev, niikaua kui veel öeldakse „täna”, et ükski teie seast ei paaduks patu pettusest! </p>
<p id="v14"><sup><small>14</small></sup>  Sest me oleme saanud Kristuse osalisiks, kui me vaid otsani kindla hoiame esimese usulootuse. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Kui öeldakse: „Täna, kui te kuulete tema häält, ärge paadutage oma südameid, nõnda nagu sündis nurina ajal”, - </p>
<p id="v16"><sup><small>16</small></sup>  kes siis olid need kuuljad, kes hakkasid nurisema? Kas need ei olnud kõik, kes olid väljunud Egiptusest Moosese juhatusel? </p>
<p id="v17"><sup><small>17</small></sup>  Aga kellele ta oli vihane nelikümmend aastat? Kas mitte neile, kes olid pattu teinud, kelle kehad langesid kõrbes? </p>
<p id="v18"><sup><small>18</small></sup>  Kellele ta siis vandus, et nad ei pääse mitte tema hingamisse? Kas mitte neile, kes olid sõnakuulmatud? </p>
<p id="v19"><sup><small>19</small></sup>  Ja nii me näeme, et nad oma uskmatuse pärast ei võinud sisse saada. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Hebrews/2">
          <span class="mdi mdi-arrow-left-drop-circle"></span><span class="pl-2">Kiri heebrealastele - Peatükk 2</span>
        </a>
        </td>
        <td>
        <a href="/et/Bible/Hebrews/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Hebrews/4">
          <span class="pr-2">Kiri heebrealastele - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:6 <i>Jääge kindlalt oma usku</i>: <a href="/et/The_Urantia_Book/174#p0_2">Ur 174:0.2</a>. </li>
  <li id="fn2"><a href="#cite2">↑</a> 3:14 <i>Olge sündmustest kõigutamata, kõigutamata</i>: <a href="/et/The_Urantia_Book/174#p0_2">Ur 174:0.2</a>. </li>
</ol>
</div>
