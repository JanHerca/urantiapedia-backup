<!--
title: Kiri heebrealastele - Peatükk 6
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Hebrews/5">Kiri heebrealastele - Peatükk 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Hebrews/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Hebrews/7">Kiri heebrealastele - Peatükk 7</a></td>
      </tr>
    </tbody>
  </table>
</figure>
<h2> Arengu vajadusest õpetuses </h2>
<p id="v1"><sup><small>1</small></sup>  Sellepärast jätkem kõrvale algõpetus Kristusest ja püüdkem täiuslikkusele ning ärgem hakakem uuesti rajama alust pöördumisele surnud tegudest ja usule Jumalasse, </p>
<p id="v2"><sup><small>2</small></sup>  õpetusele ristimisest ja käte pealepanemisest, surnute ülestõusmisest ja igavesest hukatusest. </p>
<p id="v3"><sup><small>3</small></sup>  Ja nii me teemegi, kui Jumal lubab. </p>
<p id="v4"><sup><small>4</small></sup>  Sest on võimatu neid, kes korra olid valgustatud ning maitsesid taevalist andi ja said osa Pühast Vaimust, </p>
<p id="v5"><sup><small>5</small></sup>  ja maitsesid Jumala head sõna ja tulevase maailmaajastu väge </p>
<p id="v6"><sup><small>6</small></sup>  ja siis ära taganesid, uuesti tuua meeleparandamisele, sellepärast et nad iseeneste kahjuks Jumala Poja risti löövad ja naeruks panevad. </p>
<p id="v7"><sup><small>7</small></sup>  Sest maa, mis joob enesesse rikkalikult sadanud vihma ja kasvatab tarvilist vilja neile, kes seda harivad, saab õnnistuse Jumalalt; </p>
<p id="v8"><sup><small>8</small></sup>  kuid maa, mis kannab kibuvitsu ja ohakaid, on kõlbmatu ja lähedal needusele, ja lõppeks ta põletatakse. </p>
<p id="v9"><sup><small>9</small></sup>  Aga, armsad, teie suhtes me usume seda, mis on parem ja soodus õndsusele, kuigi me räägime nõnda. </p>
<p id="v10"><sup><small>10</small></sup>  Sest Jumal ei ole ülekohtune, et ta unustaks ära teie teod ja armastuse, mida olete osutanud tema nimele, kui te pühadele abiks olite ja veelgi olete. </p>
<p id="v11"><sup><small>11</small></sup>  Aga me ihaldame seda, et te igaüks osutaksite sama indu täieliku lootuse säilitamiseks otsani; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  et te ei läheks loiuks, vaid järgiksite neid, kes usu ja pika meele tõttu pärivad selle, mis on tõotatud. <sup id="cite2"><a href="#fn2">[2]</a></sup></p>
<h2> Jumala tõotus annab lootuse </h2>
<p id="v13"><sup><small>13</small></sup>  Sest kui Jumal Aabrahamile andis tõotuse, vandus ta iseenese juures, sest ei olnud kedagi suuremat, kelle juures ta oleks võinud vanduda, </p>
<p id="v14"><sup><small>14</small></sup>  ning ütles: „Tõesti, õnnistusega ma õnnistan sind ja teen sind väga paljuks!” </p>
<p id="v15"><sup><small>15</small></sup>  Ja nii Aabraham ootas kannatlikult ning sai tõotuse kätte. </p>
<p id="v16"><sup><small>16</small></sup>  Sest inimesed vannuvad suurema juures ja vanne on neile kinnituseks kui kõige vasturääkimise lõpetus. </p>
<p id="v17"><sup><small>17</small></sup>  Nii on Jumal selleks, et tõotuse pärijaile veel selgemini näidata oma nõu kindlust, vannet tarvitanud vahendiks, <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  et kahe kõikumatu asja läbi, milles Jumalal on võimatu valetada, oleks vägev julgustus meil, kes oleme usaldanud kinni haarata eelolevast lootusest, </p>
<p id="v19"><sup><small>19</small></sup>  mis meile on otsekui hinge ankur, kindel ja tugev ning ulatub sissepoole eesriide taha, </p>
<p id="v20"><sup><small>20</small></sup>  kuhu eeljooksjana meie heaks on läinud sisse Jeesus, kui ta sai ülempreestriks igavesti Melkisedeki korra järgi. <sup id="cite4"><a href="#fn4">[4]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 6:11 <i>sügav kindlustunne</i>: <a href="/et/The_Urantia_Book/5#p4_2">Ur 5:4.2</a>. </li>
  <li id="fn2"><a href="#cite2">↑</a> 6:12 <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>. </li>
  <li id="fn3"><a href="#cite3">↑</a> 6:17 <i>Jumal on muutumatu, eksimatu</i>: <a href="/et/The_Urantia_Book/2#p2_2">Ur 2:2.2</a>. </li>
  <li id="fn4"><a href="#cite4">↑</a> 6:20 <i>Melkisedek</i>: <a href="/et/The_Urantia_Book/51#p3_9">Ur 51:3.9</a>.  <i>Melkisedeki ordu</i>: <a href="/et/The_Urantia_Book/119#p1_5">Ur 119:1.5</a>.  <i>Machiventa Melkisedek</i>: <a href="/et/The_Urantia_Book/45#p4_16">Ur 45:4.16</a>.  <i>Preester igavesti, nagu Melkisedek</i>: <a href="/et/The_Urantia_Book/93#p3_7">Ur 93:3.7</a>.  <i>Igavene vaimulik</i>: <a href="/et/The_Urantia_Book/93#p9_11">Ur 93:9.11</a>.  <i>Melkisedek, Salemi kuningas</i>: <a href="/et/The_Urantia_Book/43#p5_17">Ur 43:5.17</a>. </li>
</ol>
</div>
