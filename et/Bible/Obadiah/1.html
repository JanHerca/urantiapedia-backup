<!--
title: Obadja - Peatükk 1
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Obadiah/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Obadja nägemus. „Nõnda ütleb Issand Jehoova Edomi kohta - me oleme kuulnud sõnumit Jehoovalt ja käskjalg on läkitatud rahvaste juurde: ”Üles, tõuskem sõdima tema vastu!” </p>
<p id="v2"><sup><small>2</small></sup>  Vaata, ma teen sind pisukeseks rahvaste keskel, sind põlatakse väga! </p>
<p id="v3"><sup><small>3</small></sup>  Su südame ülbus on petnud sind, kes elad kaljulõhedes, oled oma asupaiga teinud kõrgele ja mõtled oma südames: „Kes võiks mind tõugata alla maa peale?” </p>
<p id="v4"><sup><small>4</small></sup>  Kuigi sa tõuseksid kotkana kõrgele ja kuigi su pesa oleks tehtud tähtede vahele, tooksin ma sind sealt alla, ütleb Jehoova! </p>
<p id="v5"><sup><small>5</small></sup>  Kui su juurde tulevad vargad või öised röövlid - kuidas sa siis küll saaksid vaikida! - eks nad varasta, niipalju kui neile on vaja? Kui sulle tulevad viinamarjakorjajad, eks nad jäta järelnoppimiseks järele? </p>
<p id="v6"><sup><small>6</small></sup>  Ah, kuidas küll uuritakse Eesavit, tuhnitakse tema peidetud varandusi! </p>
<p id="v7"><sup><small>7</small></sup>  Kõik su liitlased ajavad sind piirini, su sõbrad petavad sind, võtavad su üle võimust; su söömakaaslased panevad sulle alla vanutuspaku! - „Temal pole taipu! </p>
<p id="v8"><sup><small>8</small></sup>  Kas mitte sel päeval see tuleb, ütleb Jehoova, mil ma hävitan targad Edomis ja mõistlikud Eesavi mäelt? </p>
<p id="v9"><sup><small>9</small></sup>  Siis, Teeman, ehmuvad su kangelased, sest Eesavi mäestikust hävitatakse iga mees! </p>
<p id="v10"><sup><small>10</small></sup>  Mõrva pärast, vägivalla pärast su venna Jaakobi kallal, katab sind häbi ja sind hävitatakse igaveseks! </p>
<p id="v11"><sup><small>11</small></sup>  Sel päeval, mil sa seisid eemal, päeval, mil võõrad viisid ära tema varanduse, kui muulased tulid ta väravasse ja heitsid liisku Jeruusalemma pärast, olid sinagi nagu üks neist! </p>
<p id="v12"><sup><small>12</small></sup>  Ent ära tunne silmarõõmu oma venna päevast, tema õnnetuspäevast; ära rõõmusta Juuda laste pärast nende hukkumispäeval; ära oma suuga suurusta hädapäeval! </p>
<p id="v13"><sup><small>13</small></sup>  Ära mine sisse mu rahva väravast tema õnnetuspäeval; ära sinagi tunne silmarõõmu tema hädast tema õnnetuspäeval; ära pista kätt tema varanduse külge tema õnnetuspäeval! </p>
<p id="v14"><sup><small>14</small></sup>  Ära seisa teelahkmel tema põgenikke hävitamas, ära loovuta tema pääsenuid hädapäeval! </p>
<p id="v15"><sup><small>15</small></sup>  Sest Jehoova päev on ligidal kõigi rahvaste jaoks! Nõnda nagu sina talitasid, talitatakse sinuga, su teod tulevad tagasi su oma pea peale! </p>
<p id="v16"><sup><small>16</small></sup>  Sest nõnda nagu te olete joonud mu pühal mäel, nõnda peavad kõik rahvad alati jooma: nad joovad ja rüüpavad, ja siis on, nagu ei oleks neid olnudki! <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Aga pääsemine on Siioni mäel, see on püha, ja Jaakobi sugu pärib oma endised pärandid! </p>
<p id="v18"><sup><small>18</small></sup>  Jaakobi sugu on tuli ja Joosepi sugu on leek aga Eesavi sugu on kõrs: nad süütavad selle ja põletavad ja Eesavi soole ei jää pääsenuid! Jah, Jehoova on rääkinud! </p>
<p id="v19"><sup><small>19</small></sup>  Nad pärivad Lõunamaa ühes Eesavi mäestikuga, ja Madalmaa ühes vilistidega; nad pärivad Efraimi väljad ja Samaaria väljad ja Benjamini ühes Gileadiga! </p>
<p id="v20"><sup><small>20</small></sup>  Ja vangiviidud seal Halas, Iisraeli laste hulka kuulujad, pärivad kaananlastelt kuni Sareptani; ja Jeruusalemmast vangiviidud, kes on Sefaradis, pärivad Lõunamaa linnad! </p>
<p id="v21"><sup><small>21</small></sup>  Päästjad lähevad üles Siioni mäele kohut mõistma Eesavi mäestiku üle! Ja kuningriik jääb Jehoovale!” <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Obadiah/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:16 <i>Hävitamine kui karistus</i>: <a href="/et/The_Urantia_Book/2#p3_4">Ur 2:3.4</a>.  <i>Saabunud nagu polekski olnud</i>: <a href="/et/The_Urantia_Book/53#p9_7">Ur 53:9.7</a>. </li>
  <li id="fn2"><a href="#cite2">↑</a> 1:21 <i>Kuningriik kui tulevikulootus</i>: <a href="/et/The_Urantia_Book/170#p1_3">Ur 170:1.3</a>. </li>
</ol>
</div>
