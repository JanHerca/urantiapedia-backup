<!--
title: Markuse evangeelium - Peatükk 8
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Mark/7">Markuse evangeelium - Peatükk 7</a></td>
        <td><a href="/et/Bible/Mark/Index">Indeks</a></td>
        <td><a href="/et/Bible/Mark/9">Markuse evangeelium - Peatükk 9</a></td>
      </tr>
    </tbody>
  </table>
</figure>
<h2> Nelja tuhande mehe söötmine </h2>
<p id="v1"><sup><small>1</small></sup>  Neil päevil, kui jälle väga palju rahvast koos oli ja neil ei olnud midagi süüa, kutsus Jeesus jüngrid enese juurde ja ütles neile: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Mul on väga hale meel rahvast, sest nad on juba kolm päeva olnud minu juures, ja neil ei ole midagi süüa. </p>
<p id="v3"><sup><small>3</small></sup>  Ja kui ma nad lasen koju minna söömata, nõrkevad nad teel!” Sest mõned neist olid kaugelt tulnud. </p>
<p id="v4"><sup><small>4</small></sup>  Ja ta jüngrid vastasid temale: „Kust võib keegi siin kõrbes neid leivaga täita?” </p>
<p id="v5"><sup><small>5</small></sup>  Ja ta küsis neilt: „Mitu leiba teil on?” Nad ütlesid: „Seitse.” </p>
<p id="v6"><sup><small>6</small></sup>  Ja ta käskis rahva istuda maa peale. Siis ta võttis need seitse leiba, tänas, murdis ja andis oma jüngrite kätte, et nad paneksid ette. Ja nad panid rahvale ette. </p>
<p id="v7"><sup><small>7</small></sup>  Ja neil oli pisut kalu; ja ta õnnistas ja käskis ka need ette panna. </p>
<p id="v8"><sup><small>8</small></sup>  Siis nad sõid ja nende kõhud said täis, ja ülejäänud palukesi korjati kokku seitse korvitäit. </p>
<p id="v9"><sup><small>9</small></sup>  Aga sööjaid oli olnud arvata neli tuhat. Ja ta laskis nad minna. </p>
<p id="v10"><sup><small>10</small></sup>  Ja varsti ta astus ühes oma jüngritega paati ja jõudis Dalmanuuta paikadesse. </p>
<h2> Jeesus ei hooli variseride tunnustähe nõudmisest </h2>
<p id="v11"><sup><small>11</small></sup>  Ja variserid tulid välja ja hakkasid temaga vaidlema ning nõudsid temalt tunnustähte taevast, et teda kiusata. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Siis ta ohkas oma vaimus ja ütles: „Miks see sugu otsib tähte? Tõesti, ma ütlen teile, sellele soole ei anta tähte!” <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Ja ta jättis nad maha ja astus jälle paati ja läks ära teisele poole. </p>
<h2> Jeesus noomib jüngreid taipamatuse pärast </h2>
<p id="v14"><sup><small>14</small></sup>  Ja nad olid unustanud leiba kaasa võtta ja neil ei olnud rohkem kui üksainus leib paadis kaasas. </p>
<p id="v15"><sup><small>15</small></sup>  Ja ta käskis neid ning ütles: „Vaadake ette, hoiduge variseride haputaignast ja Heroodese haputaignast!” <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Ja nad arutlesid isekeskis seda, et neil ei ole leiba. </p>
<p id="v17"><sup><small>17</small></sup>  Tema märkas seda ning ütles neile: „Mis te arutate, et teil ei ole leiba? Kas te veel ei mõista ega saa aru? Kas teil on ikka alles kõva süda? </p>
<p id="v18"><sup><small>18</small></sup>  Silmad teil on, aga te ei näe; kõrvad teil on, aga te ei kuule ega mäleta. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Kui ma viis leiba murdsin viiele tuhandele, mitu korvitäit palukesi te siis korjasite?„ Nad ütlesid: ”Kaksteist!” </p>
<p id="v20"><sup><small>20</small></sup>  „Kui ma seitse murdsin neljale tuhandele, mitu korvitäit palukesi te siis korjasite?” Nad ütlesid: „Seitse.” </p>
<p id="v21"><sup><small>21</small></sup>  Siis ta ütles neile: „Kuidas te siis ei mõista?” </p>
<h2> Jeesus teeb Betsaidas pimeda nägijaks </h2>
<p id="v22"><sup><small>22</small></sup>  Ja nad tulevad Betsaidasse. Ja ta juurde tuuakse pime, ja nad paluvad teda, et ta teda puudutaks. </p>
<p id="v23"><sup><small>23</small></sup>  Siis ta haaras pimeda käest kinni ja viis ta alevist välja, sülitas temale silmi ning pani oma käed ta peale ja küsis talt: „Kas sa näed midagi?” <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  Tema vaatas üles ning ütles: „Ma näen inimesi, ma näen neid nagu puid kõndimas!” </p>
<p id="v25"><sup><small>25</small></sup>  Siis ta pani taas oma käed ta silmadele; ja nüüd ta vaatas teravasti ja oli jälle terve; ja ta nägi kõike selgesti. </p>
<p id="v26"><sup><small>26</small></sup>  Ja ta saatis tema koju ning ütles: „Ära minegi külasse!” <sup id="cite8"><a href="#fn8">[8]</a></sup></p>
<h2> Peetrus tunnistab Jeesuse Kristuseks </h2>
<p id="v27"><sup><small>27</small></sup>  Ja Jeesus ja ta jüngrid läksid Filippuse Kaisarea küladesse. Ja teel küsis ta oma jüngritelt ning ütles neile: „Kelle mind inimesed ütlevad olevat?” <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  Aga nemad vastasid temale ning ütlesid: „Ristija Johannese, ja teised Eelija, ja veel teised ühe prohveteist!” <sup id="cite11"><a href="#fn11">[11]</a></sup></p>
<p id="v29"><sup><small>29</small></sup>  Siis ta küsis neilt: „Aga teie, kelle teie ütlete mind olevat?” Peetrus vastas ning ütles temale: „Sina oled Kristus!” <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v30"><sup><small>30</small></sup>  Ja ta hoiatas neid kõvasti, et nad temast ühelegi ei räägiks. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<h2> Jeesus kuulutab ette oma surma ja ülestõusmist </h2>
<p id="v31"><sup><small>31</small></sup>  Ja ta hakkas neid õpetama: „Inimese Poeg peab palju kannatama ja hüljatama vanemate ja ülempreestrite poolt ning tapetama ja kolme päeva pärast üles tõusma.” <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  Ja ta rääkis seda üsna avalikult. Ja Peetrus võttis ta isepäinis ja hakkas teda noomima. <sup id="cite18"><a href="#fn18">[18]</a></sup></p>
<p id="v33"><sup><small>33</small></sup>  Aga tema pöördus, vaatas oma jüngritele ja sõitles Peetrust ning ütles: „Tagane minust, saatan, sest sa ei mõtle seda, mis on Jumala, vaid mis on inimeste kohane!” <sup id="cite19"><a href="#fn19">[19]</a></sup></p>
<h2> Nõue iseenese salgamiseks </h2>
<p id="v34"><sup><small>34</small></sup>  Ja ta kutsus rahva enese juurde ühes oma jüngritega ning ütles neile: „Kui keegi tahab minu järele tulla, siis ta salaku end ära ja võtku oma rist enese peale ja järgigu mind. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup> <sup id="cite22"><a href="#fn22">[22]</a></sup></p>
<p id="v35"><sup><small>35</small></sup>  Sest kes iganes oma hinge tahab päästa, see kaotab selle; aga kes iganes oma hinge kaotab minu ja armuõpetuse pärast, see päästab selle. <sup id="cite23"><a href="#fn23">[23]</a></sup></p>
<p id="v36"><sup><small>36</small></sup>  Sest mis kasu on inimesel sellest, kui ta kogu maailma kasuks saaks, aga oma hingele kahju teeks? <sup id="cite24"><a href="#fn24">[24]</a></sup></p>
<p id="v37"><sup><small>37</small></sup>  Või mis võib inimene anda oma hinge vahetushinnaks? </p>
<p id="v38"><sup><small>38</small></sup>  Sest kes häbeneb minu ja mu sõnade pärast selles abielurikkujas ja patuses tõus, selle pärast häbeneb ka Inimese Poeg, kui ta tuleb oma Isa auhiilguses ühes pühade inglitega!” <sup id="cite25"><a href="#fn25">[25]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Mark/7">Markuse evangeelium - Peatükk 7</a></td>
        <td><a href="/et/Bible/Mark/Index">Indeks</a></td>
        <td><a href="/et/Bible/Mark/9">Markuse evangeelium - Peatükk 9</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 8:1-9 <i>4000 inimese toitmine</i>: <a href="/et/The_Urantia_Book/152#p2_9">Ur 152:2.9</a>. </li>
  <li id="fn2"><a href="#cite2">↑</a> 8:11 <i>Variser palub märki</i>: <a href="/et/The_Urantia_Book/157#p2_1">Ur 157:2.1</a>.  <i>Ei mingit üleloomulikku märki</i>: <a href="/et/The_Urantia_Book/136#p7_4">Ur 136:7.4</a>. </li>
  <li id="fn3"><a href="#cite3">↑</a> 8:11-12 <i>Jeesus keeldus märki näitamast</i>: <a href="/et/The_Urantia_Book/136#p8_1">Ur 136:8.1</a>.  <i>Variser küsib märki</i>: <a href="/et/The_Urantia_Book/153#p4_5">Ur 153:4.5</a>. </li>
  <li id="fn4"><a href="#cite4">↑</a> 8:12 <i>Märki ei antud</i>: <a href="/et/The_Urantia_Book/157#p2_1">Ur 157:2.1</a>. </li>
  <li id="fn5"><a href="#cite5">↑</a> 8:15 <i>Ettevaatust variseride hapniku eest</i>: <a href="/et/The_Urantia_Book/157#p7_4">Ur 157:7.4</a>.  <i>Ettevaatust variseride hapniku eest</i>: <a href="/et/The_Urantia_Book/157#p2_2">Ur 157:2.2</a>.  <i>Ettevaatust variseride hapniku eest</i>: <a href="/et/The_Urantia_Book/165#p3_2">Ur 165:3.2</a>. </li>
  <li id="fn6"><a href="#cite6">↑</a> 8:18 <i>Silmad ei näe, kõrvad ei kuule</i>: <a href="/et/The_Urantia_Book/157#p2_2">Ur 157:2.2</a>. </li>
  <li id="fn7"><a href="#cite7">↑</a> 8:23 <i>Sülg kui tervendav vahend</i>: <a href="/et/The_Urantia_Book/95#p2_6">Ur 95:2.6</a>. </li>
  <li id="fn8"><a href="#cite8">↑</a> 8:26 <i>Ära räägi kellelegi aja lühenemisest</i>: <a href="/et/The_Urantia_Book/136#p8_1">Ur 136:8.1</a>. </li>
  <li id="fn9"><a href="#cite9">↑</a> 8:27a <i>Jeesus ja 12 Filippi Kaisareasse</i>: <a href="/et/The_Urantia_Book/157#p3_1">Ur 157:3.1</a>. </li>
  <li id="fn10"><a href="#cite10">↑</a> 8:27b <i>„Kes inimesed ütlevad, et mina olen?“</i>: <a href="/et/The_Urantia_Book/157#p3_3">Ur 157:3.3</a>. </li>
  <li id="fn11"><a href="#cite11">↑</a> 8:28 <i>Vastus: "erinevad prohvetid"</i>: <a href="/et/The_Urantia_Book/157#p3_5">Ur 157:3.5</a>. </li>
  <li id="fn12"><a href="#cite12">↑</a> 8:29 <i>Peetrus esimene „usklik“</i>: <a href="/et/The_Urantia_Book/179#p3_2">Ur 179:3.2</a>. </li>
  <li id="fn13"><a href="#cite13">↑</a> 8:29a <i>„Kes te ütlete, et mina olen?“</i>: <a href="/et/The_Urantia_Book/157#p3_5">Ur 157:3.5</a>. </li>
  <li id="fn14"><a href="#cite14">↑</a> 8:29b <i>Kahtlemata jumalikkus</i>: <a href="/et/The_Urantia_Book/157#p5_1">Ur 157:5.1</a>.  <i>„Sina oled Kristus“</i>: <a href="/et/The_Urantia_Book/157#p3_5">Ur 157:3.5</a>. </li>
  <li id="fn15"><a href="#cite15">↑</a> 8:30 <i>Ära räägi kellelegi</i>: <a href="/et/The_Urantia_Book/157#p3_6">Ur 157:3.6</a>.  <i>Ära räägi kellelegi</i>: <a href="/et/The_Urantia_Book/149#p1_2">Ur 149:1.2</a>. </li>
  <li id="fn16"><a href="#cite16">↑</a> 8:30-31 <i>Peetruse haige ämm</i>: <a href="/et/The_Urantia_Book/145#p2_15">Ur 145:2.15</a>. </li>
  <li id="fn17"><a href="#cite17">↑</a> 8:31 <i>Peab surema, kuid tõuseb üles</i>: <a href="/et/The_Urantia_Book/181#p1_5">Ur 181:1.5</a>.  <i>Tõuseb üles kolmandal päeval</i>: <a href="/et/The_Urantia_Book/186#p3_4">Ur 186:3.4</a>.  <i>Räägiti surmast ja ülestõusmisest</i>: <a href="/et/The_Urantia_Book/193#p0_2">Ur 193:0.2</a>.  <i>Ülestõusmine kolmandal päeval</i>: <a href="/et/The_Urantia_Book/171#p4_8">Ur 171:4.8</a>.  <i>Peab surema, kuid tõuseb üles</i>: <a href="/et/The_Urantia_Book/180#p6_7">Ur 180:6.7</a>.  <i>Ennustati surma, ülestõusmist</i>: <a href="/et/The_Urantia_Book/190#p5_4">Ur 190:5.4</a>.  <i>Õpetaja taevast</i>: <a href="/et/The_Urantia_Book/141#p7_10">Ur 141:7.10</a>.  <i>Apostlid kuulevad jälle kirglikku kannatust</i>: <a href="/et/The_Urantia_Book/158#p7_3">Ur 158:7.3</a>.  <i>Lubadus: tõuseb kolmandal päeval</i>: <a href="/et/The_Urantia_Book/181#p2_30">Ur 181:2.30</a>.  <i>Hoiatus: ristilöömine, ülestõusmine</i>: <a href="/et/The_Urantia_Book/171#p4_2">Ur 171:4.2</a>.  <i>Ennustav kirg</i>: <a href="/et/The_Urantia_Book/158#p6_5">Ur 158:6.5</a>. </li>
  <li id="fn18"><a href="#cite18">↑</a> 8:32 <i>Peetrus protesteerib</i>: <a href="/et/The_Urantia_Book/158#p7_3">Ur 158:7.3</a>. </li>
  <li id="fn19"><a href="#cite19">↑</a> 8:33 <i>Mine minu taha, saatan</i>: <a href="/et/The_Urantia_Book/53#p8_4">Ur 53:8.4</a>.  <i>Jeesus noomib Peetrust</i>: <a href="/et/The_Urantia_Book/158#p7_4">Ur 158:7.4</a>. </li>
  <li id="fn20"><a href="#cite20">↑</a> 8:34 <i>Võtke endale kohustusi, järgige mind</i>: <a href="/et/The_Urantia_Book/159#p5_10">Ur 159:5.10</a>.  <i>Võtke endale kohustusi, järgige mind</i>: <a href="/et/The_Urantia_Book/158#p7_5">Ur 158:7.5</a>.  <i>Võtke endale kohustusi, järgige mind</i>: <a href="/et/The_Urantia_Book/140#p6_11">Ur 140:6.11</a>.  <i>Ülim nõue: „järgi mind“</i>: <a href="/et/The_Urantia_Book/196#p0_13">Ur 196:0.13</a>.  <i>Teie, kes te järgite, peate maksma hinda</i>: <a href="/et/The_Urantia_Book/171#p2_3">Ur 171:2.3</a>. </li>
  <li id="fn21"><a href="#cite21">↑</a> 8:34-35 <i>Kes iganes tahab, võib tulla</i>: <a href="/et/The_Urantia_Book/165#p3_8">Ur 165:3.8</a>.  <i>Kes iganes tahab, võib tulla</i>: <a href="/et/The_Urantia_Book/166#p3_7">Ur 166:3.7</a>.  <i>Kes iganes tahab, võib tulla</i>: <a href="/et/The_Urantia_Book/2#p5_2">Ur 2:5.2</a>.  <i>Kes iganes tahab, võib tulla</i>: <a href="/et/The_Urantia_Book/100#p7_6">Ur 100:7.6</a>.  <i>Kes iganes tahab, võib tulla</i>: <a href="/et/The_Urantia_Book/139#p12_7">Ur 139:12.7</a>.  <i>Kes tahab, see päästetakse</i>: <a href="/et/The_Urantia_Book/131#p10_7">Ur 131:10.7</a>.  <i>Jüngrid, järgige mind</i>: <a href="/et/The_Urantia_Book/157#p6_8">Ur 157:6.8</a>.  <i>Kes iganes tahab, võib tulla</i>: <a href="/et/The_Urantia_Book/32#p5_8">Ur 32:5.8</a>. </li>
  <li id="fn22"><a href="#cite22">↑</a> 8:34-38 <i>Jüngerluse hind</i>: <a href="/et/The_Urantia_Book/158#p7_5">Ur 158:7.5</a>. </li>
  <li id="fn23"><a href="#cite23">↑</a> 8:35 <i>Kes tahab elu päästa, kaotab selle</i>: <a href="/et/The_Urantia_Book/140#p5_19">Ur 140:5.19</a>.  <i>Päästke elu isekalt, kaotage see</i>: <a href="/et/The_Urantia_Book/158#p7_5">Ur 158:7.5</a>.  <i>Kui päästad elu, siis kaota seda; kui kaotad, siis leia</i>: <a href="/et/The_Urantia_Book/103#p5_6">Ur 103:5.6</a>.  <i>Kes tahab elu päästa, peab selle kaotama</i>: <a href="/et/The_Urantia_Book/160#p5_10">Ur 160:5.10</a>. </li>
  <li id="fn24"><a href="#cite24">↑</a> 8:36 <i>Mis siis, kui võidad maailma, kaotad hinge?</i>: <a href="/et/The_Urantia_Book/165#p4_9">Ur 165:4.9</a>.  <i>Millist kasumit maailma teenida</i>: <a href="/et/The_Urantia_Book/140#p8_17">Ur 140:8.17</a>. </li>
  <li id="fn25"><a href="#cite25">↑</a> 8:38 <i>Tulge kirkuses koos inglitega</i>: <a href="/et/The_Urantia_Book/52#p5_7">Ur 52:5.7</a>. </li>
</ol>
</div>
