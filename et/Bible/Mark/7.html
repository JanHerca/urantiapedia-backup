<!--
title: Markuse evangeelium - Peatükk 7
description: 
published: true
date: 2023-11-8T20:21:2Z
tags: bible, bible—mark
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Mark/6">
          <span class="mdi mdi-arrow-left-drop-circle"></span><span class="pl-2">Markuse evangeelium - Peatükk 6</span>
        </a>
        </td>
        <td>
        <a href="/et/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Mark/8">
          <span class="pr-2">Markuse evangeelium - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Jeesus vastab etteheiteile pärimuste rikkumise kohta </h2>
<p id="v1"><sup><small>1</small></sup>  Ja variserid ja mõned kirjatundjaist, kes olid tulnud Jeruusalemmast, kogunesid tema juurde, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ja nähes mõningaid ta jüngritest ebapühade, see on pesemata kätega leiba võtvat - </p>
<p id="v3"><sup><small>3</small></sup>  sest variserid ja ükski juut ei söö enne, kui nad on hoolsasti käsi pesnud, nii pidades esivanemate pärimust; </p>
<p id="v4"><sup><small>4</small></sup>  ka turult tulles ei söö nad muidu kui et nad endid enne pesevad; ja palju muid asju on, mida nad on võtnud pidada, nagu karikate ja kiviriistade ja vasknõude pesemised - </p>
<p id="v5"><sup><small>5</small></sup>  küsisid temalt variserid ja kirjatundjad: „Miks sinu jüngrid ei ela vanemate pärimuse järgi, vaid söövad leiba ebapühade kätega?” </p>
<p id="v6"><sup><small>6</small></sup>  Aga ta ütles neile: „Jesaja on hästi teist silmakirjatsejaist ennustanud, nõnda nagu on kirjutatud: see rahvas austab mind huultega, kuid nende süda on minust kaugel; </p>
<p id="v7"><sup><small>7</small></sup>  ilmaaegu nad teenivad mind, õpetades õpetusi, mis on inimeste käskimised. </p>
<p id="v8"><sup><small>8</small></sup>  Sest hüljates Jumala käsu, te peate inimeste pärimust!” </p>
<p id="v9"><sup><small>9</small></sup>  Ja ta ütles neile: „Ilus küll! Te heidate Jumala käsu kõrvale, et pidada oma pärimust! </p>
<p id="v10"><sup><small>10</small></sup>  Sest Mooses ütles: sa pead oma isa ja ema austama, ja kes isa või ema neab, peab surma surema! </p>
<p id="v11"><sup><small>11</small></sup>  Teie aga ütlete: kui inimene ütleb oma isale või emale: korbaan - see tähendab ohvriand - on see, mis sa iganes minu käest võiksid saada!, </p>
<p id="v12"><sup><small>12</small></sup>  siis te ei lase teda enam ühtki head teha oma isale ega emale </p>
<p id="v13"><sup><small>13</small></sup>  ja teete nõnda Jumala sõna tühjaks oma pärimusega, mille te olete pärinud, ja teete palju muud seesugust.” </p>
<p id="v14"><sup><small>14</small></sup>  Ja ta kutsus jälle kõik rahva enese juurde ja ütles neile: „Kuulge mind kõik ja mõistke? <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Miski, mis läheb väljastpoolt inimest tema sisse, ei või teda rüvetada; aga mis läheb inimesest välja, see rüvetab inimest. </p>
<p id="v16"><sup><small>16</small></sup>  [Kui kellelgi kõrvad on kuulda, see kuulgu!] </p>
<p id="v17"><sup><small>17</small></sup>  Ja kui ta rahva juurest oli läinud ühte majasse, küsisid ta jüngrid temalt selle tähendamissõna mõtet. </p>
<p id="v18"><sup><small>18</small></sup>  Ja ta ütles neile: „Kas teiegi olete mõistmatud? Eks te saa aru, et kõik, mis väljastpoolt läheb inimese sisse, ei või teda rüvetada? </p>
<p id="v19"><sup><small>19</small></sup>  Sest see ei lähe mitte tema südamesse, vaid kõhtu, ja väljub eri paika.” Nii ta kuulutas kõik toidused puhtaks. </p>
<p id="v20"><sup><small>20</small></sup>  Ja ta ütles: „Mis inimesest välja läheb, see rüvetab inimest. </p>
<p id="v21"><sup><small>21</small></sup>  Sest seestpoolt, inimeste südamest, lähtuvad kurjad mõtted, hoorus, vargused, tapmised, </p>
<p id="v22"><sup><small>22</small></sup>  abielurikkumised, ahnus, kurjused, kavalus, kiimalus, kade silm, Jumala pilkamine, kõrkus, rumalus. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Kõik need pahad asjad lähtuvad seestpoolt ja rüvetavad inimest.” </p>
<h2> Jeesus teeb terveks Sürofoiniikia naise tütre </h2>
<p id="v24"><sup><small>24</small></sup>  Ja ta tõusis ning läks sealt ära Tüürose ja Siidoni alale. Ja ta läks ühte majasse ega tahtnud, et keegi seda teada saaks. Kuid ta ei võinud jääda varjule. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Sest üks naine, kelle tütrekesel oli rüve vaim, oli temast kohe kuulda saanud ja tuli ning heitis ta jalge ette maha. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v26"><sup><small>26</small></sup>  See naine oli kreeklane, sündimise poolest Sürofoiniikia inimene. Ja see palus teda, et ta ajaks kurja vaimu välja ta tütrest. <sup id="cite9"><a href="#fn9">[9]</a></sup></p>
<p id="v27"><sup><small>27</small></sup>  Siis ütles Jeesus temale: „Lase esmalt laste kõhud täis saada; sest ei ole mitte hea võtta laste leib ja heita koerakeste ette!” <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  Ent naine kostis ja ütles temale: „Jah, Issand, aga koerakesed laua all söövad laste raasukesi!” </p>
<p id="v29"><sup><small>29</small></sup>  Siis ta ütles naisele: „Selle sõna pärast mine; kuri vaim on sinu tütrest lahkunud!” <sup id="cite11"><a href="#fn11">[11]</a></sup></p>
<p id="v30"><sup><small>30</small></sup>  Ja naine läks koju ja leidis tütre voodis magavat ning kurja vaimu lahkunud olevat. </p>
<h2> Kurdi ja keeletu tervekstegemine </h2>
<p id="v31"><sup><small>31</small></sup>  Ja kui ta jälle välja läks Tüürose aladelt, tuli ta Siidoni kaudu Galilea mere äärde Dekapoli alade keskkohale. </p>
<p id="v32"><sup><small>32</small></sup>  Ja ta juurde toodi kurt, kellel oli kidakeel, ja paluti teda, et ta paneks oma käe tema peale. </p>
<p id="v33"><sup><small>33</small></sup>  Siis ta võttis tema rahva seast kõrvale ja pistis oma sõrmed tema kõrvu ja sülitas ning puudutas ta keelt, </p>
<p id="v34"><sup><small>34</small></sup>  vaatas üles taevasse, ohkas ja ütles talle: „Effataa!”, see on: mine lahti! </p>
<p id="v35"><sup><small>35</small></sup>  Ja tema kõrvad läksid lahti ja ta keeleköidik pääses kohe valla, ja ta rääkis selgesti. </p>
<p id="v36"><sup><small>36</small></sup>  Ja ta keelas neid seda ühelegi rääkimast. Aga mida enam ta neid keelas, seda enam nad kuulutasid seda. <sup id="cite12"><a href="#fn12">[12]</a></sup></p>
<p id="v37"><sup><small>37</small></sup>  Ja inimesed hämmastusid üliväga ja ütlesid: „Kõik on ta hästi teinud; kurdid teeb ta kuulma ja keeletud rääkima!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Mark/6">
          <span class="mdi mdi-arrow-left-drop-circle"></span><span class="pl-2">Markuse evangeelium - Peatükk 6</span>
        </a>
        </td>
        <td>
        <a href="/et/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Mark/8">
          <span class="pr-2">Markuse evangeelium - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-6 <i>Apostlid ei pesnud käsi</i>: <a href="/et/The_Urantia_Book/169#p0_6">Ur 169:0.6</a>. </li>
  <li id="fn2"><a href="#cite2">↑</a> 7:1-13 <i>Tseremoniaalne kätepesu</i>: <a href="/et/The_Urantia_Book/153#p3_3">Ur 153:3.3</a>. </li>
  <li id="fn3"><a href="#cite3">↑</a> 7:14-23 <i>Rüvedus lähtub südamest</i>: <a href="/et/The_Urantia_Book/153#p3_5">Ur 153:3.5</a>.  <i>Puhas süda</i>: <a href="/et/The_Urantia_Book/149#p2_11">Ur 149:2.11</a>. </li>
  <li id="fn4"><a href="#cite4">↑</a> 7:22 <i>Evil eye</i>: <a href="/et/The_Urantia_Book/87#p5_4">Ur 87:5.4</a>. </li>
  <li id="fn5"><a href="#cite5">↑</a> 7:24 <i>Ärge öelge kellelegi, Jeesus puhkab</i>: <a href="/et/The_Urantia_Book/156#p1_2">Ur 156:1.2</a>. </li>
  <li id="fn6"><a href="#cite6">↑</a> 7:24a <i>Saabumine Siidoni piirkonda</i>: <a href="/et/The_Urantia_Book/156#p0_1">Ur 156:0.1</a>. </li>
  <li id="fn7"><a href="#cite7">↑</a> 7:25-26a <i>Süüria naine</i>: <a href="/et/The_Urantia_Book/156#p1_1">Ur 156:1.1</a>. </li>
  <li id="fn8"><a href="#cite8">↑</a> 7:25-30 <i>Usu kaudu terveks saanud</i>: <a href="/et/The_Urantia_Book/175#p1_1">Ur 175:1.1</a>. </li>
  <li id="fn9"><a href="#cite9">↑</a> 7:26b <i>Ta palub tütre tervendamist</i>: <a href="/et/The_Urantia_Book/156#p1_3">Ur 156:1.3</a>. </li>
  <li id="fn10"><a href="#cite10">↑</a> 7:27-28 <i>Isegi koerad söövad puru</i>: <a href="/et/The_Urantia_Book/156#p1_5">Ur 156:1.5</a>.  <i>paganlikud koerad</i>: <a href="/et/The_Urantia_Book/164#p1_2">Ur 164:1.2</a>. </li>
  <li id="fn11"><a href="#cite11">↑</a> 7:29-30 <i>Tütar paraneb</i>: <a href="/et/The_Urantia_Book/156#p1_7">Ur 156:1.7</a>. </li>
  <li id="fn12"><a href="#cite12">↑</a> 7:36 <i>Ära räägi kellelegi aja lühenemisest</i>: <a href="/et/The_Urantia_Book/136#p8_1">Ur 136:8.1</a>.  <i>Ära räägi kellelegi</i>: <a href="/et/The_Urantia_Book/149#p1_2">Ur 149:1.2</a>. </li>
</ol>
</div>
