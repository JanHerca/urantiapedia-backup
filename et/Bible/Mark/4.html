<!--
title: Markuse evangeelium - Peatükk 4
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Mark/3">Markuse evangeelium - Peatükk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Mark/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Mark/5">Markuse evangeelium - Peatükk 5</a></td>
      </tr>
    </tbody>
  </table>
</figure>
<h2> Tähendamissõna külvajast </h2>
<p id="v1"><sup><small>1</small></sup>  Ja ta hakkas jälle õpetama mere ääres. Ja üsna palju rahvast kogunes ta juurde, nõnda et ta pidi minema paati ja istuma merel. Ja kõik rahvas oli maal mererannas. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja ta õpetas neid palju tähendamissõnadega, ja oma õpetuses ta ütles neile: </p>
<p id="v3"><sup><small>3</small></sup>  „Kuulge! Vaata, külvaja läks välja külvama. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Ja sündis, kui ta külvas, et muist kukkus tee äärde, ja linnud tulid ja sõid selle. </p>
<p id="v5"><sup><small>5</small></sup>  Ja muist kukkus kaljusele maale, kus tal ei olnud palju mulda; ja see tärkas varsti, sest tal ei olnud sügavat maad. </p>
<p id="v6"><sup><small>6</small></sup>  Aga kui päike tõusis, kõrbes see, ja et tal ei olnud juurt, kuivas ta ära. </p>
<p id="v7"><sup><small>7</small></sup>  Ja muist kukkus ohakate sekka, ja ohakad tõusid ning lämmatasid selle, ja ta ei andnud vilja. </p>
<p id="v8"><sup><small>8</small></sup>  Ja muist kukkus heale maale, ja kui see tärkas ja kasvas, andis see vilja, ja mõni kandis kolmkümmend seemet ja mõni kuuskümmend ja mõni sada.” <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ja ta ütles: „Kel kõrvad on kuulda, see kuulgu!” </p>
<h2> Tähendamissõnade otstarve </h2>
<p id="v10"><sup><small>10</small></sup>  Aga kui ta üksi oli, küsisid temalt need, kes ühes nende kaheteistkümnega olid tema ümber, nende tähendamissõnade mõtet. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Ja ta ütles neile: „Teile on antud mõista Jumala riigi saladust, aga neile, kes on väljas, sünnib see kõik tähendamissõnade läbi, <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  et nad nähes näeksid ega taipaks, ja kuuldes kuuleksid ega mõistaks, et nad ei pöörduks ja neile ei antaks andeks!” </p>
<h2> Jeesus seletab tähendamissõna külvajast </h2>
<p id="v13"><sup><small>13</small></sup>  Ja ta ütles neile: „Te ei taipa seda tähendamissõna, kuidas te siis tahate mõista kõiki teisi tähendamissõnu? </p>
<p id="v14"><sup><small>14</small></sup>  Külvaja külvab sõna. <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Need on teeäärsed, kuhu sõna külvatakse, ja kui nad on kuulnud, tuleb kohe saatan ja võtab sõna ära, mis nendesse oli külvatud. </p>
<p id="v16"><sup><small>16</small></sup>  Ja nõndasamuti, mis külvati kaljusele maale, on need, kes, kui nad sõna kuulevad, seda kohe rõõmuga vastu võtavad; <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  aga neil ei ole juurt enestes, vaid nad kestavad ainult üürikese aja: pärast, kui tõuseb viletsus või tagakiusamine sõna pärast, nad taganevad varsti. </p>
<p id="v18"><sup><small>18</small></sup>  Ja teised on ohakate sekka külvatud. Need on, kes sõna kuulevad, </p>
<p id="v19"><sup><small>19</small></sup>  aga selle maailma mured ja rikkuse petlikkus ja muude asjade himud saavad võimule ja lämmatavad sõna ära, ja see jääb viljatuks. </p>
<p id="v20"><sup><small>20</small></sup>  Ja kes on heale maale külvatud, on need, kes sõna kuulevad ja vastu võtavad ja kannavad vilja, mõni kolmekümnekordselt ja mõni kuuekümnekordselt ja mõni sajakordselt.” </p>
<h2> Tähendamissõnad küünlast ja seemnekasvust </h2>
<p id="v21"><sup><small>21</small></sup>  Ja ta ütles neile: „Kas küünal tuuakse selleks, et panna teda vaka alla või voodi alla? Kas mitte selleks, et teda panna küünlajalale? <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  Sest midagi ei ole varjul muu jaoks, kui et ta saaks avalikuks, ja midagi ei ole peidetud muu jaoks, kui et ta tuleks ilmsiks. <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Kui kellelgi kõrvad on kuulda, see kuulgu!” </p>
<p id="v24"><sup><small>24</small></sup>  Ja ütles neile: „Pange tähele, mida te kuulete. Mis mõõduga te mõõdate, sellega mõõdetakse teile ja teile lisatakse veel juurde. </p>
<p id="v25"><sup><small>25</small></sup>  Sest kellel on, sellele antakse; ja kellel ei ole, sellelt võetakse see, mis tal on!” <sup id="cite12"><a href="#fn12">[12]</a></sup></p>
<p id="v26"><sup><small>26</small></sup>  Ja ta ütles: „Nõnda on Jumala riik, otsekui inimene viskab seemet maa peale, <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  ja heidab magama ja tõuseb üles öösel ja päeval, ja seeme tärkab ja sirgub, nõnda et ta isegi ei tea kuidas. </p>
<p id="v28"><sup><small>28</small></sup>  Sest maa kannab vilja iseenesest, esmalt orast, pärast päid, siis täit nisu pea sees. </p>
<p id="v29"><sup><small>29</small></sup>  Aga kui vili on valminud, saadab ta sedamaid sirbi sinna, sest lõikus on käes.” </p>
<p id="v30"><sup><small>30</small></sup>  Ja ta ütles: „Millega võiksime võrrelda Jumala riiki? Või missuguse tähendamissõnaga me seda tähendame? <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v31"><sup><small>31</small></sup>  Sinepiivakesega, mis on, kui see maha külvatakse, väiksem kui kõik muud seemned maa peal, <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  aga kui see on külvatud, tõuseb ta ning saab suuremaks kõigist taimedest ja kasvatab suured oksad, nõnda et taeva linnud võivad pesitada ta varju all.” </p>
<p id="v33"><sup><small>33</small></sup>  Ja mitme niisuguse tähendamissõnaga rääkis ta neile sõnu sedamööda, kuidas nad suutsid kuulda. <sup id="cite18"><a href="#fn18">[18]</a></sup></p>
<p id="v34"><sup><small>34</small></sup>  Aga ilma tähendamissõnata ei rääkinud ta neile midagi; ja isepäinis ta seletas jüngritele kõik ära. </p>
<h2> Jeesus vaigistab tormi </h2>
<p id="v35"><sup><small>35</small></sup>  Ja samal päeval, kui õhtu käes oli, ütles ta neile: „Lähme üle teisele poole.” <sup id="cite19"><a href="#fn19">[19]</a></sup></p>
<p id="v36"><sup><small>36</small></sup>  Ja kui nad rahva olid lasknud ära minna, võtavad nad tema paati, nõnda nagu ta oli; ja ka teisi paate oli temaga. </p>
<p id="v37"><sup><small>37</small></sup>  Siis tõusis kange tuulispea ja lõi laineid paati, nõnda et paat juba täitus. <sup id="cite20"><a href="#fn20">[20]</a></sup></p>
<p id="v38"><sup><small>38</small></sup>  Ja tema ise oli paadi päras magamas, toetudes peaalusele; ja nad äratasid ta üles ja ütlesid talle: „Õpetaja, kas sa ei hooli sellest, et me hukkume?” <sup id="cite21"><a href="#fn21">[21]</a></sup></p>
<p id="v39"><sup><small>39</small></sup>  Tema tõusis üles ja sõitles tuult ning ütles merele: „Ole vait ja vaga!” Ja tuul rauges, ja meri jäi täiesti vaikseks. <sup id="cite22"><a href="#fn22">[22]</a></sup></p>
<p id="v40"><sup><small>40</small></sup>  Ja ta ütles neile: „Miks te olete nii arad? Kuidas teil ei ole usku?” </p>
<p id="v41"><sup><small>41</small></sup>  Ja nad lõid väga kartma ning ütlesid üksteisele: „Kes see siis õieti on, et ka tuul ja meri kuulevad tema sõna?” </p>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:1 <i>Õpetaja taevast</i>: <a href="/et/The_Urantia_Book/141#p7_10">Ur 141:7.10</a>. </li>
  <li id="fn2"><a href="#cite2">↑</a> 4:1-2 <i>Rahvahulk paadi ümber</i>: <a href="/et/The_Urantia_Book/151#p1_1">Ur 151:1.1</a>. </li>
  <li id="fn3"><a href="#cite3">↑</a> 4:3-9 <i>tähendamissõna külvajast</i>: <a href="/et/The_Urantia_Book/151#p1_2">Ur 151:1.2</a>. </li>
  <li id="fn4"><a href="#cite4">↑</a> 4:8,20 <i>Kuningriik nagu hea seeme</i>: <a href="/et/The_Urantia_Book/137#p8_12">Ur 137:8.12</a>. </li>
  <li id="fn5"><a href="#cite5">↑</a> 4:10 <i>Jüngrid küsivad tähendust</i>: <a href="/et/The_Urantia_Book/151#p1_3">Ur 151:1.3</a>. </li>
  <li id="fn6"><a href="#cite6">↑</a> 4:11,26,30 <i>Kuningriigi evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Kuningriigi evangeelium</i>: <a href="/et/The_Urantia_Book/143#p1_5">Ur 143:1.5</a>.  <i>Jumala kuningriik</i>: <a href="/et/The_Urantia_Book/169#p4_6">Ur 169:4.6</a>.  <i>Jumala kuningriik</i>: <a href="/et/The_Urantia_Book/34#p6_13">Ur 34:6.13</a>.  <i>Kuningriigi evangeelium</i>: <a href="/et/The_Urantia_Book/193#p0_4">Ur 193:0.4</a>.  <i>Kuulutage kuningriigi rajamist</i>: <a href="/et/The_Urantia_Book/137#p8_6">Ur 137:8.6</a>. </li>
  <li id="fn7"><a href="#cite7">↑</a> 4:11-12 <i>Jeesus selgitab, miks tähendamissõnad</i>: <a href="/et/The_Urantia_Book/151#p1_4">Ur 151:1.4</a>. </li>
  <li id="fn8"><a href="#cite8">↑</a> 4:14-20 <i>Peetruse tõlgendus</i>: <a href="/et/The_Urantia_Book/151#p2_2">Ur 151:2.2</a>.  <i>Naatanaeli tõlgendus</i>: <a href="/et/The_Urantia_Book/151#p2_3">Ur 151:2.3</a>. </li>
  <li id="fn9"><a href="#cite9">↑</a> 4:16 <i>Tuli rõõmu tooma</i>: <a href="/et/The_Urantia_Book/139#p6_5">Ur 139:6.5</a>. </li>
  <li id="fn10"><a href="#cite10">↑</a> 4:21 <i>Te olete maailma valgus</i>: <a href="/et/The_Urantia_Book/140#p3_13">Ur 140:3.13</a>.  <i>Lase valgusel särada diskreetselt</i>: <a href="/et/The_Urantia_Book/151#p3_1">Ur 151:3.1</a>.  <i>Te olete maailma valgus</i>: <a href="/et/The_Urantia_Book/140#p4_4">Ur 140:4.4</a>. </li>
  <li id="fn11"><a href="#cite11">↑</a> 4:22 <i>Midagi pole varjatud, kõik tuleb päevavalgele</i>: <a href="/et/The_Urantia_Book/151#p3_1">Ur 151:3.1</a>.  <i>Varsti ei ole midagi varjatud</i>: <a href="/et/The_Urantia_Book/165#p3_2">Ur 165:3.2</a>. </li>
  <li id="fn12"><a href="#cite12">↑</a> 4:25 <i>Ustav väheses / ustav paljus</i>: <a href="/et/The_Urantia_Book/169#p2_6">Ur 169:2.6</a>.  <i>Rohkem antakse rohkem, vähem vähemale</i>: <a href="/et/The_Urantia_Book/151#p1_4">Ur 151:1.4</a>.  <i>On andnud, kellelt pole võtnud</i>: <a href="/et/The_Urantia_Book/109#p4_5">Ur 109:4.5</a>.  <i>Kellele on antud rohkem</i>: <a href="/et/The_Urantia_Book/151#p3_1">Ur 151:3.1</a>.  <i>Kellel on, on antud; ei ole, võtnud</i>: <a href="/et/The_Urantia_Book/176#p3_5">Ur 176:3.5</a>. </li>
  <li id="fn13"><a href="#cite13">↑</a> 4:26-29 <i>Teine tähendamissõna külvajast</i>: <a href="/et/The_Urantia_Book/151#p3_15">Ur 151:3.15</a>. </li>
  <li id="fn14"><a href="#cite14">↑</a> 4:30 <i>Jumala kuningriik</i>: <a href="/et/The_Urantia_Book/153#p2_4">Ur 153:2.4</a>. </li>
  <li id="fn15"><a href="#cite15">↑</a> 4:30-32 <i>tähendamissõna sinepiseemnest</i>: <a href="/et/The_Urantia_Book/151#p4_2">Ur 151:4.2</a>. </li>
  <li id="fn16"><a href="#cite16">↑</a> 4:31 <i>Sinepiseeme</i>: <a href="/et/The_Urantia_Book/178#p1_15">Ur 178:1.15</a>.  <i>Sinepiseeme</i>: <a href="/et/The_Urantia_Book/170#p2_14">Ur 170:2.14</a>. </li>
  <li id="fn17"><a href="#cite17">↑</a> 4:31-32 <i>Karakteri kasv</i>: <a href="/et/The_Urantia_Book/140#p8_27">Ur 140:8.27</a>. </li>
  <li id="fn18"><a href="#cite18">↑</a> 4:33-34 <i>Paljud teised tähendamissõnad</i>: <a href="/et/The_Urantia_Book/151#p4_7">Ur 151:4.7</a>. </li>
  <li id="fn19"><a href="#cite19">↑</a> 4:35-36 <i>Üleminek teisele poole</i>: <a href="/et/The_Urantia_Book/151#p5_1">Ur 151:5.1</a>. </li>
  <li id="fn20"><a href="#cite20">↑</a> 4:37 <i>Vägivaldne torm</i>: <a href="/et/The_Urantia_Book/151#p5_2">Ur 151:5.2</a>. </li>
  <li id="fn21"><a href="#cite21">↑</a> 4:38 <i>Kapten</i>: <a href="/et/The_Urantia_Book/129#p1_11">Ur 129:1.11</a>.  <i>Jeesus magas, ärkas üles</i>: <a href="/et/The_Urantia_Book/151#p5_4">Ur 151:5.4</a>.  <i>Mehed kutsusid teda meistriks</i>: <a href="/et/The_Urantia_Book/149#p2_12">Ur 149:2.12</a>. </li>
  <li id="fn22"><a href="#cite22">↑</a> 4:39-41 <i>Rebukate meeskond, torm vaibub</i>: <a href="/et/The_Urantia_Book/151#p5_5">Ur 151:5.5</a>. </li>
</ol>
</div>
