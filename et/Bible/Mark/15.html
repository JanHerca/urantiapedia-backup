<!--
title: Markuse evangeelium - Peatükk 15
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Mark/14">Markuse evangeelium - Peatükk 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Mark/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Mark/16">Markuse evangeelium - Peatükk 16</a></td>
      </tr>
    </tbody>
  </table>
</figure>
<h2> Jeesus maavalitseja Pilaatuse ees </h2>
<p id="v1"><sup><small>1</small></sup>  Ja kohe vara hommikul pidasid ülempreestrid ühes vanemate ja kirjatundjatega ja kõik Suurkohus nõu ja sidusid Jeesuse kinni ning viisid tema ära ja andsid ta Pilaatuse kätte. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja Pilaatus küsis temalt: „Oled sa juutide kuningas?” Tema vastas ning ütles temale: „Jah, olen!” <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v3"><sup><small>3</small></sup>  Ja ülempreestrid kaebasid palju tema peale. <sup id="cite6"><a href="#fn6">[6]</a></sup></p>
<p id="v4"><sup><small>4</small></sup>  Aga Pilaatus küsis talt jälle ning ütles: „Kas sa midagi ei vasta? Vaata, kui raskesti nad sind süüdistavad!” </p>
<p id="v5"><sup><small>5</small></sup>  Kuid Jeesus ei vastanud enam midagi, nõnda et Pilaatus imestas. </p>
<p id="v6"><sup><small>6</small></sup>  Aga igaks pühaks laskis ta neile vabaks ühe vangi, keda nad talt palusid. <sup id="cite7"><a href="#fn7">[7]</a></sup></p>
<p id="v7"><sup><small>7</small></sup>  Ja seal oli mees nimega Barabas, vangi pandud ühes mässulistega, kes olid mässus toime pannud mõrva. <sup id="cite8"><a href="#fn8">[8]</a></sup></p>
<p id="v8"><sup><small>8</small></sup>  Ja rahvas läks üles ja hakkas paluma teha nii, nagu ta ikka neile oli teinud. </p>
<p id="v9"><sup><small>9</small></sup>  Aga Pilaatus vastas neile ning ütles: „Kas tahate, et ma teile lasen vabaks juutide kuninga?” <sup id="cite9"><a href="#fn9">[9]</a></sup></p>
<p id="v10"><sup><small>10</small></sup>  Sest ta teadis, et ülempreestrid tema olid andnud ta kätte kadedusest. <sup id="cite10"><a href="#fn10">[10]</a></sup></p>
<p id="v11"><sup><small>11</small></sup>  Aga ülempreestrid kihutasid rahvast, et ta neile laseks vabaks pigemini Barabase. <sup id="cite11"><a href="#fn11">[11]</a></sup></p>
<p id="v12"><sup><small>12</small></sup>  Siis vastas Pilaatus jälle ning ütles neile: „Mis ma siis teen temaga, keda te nimetate juutide kuningaks?” <sup id="cite12"><a href="#fn12">[12]</a></sup></p>
<p id="v13"><sup><small>13</small></sup>  Aga nemad kisendasid taas: „Löö ta risti!” </p>
<p id="v14"><sup><small>14</small></sup>  Pilaatus ütles neile: „Mis kurja ta siis on teinud?” Aga nad kisendasid veel enam: „Löö ta risti!” <sup id="cite13"><a href="#fn13">[13]</a></sup></p>
<p id="v15"><sup><small>15</small></sup>  Ent Pilaatus, tahtes teha rahva meele järgi, andis neile vabaks Barabase, aga Jeesust ta laskis rooskadega peksta, et teda risti lüüa. <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<h2> Sõjamehed mõnitavad Jeesust </h2>
<p id="v16"><sup><small>16</small></sup>  Siis viisid sõjamehed ta siseõue, see on kohtukotta, ja kutsusid kokku terve sõdurite salga. <sup id="cite17"><a href="#fn17">[17]</a></sup></p>
<p id="v17"><sup><small>17</small></sup>  Ja nad riietasid ta purpurkuuega ja punusid kibuvitsakrooni ning panid temale pähe </p>
<p id="v18"><sup><small>18</small></sup>  ja hakkasid teda teretama: „Tere, juutide kuningas!” </p>
<p id="v19"><sup><small>19</small></sup>  Ja nad lõid teda pähe pillirooga ja sülitasid tema peale, heitsid põlvili maha ja kummardasid teda. </p>
<p id="v20"><sup><small>20</small></sup>  Ja kui nad teda olid naernud, võtsid nad purpurkuue tema seljast ära ja panid tema omad riided temale selga ja viisid ta välja risti löödavaks. <sup id="cite18"><a href="#fn18">[18]</a></sup> <sup id="cite19"><a href="#fn19">[19]</a></sup> <sup id="cite20"><a href="#fn20">[20]</a></sup></p>
<h2> Jeesuse ristilöömine </h2>
<p id="v21"><sup><small>21</small></sup>  Ja nad sundisid üht möödaminevat meest, Siimonat Küreenest, kes tuli väljalt, Aleksandrose ja Ruufuse isa, kandma tema risti. <sup id="cite21"><a href="#fn21">[21]</a></sup></p>
<p id="v22"><sup><small>22</small></sup>  Ja nad viisid ta Kolgata paika, see on meie keeli: Pealae ase. <sup id="cite22"><a href="#fn22">[22]</a></sup></p>
<p id="v23"><sup><small>23</small></sup>  Ja nad pakkusid temale juua mürriga segatud viina. Kuid tema ei võtnud. <sup id="cite23"><a href="#fn23">[23]</a></sup></p>
<p id="v24"><sup><small>24</small></sup>  Ja nad löövad ta risti ja jagavad ta riided, heites liisku selle kohta, mis keegi saab. <sup id="cite24"><a href="#fn24">[24]</a></sup> <sup id="cite25"><a href="#fn25">[25]</a></sup></p>
<p id="v25"><sup><small>25</small></sup>  Ent see oli kolmas tund, kui nad ta risti lõid. <sup id="cite26"><a href="#fn26">[26]</a></sup></p>
<p id="v26"><sup><small>26</small></sup>  Ja pealkirjaks oli kirjutatud tema süü: „Juutide kuningas!” <sup id="cite27"><a href="#fn27">[27]</a></sup></p>
<p id="v27"><sup><small>27</small></sup>  Ka lõid nad ühes temaga risti kaks röövlit, ühe paremale ja teise vasakule poolele. <sup id="cite28"><a href="#fn28">[28]</a></sup></p>
<p id="v28"><sup><small>28</small></sup>  [Siis läks täide Kiri, mis ütleb: „Ja teda arvati üleastujate hulka!”] <sup id="cite29"><a href="#fn29">[29]</a></sup></p>
<p id="v29"><sup><small>29</small></sup>  Ja möödaminejad pilkasid teda, vangutasid pead ja ütlesid: „Oh sind, kes sa maha kisud templi ja ehitad üles kolme päevaga, <sup id="cite30"><a href="#fn30">[30]</a></sup> <sup id="cite31"><a href="#fn31">[31]</a></sup> <sup id="cite32"><a href="#fn32">[32]</a></sup></p>
<p id="v30"><sup><small>30</small></sup>  aita iseennast ja astu ristilt maha!” </p>
<p id="v31"><sup><small>31</small></sup>  Samuti naersid teda ka ülempreestrid isekeskis ühes kirjatundjatega ja ütlesid: „Muid ta on aidanud, iseennast ta ei saa aidata! <sup id="cite33"><a href="#fn33">[33]</a></sup></p>
<p id="v32"><sup><small>32</small></sup>  Kristus, Iisraeli kuningas, astugu nüüd ristilt maha, et me näeksime ja usuksime!” Ja need, kes olid ühes temaga risti löödud, teotasid teda. </p>
<h2> Jeesuse surm </h2>
<p id="v33"><sup><small>33</small></sup>  Ja kuuendal tunnil tekkis pimedus üle kogu maa ja kestis üheksanda tunnini. <sup id="cite34"><a href="#fn34">[34]</a></sup></p>
<p id="v34"><sup><small>34</small></sup>  Ja üheksandal tunnil kisendas Jeesus suure häälega ning ütles: „Eloii, Eloii, lamaa sabahtaani!” see on meie keeli: mu Jumal, mu Jumal, miks sa mind maha jätsid? <sup id="cite35"><a href="#fn35">[35]</a></sup></p>
<p id="v35"><sup><small>35</small></sup>  Kui mõned juuresseisjaist seda kuulsid, ütlesid nad: „Vaata, ta kutsub Eelijat!” </p>
<p id="v36"><sup><small>36</small></sup>  Siis jooksis keegi ja täitis käsna äädikaga, pistis selle pilliroo otsa ja jootis teda ning ütles: „Oodake, saame näha, kas Eelija tuleb teda maha võtma!” <sup id="cite36"><a href="#fn36">[36]</a></sup></p>
<p id="v37"><sup><small>37</small></sup>  Aga Jeesus kisendas suure häälega ja heitis hinge. <sup id="cite37"><a href="#fn37">[37]</a></sup></p>
<p id="v38"><sup><small>38</small></sup>  Ja templi eesriie kärises lõhki kahest servast, ülemisest alamani! </p>
<p id="v39"><sup><small>39</small></sup>  Aga kui pealik, kes tema ees seisis, nägi, et ta nõnda kisendades hinge heitis, ütles ta: „Tõesti, see inimene oli Jumala Poeg!” <sup id="cite38"><a href="#fn38">[38]</a></sup></p>
<p id="v40"><sup><small>40</small></sup>  Seal oli ka naisi kaugelt vaatamas, nende seas ka Maarja Magdaleena ja Maarja, noorema Jakoobuse ja Joosese ema, ja Saloome, <sup id="cite39"><a href="#fn39">[39]</a></sup> <sup id="cite40"><a href="#fn40">[40]</a></sup> <sup id="cite41"><a href="#fn41">[41]</a></sup></p>
<p id="v41"><sup><small>41</small></sup>  kes olid teda järginud ja teda teeninud, kui ta Galileamaal oli, ja palju muid naisi, kes ühes temaga olid läinud üles Jeruusalemma. </p>
<h2> Jeesuse matmine </h2>
<p id="v42"><sup><small>42</small></sup>  Aga kui päev juba oli jõudmas õhtule, kuna käes oli pühade valmistuspäev, see on hingamispäeva eelpäev, <sup id="cite42"><a href="#fn42">[42]</a></sup></p>
<p id="v43"><sup><small>43</small></sup>  siis tuli Joosep Arimaatiast, lugupeetud kohtunõunik, kes ka ise ootas Jumala riiki, ja julges minna Pilaatuse juurde ja paluda enesele Jeesuse ihu. <sup id="cite43"><a href="#fn43">[43]</a></sup> <sup id="cite44"><a href="#fn44">[44]</a></sup></p>
<p id="v44"><sup><small>44</small></sup>  Siis Pilaatus imestas, et ta juba oli surnud, ja kutsus enese juurde pealiku ning küsis temalt, kas ta ammu suri. </p>
<p id="v45"><sup><small>45</small></sup>  Ja kui ta pealikult oli saanud teate, andis ta surnukeha Joosepile. </p>
<p id="v46"><sup><small>46</small></sup>  Tema ostis lõuendit, võttis ta keha ning mähkis ta lõuendisse ja asetas ta hauda, mis oli raiutud kaljusse, ja veeretas kivi uksele. <sup id="cite45"><a href="#fn45">[45]</a></sup> <sup id="cite46"><a href="#fn46">[46]</a></sup></p>
<p id="v47"><sup><small>47</small></sup>  Aga Maarja Magdaleena ja Maarja, Joosese ema, vaatasid, kuhu ta asetati. <sup id="cite47"><a href="#fn47">[47]</a></sup></p>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:1a <i>Teine kohtumine kohtus</i>: <a href="/et/The_Urantia_Book/184#p5_1">Ur 184:5.1</a>. </li>
  <li id="fn2"><a href="#cite2">↑</a> 15:1b <i>Jeesus viidi Pilaatuse juurde</i>: <a href="/et/The_Urantia_Book/184#p5_8">Ur 184:5.8</a>. </li>
  <li id="fn3"><a href="#cite3">↑</a> 15:2 <i>Jeesus vastas küsimustele: jumalikkus</i>: <a href="/et/The_Urantia_Book/186#p2_2">Ur 186:2.2</a>. </li>
  <li id="fn4"><a href="#cite4">↑</a> 15:2a <i>Kas sa oled juutide kuningas?</i>: <a href="/et/The_Urantia_Book/185#p3_2">Ur 185:3.2</a>. </li>
  <li id="fn5"><a href="#cite5">↑</a> 15:2b <i>„Kuningriik“ tunnistas</i>: <a href="/et/The_Urantia_Book/185#p3_4">Ur 185:3.4</a>. </li>
  <li id="fn6"><a href="#cite6">↑</a> 15:3a <i>Süüdistused Jeesuse vastu</i>: <a href="/et/The_Urantia_Book/185#p2_10">Ur 185:2.10</a>. </li>
  <li id="fn7"><a href="#cite7">↑</a> 15:6 <i>Tava vabastada vang</i>: <a href="/et/The_Urantia_Book/185#p5_2">Ur 185:5.2</a>. </li>
  <li id="fn8"><a href="#cite8">↑</a> 15:7 <i>Barabbas oli mõrvar</i>: <a href="/et/The_Urantia_Book/185#p5_3">Ur 185:5.3</a>. </li>
  <li id="fn9"><a href="#cite9">↑</a> 15:9 <i>Millise vangi ma vabastan</i>: <a href="/et/The_Urantia_Book/185#p5_4">Ur 185:5.4</a>. </li>
  <li id="fn10"><a href="#cite10">↑</a> 15:10 <i>Jeesus ja Barabbas</i>: <a href="/et/The_Urantia_Book/185#p5_6">Ur 185:5.6</a>. </li>
  <li id="fn11"><a href="#cite11">↑</a> 15:11 <i>Viivitus aitab vaenlasi</i>: <a href="/et/The_Urantia_Book/185#p5_8">Ur 185:5.8</a>.  <i>„Vabastage Barabbas.“</i>: <a href="/et/The_Urantia_Book/185#p5_4">Ur 185:5.4</a>. </li>
  <li id="fn12"><a href="#cite12">↑</a> 15:12-13 <i>Mis saab Jeesusest? Lööge ta risti!</i>: <a href="/et/The_Urantia_Book/185#p5_9">Ur 185:5.9</a>. </li>
  <li id="fn13"><a href="#cite13">↑</a> 15:14 <i>Miks risti lüüa Jeesus?</i>: <a href="/et/The_Urantia_Book/185#p5_10">Ur 185:5.10</a>. </li>
  <li id="fn14"><a href="#cite14">↑</a> 15:15a <i>Barabase vabastamine</i>: <a href="/et/The_Urantia_Book/185#p8_2">Ur 185:8.2</a>. </li>
  <li id="fn15"><a href="#cite15">↑</a> 15:15b <i>Jeesust piitsutatakse</i>: <a href="/et/The_Urantia_Book/185#p6_2">Ur 185:6.2</a>. </li>
  <li id="fn16"><a href="#cite16">↑</a> 15:15c <i>Pilaatus: risti löö ta kohe</i>: <a href="/et/The_Urantia_Book/186#p4_1">Ur 186:4.1</a>. </li>
  <li id="fn17"><a href="#cite17">↑</a> 15:16-20a <i>Piitsutamine</i>: <a href="/et/The_Urantia_Book/185#p6_2">Ur 185:6.2</a>. </li>
  <li id="fn18"><a href="#cite18">↑</a> 15:20ab <i>Jeesust mõnitatakse, kuid ei löödud</i>: <a href="/et/The_Urantia_Book/186#p4_1">Ur 186:4.1</a>. </li>
  <li id="fn19"><a href="#cite19">↑</a> 15:20b <i>Jeesus anti ristilöömiseks</i>: <a href="/et/The_Urantia_Book/186#p1_1">Ur 186:1.1</a>. </li>
  <li id="fn20"><a href="#cite20">↑</a> 15:20c <i>Lahkumise aeg</i>: <a href="/et/The_Urantia_Book/186#p4_2">Ur 186:4.2</a>. </li>
  <li id="fn21"><a href="#cite21">↑</a> 15:21 <i>Aleksander ja Rufus</i>: <a href="/et/The_Urantia_Book/187#p1_10">Ur 187:1.10</a>.  <i>Siimoni ristikandja</i>: <a href="/et/The_Urantia_Book/130#p6_6">Ur 130:6.6</a>.  <i>Jeesuse risti kandmine</i>: <a href="/et/The_Urantia_Book/187#p1_9">Ur 187:1.9</a>. </li>
  <li id="fn22"><a href="#cite22">↑</a> 15:22 <i>Ristilöömise koht</i>: <a href="/et/The_Urantia_Book/187#p1_11">Ur 187:1.11</a>. </li>
  <li id="fn23"><a href="#cite23">↑</a> 15:23 <i>Jeesus keeldub narkootikumidest</i>: <a href="/et/The_Urantia_Book/187#p2_3">Ur 187:2.3</a>. </li>
  <li id="fn24"><a href="#cite24">↑</a> 15:24a <i>Ristilöömine</i>: <a href="/et/The_Urantia_Book/187#p2_1">Ur 187:2.1</a>. </li>
  <li id="fn25"><a href="#cite25">↑</a> 15:24b <i>Jeesuse riiete jagamine</i>: <a href="/et/The_Urantia_Book/187#p2_8">Ur 187:2.8</a>. </li>
  <li id="fn26"><a href="#cite26">↑</a> 15:25 <i>Ristilöömise aeg</i>: <a href="/et/The_Urantia_Book/187#p3_1">Ur 187:3.1</a>. </li>
  <li id="fn27"><a href="#cite27">↑</a> 15:26 <i>Märk: JUUDI KUNINGAS</i>: <a href="/et/The_Urantia_Book/187#p1_2">Ur 187:1.2</a>.  <i>Märk: JUUDI KUNINGAS</i>: <a href="/et/The_Urantia_Book/187#p2_5">Ur 187:2.5</a>. </li>
  <li id="fn28"><a href="#cite28">↑</a> 15:27 <i>Kaks kurjategijat</i>: <a href="/et/The_Urantia_Book/186#p4_3">Ur 186:4.3</a>.  <i>Jeesus poos koos 2 kurjategijaga</i>: <a href="/et/The_Urantia_Book/187#p0_2">Ur 187:0.2</a>.  <i>Kaks kurjategijat</i>: <a href="/et/The_Urantia_Book/187#p2_4">Ur 187:2.4</a>. </li>
  <li id="fn29"><a href="#cite29">↑</a> 15:28 <i>Messia ennustus: Js 53:12</i>: <a href="/et/The_Urantia_Book/122#p4_4">Ur 122:4.4</a>. </li>
  <li id="fn30"><a href="#cite30">↑</a> 15:29 <i>Hävitage tempel, tehke teine</i>: <a href="/et/The_Urantia_Book/184#p3_7">Ur 184:3.7</a>. </li>
  <li id="fn31"><a href="#cite31">↑</a> 15:29-32 <i>Pilkav, julm jutt</i>: <a href="/et/The_Urantia_Book/187#p3_3">Ur 187:3.3</a>.  <i>Isegi siis, kui valvurid julgevad Jeesust</i>: <a href="/et/The_Urantia_Book/136#p7_4">Ur 136:7.4</a>. </li>
  <li id="fn32"><a href="#cite32">↑</a> 15:29-32,36b <i>Pilkas Jeesust ristil</i>: <a href="/et/The_Urantia_Book/194#p3_2">Ur 194:3.2</a>. </li>
  <li id="fn33"><a href="#cite33">↑</a> 15:31 <i>Ta päästis teisi, mitte ennast</i>: <a href="/et/The_Urantia_Book/136#p6_5">Ur 136:6.5</a>. </li>
  <li id="fn34"><a href="#cite34">↑</a> 15:33 <i>Liivatormi pimedus</i>: <a href="/et/The_Urantia_Book/187#p6_1">Ur 187:6.1</a>.  <i>Pimedus; liivatorm</i>: <a href="/et/The_Urantia_Book/187#p5_1">Ur 187:5.1</a>. </li>
  <li id="fn35"><a href="#cite35">↑</a> 15:34 <i>Jeesus tsiteerib pühakirju</i>: <a href="/et/The_Urantia_Book/187#p5_2">Ur 187:5.2</a>. </li>
  <li id="fn36"><a href="#cite36">↑</a> 15:36a <i>Jällegi: „Ma janun“</i>: <a href="/et/The_Urantia_Book/187#p5_3">Ur 187:5.3</a>. </li>
  <li id="fn37"><a href="#cite37">↑</a> 15:37 <i>Jeesus sureb ristil</i>: <a href="/et/The_Urantia_Book/187#p5_5">Ur 187:5.5</a>. </li>
  <li id="fn38"><a href="#cite38">↑</a> 15:39 <i>Jeesus, Jumala Poeg</i>: <a href="/et/The_Urantia_Book/157#p5_1">Ur 157:5.1</a>.  <i>Jumaliku poja evangeelium</i>: <a href="/et/The_Urantia_Book/141#p3_5">Ur 141:3.5</a>.  <i>Jeesus, Jumala Poeg</i>: <a href="/et/The_Urantia_Book/136#p1_1">Ur 136:1.1</a>.  <i>Tõesti, Jumala Poeg</i>: <a href="/et/The_Urantia_Book/187#p5_5">Ur 187:5.5</a>. </li>
  <li id="fn39"><a href="#cite39">↑</a> 15:40 <i>Jeesuse vend Jaakobus</i>: <a href="/et/The_Urantia_Book/123#p1_5">Ur 123:1.5</a>.  <i>Jeesuse vend Joosep</i>: <a href="/et/The_Urantia_Book/123#p4_9">Ur 123:4.9</a>.  <i>Jeesuse vanemad</i>: <a href="/et/The_Urantia_Book/122#p1_3">Ur 122:1.3</a>.  <i>Maarja, naised, nägid ristilöömist</i>: <a href="/et/The_Urantia_Book/127#p5_6">Ur 127:5.6</a>. </li>
  <li id="fn40"><a href="#cite40">↑</a> 15:40-41 <i>Naisjüngrid</i>: <a href="/et/The_Urantia_Book/149#p2_8">Ur 149:2.8</a>.  <i>Inimesed vaatavad</i>: <a href="/et/The_Urantia_Book/187#p3_2">Ur 187:3.2</a>. </li>
  <li id="fn41"><a href="#cite41">↑</a> 15:40-41,47 <i>Usaldusväärsed naised</i>: <a href="/et/The_Urantia_Book/150#p2_3">Ur 150:2.3</a>. </li>
  <li id="fn42"><a href="#cite42">↑</a> 15:42 <i>Ettevalmistuse päev</i>: <a href="/et/The_Urantia_Book/187#p5_7">Ur 187:5.7</a>. </li>
  <li id="fn43"><a href="#cite43">↑</a> 15:43 <i>Jumala kuningriik</i>: <a href="/et/The_Urantia_Book/34#p6_13">Ur 34:6.13</a>.  <i>Kuulutage kuningriigi rajamist</i>: <a href="/et/The_Urantia_Book/137#p8_6">Ur 137:8.6</a>.  <i>Kuningriigi evangeelium</i>: <a href="/et/The_Urantia_Book/193#p0_4">Ur 193:0.4</a>.  <i>Kuningriigi evangeelium</i>: <a href="/et/The_Urantia_Book/190#p5_4">Ur 190:5.4</a>.  <i>Jumala kuningriik</i>: <a href="/et/The_Urantia_Book/169#p4_6">Ur 169:4.6</a>.  <i>Jumala kuningriik</i>: <a href="/et/The_Urantia_Book/153#p2_4">Ur 153:2.4</a>.  <i>Kuningriigi evangeelium</i>: <a href="/et/The_Urantia_Book/143#p1_5">Ur 143:1.5</a>. </li>
  <li id="fn44"><a href="#cite44">↑</a> 15:43-45 <i>Sõbrad hangivad keha</i>: <a href="/et/The_Urantia_Book/188#p0_3">Ur 188:0.3</a>. </li>
  <li id="fn45"><a href="#cite45">↑</a> 15:46 <i>matta uude hauda</i>: <a href="/et/The_Urantia_Book/188#p1_2">Ur 188:1.2</a>. </li>
  <li id="fn46"><a href="#cite46">↑</a> 15:46-47 <i>Matmisprotsess</i>: <a href="/et/The_Urantia_Book/188#p1_3">Ur 188:1.3</a>. </li>
  <li id="fn47"><a href="#cite47">↑</a> 15:47 <i>Naised</i>: <a href="/et/The_Urantia_Book/188#p1_7">Ur 188:1.7</a>. </li>
</ol>
</div>
