<!--
title: Markuse evangeelium - Peatükk 5
description: 
published: true
date: 2023-11-8T20:21:2Z
tags: bible, bible—mark
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Mark/4">
          <span class="mdi mdi-arrow-left-drop-circle"></span><span class="pl-2">Markuse evangeelium - Peatükk 4</span>
        </a>
        </td>
        <td>
        <a href="/et/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Mark/6">
          <span class="pr-2">Markuse evangeelium - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Jeesus teeb terveks seestunu </h2>
<p id="v1"><sup><small>1</small></sup>  Ja nad tulid teisele poole merd gerasalaste maale. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja kui ta paadist väljus, kohtas teda varsti haudadest tulnud mees, kellel oli rüve vaim. <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Mehe eluase oli surnuhaudades ja keegi ei suutnud teda ahelatega kinni panna, </p>
<p id="v4"><sup><small>4</small></sup>  sest ta oli mitu korda olnud kinni jalgraudus ja ahelais, aga oli ahelad puruks kiskunud ja jalgrauad katki murdnud, nii et ükski ei suutnud teda taltsutada. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Ööd ja päevad läbi oli ta aina mägedel ja surnuhaudades ning karjus ja peksis ennast kividega. <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  Aga kui ta Jeesust kaugelt nägi, jooksis ta ja kummardas teda <sup id="cite6"><a href="#fn6">[6]</a></sup></p>
<p id="v7"><sup><small>7</small></sup>  ja ütles suure häälega kisendades: „Mis sinul on minuga tegemist, Jeesus, kõige kõrgema Jumala Poeg? Ma vannutan sind Jumala juures, et sa mind ei piinaks!” <sup id="cite7"><a href="#fn7">[7]</a></sup></p>
<p id="v8"><sup><small>8</small></sup>  Sest ta oli öelnud temale: „Mine välja inimesest, sa rüve vaim!” <sup id="cite8"><a href="#fn8">[8]</a></sup></p>
<p id="v9"><sup><small>9</small></sup>  Ja ta küsis temalt: „Mis su nimi on?” Ta ütles talle: „Mu nimi on Leegion, sest meid on palju!” </p>
<p id="v10"><sup><small>10</small></sup>  Ja ta anus teda väga, et ta neid välja ei saadaks sealt maalt. </p>
<p id="v11"><sup><small>11</small></sup>  Ent seal oli mäe all suur seakari söömas. <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  Ja rüvedad vaimud anusid teda ning ütlesid: „Läheta meid sigade sisse, et me läheksime neisse!” </p>
<p id="v13"><sup><small>13</small></sup>  Ja tema andis neile loa. Siis rüvedad vaimud väljusid ja läksid sigade sisse. Ja seakari kukutas enese ülepeakaela kaldalt merre, arvult ligi kaks tuhat, ja uppus merre. </p>
<p id="v14"><sup><small>14</small></sup>  Aga nende karjatajad põgenesid ja teatasid sellest linnas ja maal. Ja inimesi tuli välja vaatama, mis on sündinud. </p>
<p id="v15"><sup><small>15</small></sup>  Ja nad tulid Jeesuse juurde ja nägid seestunut, kelles oli olnud Leegion, istuvat, riietatud ja selge aruga olevat. Ja nad kartsid. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Ja need, kes seda olid näinud, jutustasid neile, mis seestunuga oli sündinud, ja sigadest. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Ja inimesed hakkasid teda paluma, et ta nende maa-alalt ära läheks. </p>
<p id="v18"><sup><small>18</small></sup>  Kui ta paati astus, palus talt see, kes oli olnud seestunud, et ta tohiks jääda tema juurde. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Aga tema ei lubanud seda talle mitte, vaid ütles talle: „Mine koju omaste juurde ja teata neile, mis suuri asju Issand sulle on teinud ja kuidas ta sinu peale on halastanud.” </p>
<p id="v20"><sup><small>20</small></sup>  Ja ta läks ära ja hakkas Dekapolis kuulutama, mis suuri asju Jeesus temale oli teinud. Ja kõik panid seda imeks. </p>
<h2> Jairuse tütar ja veritõbine naine </h2>
<p id="v21"><sup><small>21</small></sup>  Ja kui Jeesus paadiga jälle siiapoole kaldale oli jõudnud, kogunes palju rahvast tema juurde, ja ta oli mererannas. <sup id="cite13"><a href="#fn13">[13]</a></sup></p>
<p id="v22"><sup><small>22</small></sup>  Siis tuleb üks kogudusekoja ülemaid, Jairus nimi, ja langeb teda nähes tema jalge ette maha </p>
<p id="v23"><sup><small>23</small></sup>  ja palub teda väga ning ütleb: „Mu tütreke on hinge vaakumas; ma palun, et sa tuleksid ja paneksid oma käed tema peale, et ta saaks terveks ning jääks ellu!” <sup id="cite14"><a href="#fn14">[14]</a></sup></p>
<p id="v24"><sup><small>24</small></sup>  Ja ta läks temaga. Ja palju rahvast käis tema järel ja rõhus ta peale. </p>
<p id="v25"><sup><small>25</small></sup>  Ja seal oli naine, kes oli kaksteist aastat olnud veritõves <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  ja oli saanud palju kannatada mitme arsti all ning oli kulutanud kogu oma vara, ilma et ta oleks mingit abi saanud, kuna haigus oli läinud veel pahemaks. </p>
<p id="v27"><sup><small>27</small></sup>  See oli kuulnud Jeesusest ja tuli rahva seas tema selja taha ja puudutas ta kuube. </p>
<p id="v28"><sup><small>28</small></sup>  Sest ta mõtles: kui ma aga puudutaksin tema riideid, saaksin ma terveks. </p>
<p id="v29"><sup><small>29</small></sup>  Ja kohe kuivas tema vereläte, ja ta tundis oma ihu vaevast terveks saanud olevat. </p>
<p id="v30"><sup><small>30</small></sup>  Ka Jeesus tundis kohe iseeneses, et vägi temast oli väljunud, pöördus ümber rahva seas ja küsis: „Kes puudutas mu riideid?” <sup id="cite17"><a href="#fn17">[17]</a></sup></p>
<p id="v31"><sup><small>31</small></sup>  Tema jüngrid ütlesid temale: „Sa näed, et rahvas rõhub su peale, ja küsid: kes puudutas mind?” </p>
<p id="v32"><sup><small>32</small></sup>  Ent ta vaatas ümber, et näha, kes seda oli teinud. </p>
<p id="v33"><sup><small>33</small></sup>  Siis lõi naine kartma ning värises, sest et ta teadis, mis temale oli sündinud, ja tuli ning heitis maha tema ette ja ütles temale kogu tõe. </p>
<p id="v34"><sup><small>34</small></sup>  Aga ta ütles naisele: „Tütar, sinu usk on sind aidanud; mine rahuga ja ole terve oma vaevast!” <sup id="cite18"><a href="#fn18">[18]</a></sup></p>
<p id="v35"><sup><small>35</small></sup>  Kui ta alles rääkis, tulid mõned kogudusekoja ülema perest ja ütlesid: „Su tütar on surnud, mis sa õpetajat veel tülitad?” <sup id="cite19"><a href="#fn19">[19]</a></sup></p>
<p id="v36"><sup><small>36</small></sup>  Aga Jeesus jättis tähele panemata, mida räägiti, ja ütles kogudusekoja ülemale: „Ära karda, usu vaid!” <sup id="cite20"><a href="#fn20">[20]</a></sup></p>
<p id="v37"><sup><small>37</small></sup>  Ja ta ei lasknud kedagi tulla ühes enesega kui vaid Peetruse, Jakoobuse ja Johannese, Jakoobuse venna. </p>
<p id="v38"><sup><small>38</small></sup>  Ja nad tulevad kogudusekoja ülema majasse, ja ta näeb käratsemist ja nutjaid ja ulujaid; </p>
<p id="v39"><sup><small>39</small></sup>  ja sisse minnes ütleb ta neile: „Mis te käratsete ja nutate? Laps ei ole surnud, vaid magab!” </p>
<p id="v40"><sup><small>40</small></sup>  Ja nad naersid teda. Aga kui ta kõik on välja ajanud, võtab ta enesega lapse isa ja ema ja enese juures olijad ja läheb sisse sinna, kus laps maas oli. </p>
<p id="v41"><sup><small>41</small></sup>  Ja lapse käest kinni hakates ütleb ta temale: „Talitaa kuum!” see on tõlgitult: neitsike, ma ütlen sulle, tõuse üles! </p>
<p id="v42"><sup><small>42</small></sup>  Ja sedamaid tõusis neitsike üles ja kõndis; ta oli juba kaksteist aastat vana. Ja nad ehmusid üliväga. </p>
<p id="v43"><sup><small>43</small></sup>  Ja ta keelas neid kangesti, et keegi seda ei saaks teada, ja käskis tütarlapsele süüa anda. <sup id="cite21"><a href="#fn21">[21]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Mark/4">
          <span class="mdi mdi-arrow-left-drop-circle"></span><span class="pl-2">Markuse evangeelium - Peatükk 4</span>
        </a>
        </td>
        <td>
        <a href="/et/Bible/Mark/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Mark/6">
          <span class="pr-2">Markuse evangeelium - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 5:1 <i>Saabuvad Kheresa (Gadara)</i>: <a href="/et/The_Urantia_Book/151#p6_1">Ur 151:6.1</a>. </li>
  <li id="fn2"><a href="#cite2">↑</a> 5:1-13 <i>Evangeeliumi jutlustaja allikas</i>: <a href="/et/The_Urantia_Book/159#p2_4">Ur 159:2.4</a>. </li>
  <li id="fn3"><a href="#cite3">↑</a> 5:2-3 <i>Hullumeelne on vabaduses</i>: <a href="/et/The_Urantia_Book/151#p6_2">Ur 151:6.2</a>. </li>
  <li id="fn4"><a href="#cite4">↑</a> 5:4 <i>Hullumeelne murdis ahelad</i>: <a href="/et/The_Urantia_Book/151#p6_2">Ur 151:6.2</a>. </li>
  <li id="fn5"><a href="#cite5">↑</a> 5:5 <i>Lunatic's antics</i>: <a href="/et/The_Urantia_Book/151#p6_3">Ur 151:6.3</a>. </li>
  <li id="fn6"><a href="#cite6">↑</a> 5:6-7 <i>Hullumeelne tunneb Jeesuse ära</i>: <a href="/et/The_Urantia_Book/151#p6_4">Ur 151:6.4</a>. </li>
  <li id="fn7"><a href="#cite7">↑</a> 5:7 <i>Most Highs</i>: <a href="/et/The_Urantia_Book/43#p3_1">Ur 43:3.1</a>.  <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>. </li>
  <li id="fn8"><a href="#cite8">↑</a> 5:8 <i>Jeesus „ravib“ hullu</i>: <a href="/et/The_Urantia_Book/151#p6_5">Ur 151:6.5</a>. </li>
  <li id="fn9"><a href="#cite9">↑</a> 5:11-16 <i>Legend sigadest</i>: <a href="/et/The_Urantia_Book/151#p6_6">Ur 151:6.6</a>. </li>
  <li id="fn10"><a href="#cite10">↑</a> 5:15 <i>Hullumeelne paraneb</i>: <a href="/et/The_Urantia_Book/151#p6_5">Ur 151:6.5</a>. </li>
  <li id="fn11"><a href="#cite11">↑</a> 5:16-17 <i>Kohalik vastus</i>: <a href="/et/The_Urantia_Book/151#p6_7">Ur 151:6.7</a>. </li>
  <li id="fn12"><a href="#cite12">↑</a> 5:18-20 <i>Hullu saatus</i>: <a href="/et/The_Urantia_Book/151#p6_8">Ur 151:6.8</a>. </li>
  <li id="fn13"><a href="#cite13">↑</a> 5:21-24 <i>Jairuse palve: tervenda tütar</i>: <a href="/et/The_Urantia_Book/152#p0_1">Ur 152:0.1</a>. </li>
  <li id="fn14"><a href="#cite14">↑</a> 5:23,36 <i>Usu kaudu terveks saanud</i>: <a href="/et/The_Urantia_Book/175#p1_1">Ur 175:1.1</a>. </li>
  <li id="fn15"><a href="#cite15">↑</a> 5:25-33 <i>Naise verejooksu paranemine</i>: <a href="/et/The_Urantia_Book/152#p0_2">Ur 152:0.2</a>. </li>
  <li id="fn16"><a href="#cite16">↑</a> 5:25-34 <i>Naise usk tervendas teda</i>: <a href="/et/The_Urantia_Book/171#p7_8">Ur 171:7.8</a>. </li>
  <li id="fn17"><a href="#cite17">↑</a> 5:30 <i>Välja läinud jõud</i>: <a href="/et/The_Urantia_Book/149#p1_3">Ur 149:1.3</a>. </li>
  <li id="fn18"><a href="#cite18">↑</a> 5:34 <i>Usk tegi ta terveks</i>: <a href="/et/The_Urantia_Book/152#p0_3">Ur 152:0.3</a>. </li>
  <li id="fn19"><a href="#cite19">↑</a> 5:35-43 <i>Jairuse tütre tervendamine</i>: <a href="/et/The_Urantia_Book/152#p1_1">Ur 152:1.1</a>. </li>
  <li id="fn20"><a href="#cite20">↑</a> 5:36 <i>Ära karda</i>: <a href="/et/The_Urantia_Book/100#p7_15">Ur 100:7.15</a>.  <i>„Ära karda“ ütles Jeesus</i>: <a href="/et/The_Urantia_Book/140#p8_20">Ur 140:8.20</a>. </li>
  <li id="fn21"><a href="#cite21">↑</a> 5:43 <i>Ära räägi kellelegi aja lühenemisest</i>: <a href="/et/The_Urantia_Book/136#p8_1">Ur 136:8.1</a>.  <i>Ära räägi kellelegi</i>: <a href="/et/The_Urantia_Book/149#p1_2">Ur 149:1.2</a>.  <i>Ära räägi kellelegi</i>: <a href="/et/The_Urantia_Book/152#p1_2">Ur 152:1.2</a>. </li>
</ol>
</div>
