<!--
title: Esimene Kuningate raamat - Peatükk 21
description: 
published: true
date: 2023-11-8T20:21:2Z
tags: bible, bible—1 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Kings/20">
          <span class="mdi mdi-arrow-left-drop-circle"></span><span class="pl-2">Esimene Kuningate raamat - Peatükk 20</span>
        </a>
        </td>
        <td>
        <a href="/et/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Kings/22">
          <span class="pr-2">Esimene Kuningate raamat - Peatükk 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pärast neid sündmusi juhtus järgmine lugu: jisreellasel Naabotil oli viinamägi, mis asus Jisreelis Samaaria kuninga Ahabi palee kõrval. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja Ahab rääkis Naabotiga, öeldes: „Anna oma viinamägi mulle rohuaiaks, sest see on mu kojale nii lähedal; mina annan sulle selle asemele parema viinamäe, või kui sa tahad, siis ma annan sulle selle hinna rahas.” </p>
<p id="v3"><sup><small>3</small></sup>  Aga Naabot vastas Ahabile: „Issand hoidku mind selle eest, et annaksin sulle oma vanemate pärisosa!” </p>
<p id="v4"><sup><small>4</small></sup>  Ja Ahab tuli oma kotta, tusane ja raevutsev vastuse pärast, mille jisreellane Naabot oli temale andnud, öeldes: „Ma ei anna sulle oma vanemate pärisosa!” Ja ta heitis voodisse, pööras oma näo ära ega söönud leiba. </p>
<p id="v5"><sup><small>5</small></sup>  Siis tuli ta naine Iisebel tema juurde ja küsis temalt: „Mispärast on su vaim nii vaevatud, et sa leibagi ei söö?” </p>
<p id="v6"><sup><small>6</small></sup>  Ahab vastas temale: „Sellepärast et ma rääkisin jisreellase Naabotiga ja ütlesin temale: Anna mulle oma viinamägi raha eest, või kui sulle meeldib, siis ma annan sulle selle asemele teise viinamäe! Aga tema vastas: Ma ei anna sulle oma viinamäge!” </p>
<p id="v7"><sup><small>7</small></sup>  Siis ta naine Iisebel ütles temale: „Vist ikka sina valitsed praegu Iisraeli üle? Tõuse üles, võta leiba ja su süda olgu rõõmus! Mina ise annan sulle jisreellase Naaboti viinamäe.” </p>
<p id="v8"><sup><small>8</small></sup>  Ja ta kirjutas Ahabi nimel kirjad, sulges need tema pitseriga ja läkitas kirjad vanemaile ja suurnikele, kes elasid Naabotiga ühes linnas. </p>
<p id="v9"><sup><small>9</small></sup>  Ja kirjades oli ta kirjutanud ning öelnud: „Kuulutage välja paast ja pange Naabot istuma rahva hulgas esikohale! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Pange siis kaks kõlvatut meest istuma temaga vastamisi ja need tunnistagu ning öelgu: Sina oled teotanud Jumalat ja kuningat! Siis viige ta välja ja visake kividega surnuks!” </p>
<p id="v11"><sup><small>11</small></sup>  Ja tema linna mehed, vanemad ja suurnikud, kes elasid ta linnas, tegid, nagu Iisebel neile oli sõna saatnud, nagu oli kirjutatud kirjades, mis ta neile oli läkitanud. </p>
<p id="v12"><sup><small>12</small></sup>  Nad kuulutasid välja paastu ja panid Naaboti istuma rahva hulgas esikohale. </p>
<p id="v13"><sup><small>13</small></sup>  Ja kaks kõlvatut meest tulid ning istusid temaga vastamisi; ja need kõlvatud mehed tunnistasid rahva ees Naaboti vastu, öeldes: „Naabot on teotanud Jumalat ja kuningat.” Siis viidi ta linnast välja ja visati kividega surnuks. </p>
<p id="v14"><sup><small>14</small></sup>  Ja nad läkitasid Iisebelile ütlema: „Naabot on kividega surnuks visatud.” </p>
<p id="v15"><sup><small>15</small></sup>  Kui Iisebel kuulis, et Naabot oli kividega surnuks visatud, siis ütles Iisebel Ahabile: „Tõuse üles, võta enesele jisreellase Naaboti viinamägi, mida ta ei tahtnud sulle anda raha eest, sest Naabot ei ole enam elus, vaid on surnud!” </p>
<p id="v16"><sup><small>16</small></sup>  Kui Ahab kuulis, et Naabot oli surnud, siis tõusis ta üles, et minna jisreellase Naaboti viinamäele seda enesele võtma. </p>
<p id="v17"><sup><small>17</small></sup>  Aga tisbelasele Eelijale tuli Issanda sõna, kes ütles: <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  „Võta kätte, mine vastu Iisraeli kuningale Ahabile, kes on Samaarias! Vaata, ta on Naaboti viinamäel, kuhu ta läks, et võtta seda enesele. </p>
<p id="v19"><sup><small>19</small></sup>  Räägi temaga ja ütle: Nõnda ütleb Issand: Kas oled tapnud ja omastanud? Siis Räägi temaga ja ütle: Nõnda ütleb Issand: Samas paigas, kus koerad lakkusid Naaboti verd, lakuvad koerad ka su enese verd!” </p>
<p id="v20"><sup><small>20</small></sup>  Ja Ahab küsis Eelijalt: „Kas nüüd leidsid mind, mu vaenlane?” Ja ta vastas: ”Leidsin. Sellepärast et sa oled ennast müünud tegema, mis Issanda silmis on kuri. </p>
<p id="v21"><sup><small>21</small></sup>  Vaata, ma lasen sulle tulla õnnetuse ja ma pühin sind ära, ma hävitan Ahabilt meesolendid, niihästi orjad kui vabad Iisraelis. </p>
<p id="v22"><sup><small>22</small></sup>  Ja ma talitan sinu sooga nagu Nebati poja Jerobeami sooga ja nagu Ahija poja Baesa sooga, meelepaha pärast, mida sa mulle oled valmistanud, ja et sa oled saatnud Iisraeli pattu tegema. </p>
<p id="v23"><sup><small>23</small></sup>  Aga Issand rääkis ka Iisebeli kohta, öeldes: Koerad söövad Iisebeli Jisreeli põllul. </p>
<p id="v24"><sup><small>24</small></sup>  Kes Ahabi omadest sureb linnas, selle söövad koerad, ja kes sureb väljal, selle söövad taeva linnud.” </p>
<p id="v25"><sup><small>25</small></sup>  Tõesti, ei ole olnud Ahabi sarnast, kes enese müüs tegema, mis Issanda silmis on kuri, sellepärast et ta naine Iisebel teda kihutas. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  Ta talitas väga põlastusväärselt, käies ebajumalate järel, nagu olid teinud emorlased, keda Issand oli ära ajanud Iisraeli laste eest. </p>
<p id="v27"><sup><small>27</small></sup>  Aga kui Ahab kuulis neid sõnu, siis ta käristas oma riided lõhki, pani kotiriide ümber ihu ja paastus; ja ta magas kotiriides ning käis tasahilju. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Ja tisbelasele Eelijale tuli Issanda sõna, kes ütles: </p>
<p id="v29"><sup><small>29</small></sup>  „Kas oled näinud, kuidas Ahab on ennast alandanud minu ees? Sellepärast et ta on ennast alandanud minu ees, ei saada ma temale õnnetust tema päevil; ma saadan tema soole õnnetuse ta poja päevil.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Kings/20">
          <span class="mdi mdi-arrow-left-drop-circle"></span><span class="pl-2">Esimene Kuningate raamat - Peatükk 20</span>
        </a>
        </td>
        <td>
        <a href="/et/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Kings/22">
          <span class="pr-2">Esimene Kuningate raamat - Peatükk 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 21:1-16 <i>Nabotid mõrvatud</i>: <a href="/et/The_Urantia_Book/97#p3_6">Ur 97:3.6</a>.  <i>Nabot tapeti</i>: <a href="/et/The_Urantia_Book/97#p9_19">Ur 97:9.19</a>. </li>
  <li id="fn2"><a href="#cite2">↑</a> 21:9,12 <i>Rituaalne paastumine</i>: <a href="/et/The_Urantia_Book/89#p3_1">Ur 89:3.1</a>. </li>
  <li id="fn3"><a href="#cite3">↑</a> 21:17-24 <i>Eelija mõistab hukka Ahabi</i>: <a href="/et/The_Urantia_Book/97#p9_19">Ur 97:9.19</a>. </li>
  <li id="fn4"><a href="#cite4">↑</a> 21:17-29 <i>Eelija lugu</i>: <a href="/et/The_Urantia_Book/123#p5_12">Ur 123:5.12</a>. </li>
  <li id="fn5"><a href="#cite5">↑</a> 21:25-26 <i>Ebajumalate monarh</i>: <a href="/et/The_Urantia_Book/97#p2_1">Ur 97:2.1</a>. </li>
  <li id="fn6"><a href="#cite6">↑</a> 21:27 <i>Vaesus ja patukahetsus</i>: <a href="/et/The_Urantia_Book/89#p3_3">Ur 89:3.3</a>. </li>
</ol>
</div>
