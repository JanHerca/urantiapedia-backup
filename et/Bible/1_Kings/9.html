<!--
title: Esimene Kuningate raamat - Peatükk 9
description: 
published: true
date: 2023-11-8T20:21:2Z
tags: bible, bible—1 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Kings/8">
          <span class="mdi mdi-arrow-left-drop-circle"></span><span class="pl-2">Esimene Kuningate raamat - Peatükk 8</span>
        </a>
        </td>
        <td>
        <a href="/et/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Kings/10">
          <span class="pr-2">Esimene Kuningate raamat - Peatükk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Saalomon oli lõpetanud Issanda koja ja kuningakoja ehitamise ja täitnud kõik Saalomoni südamesoovid, mis ta igatses teoks teha, </p>
<p id="v2"><sup><small>2</small></sup>  siis ilmutas Issand ennast Saalomonile teist korda, nagu ta oli ennast ilmutanud temale Gibeonis. </p>
<p id="v3"><sup><small>3</small></sup>  Ja Issand ütles temale: „Ma olen kuulnud su palvet ja anumist, mis sa oled saatnud minu poole. Ma olen pühitsenud selle koja, mille sa ehitasid, et ma võiksin panna sinna oma nime igaveseks ajaks. Mu silmad ja mu süda on alati seal. </p>
<p id="v4"><sup><small>4</small></sup>  Kui sa käid minu palge ees, nõnda nagu käis su isa Taavet, tehes vaga ja õiglase südamega kõike, mida ma sind käsin, ja pead mu määrusi ja seadlusi, </p>
<p id="v5"><sup><small>5</small></sup>  siis ma kinnitan igaveseks su kuningriigi aujärje Iisraelis, nõnda nagu ma olen rääkinud su isale Taavetile, öeldes: Sul ei puudu mees Iisraeli aujärjel. </p>
<p id="v6"><sup><small>6</small></sup>  Aga kui te taganete minu järelt, teie ja teie lapsed, ega pea mu käske ja seadlusi, mis ma teile olen andnud, vaid lähete ning teenite teisi jumalaid ja kummardate neid, </p>
<p id="v7"><sup><small>7</small></sup>  siis ma hävitan Iisraeli sellelt maalt, mille ma neile olen andnud, ja koja, mille ma olen pühitsenud oma nimele, ma tõukan ära oma palge eest. Ja Iisrael saab kõnekäänuks ja pilkesõnaks kõigi rahvaste keskel. </p>
<p id="v8"><sup><small>8</small></sup>  Ja kui kõrge see koda ka oli, ometi kohkub igaüks, kes sellest mööda läheb, ja vilistab. Ja kui küsitakse: Mispärast talitas Issand nõnda selle maa ja selle kojaga?, </p>
<p id="v9"><sup><small>9</small></sup>  siis vastatakse: Sellepärast, et nad jätsid maha Issanda, oma Jumala, kes tõi nende vanemad ära Egiptusemaalt, ja haarasid teiste jumalate järele ning kummardasid ja teenisid neid. Sellepärast on Issand lasknud nende peale tulla kogu selle õnnetuse.” </p>
<p id="v10"><sup><small>10</small></sup>  Möödus kakskümmend aastat, mille jooksul Saalomon ehitas need mõlemad kojad - Issanda koja ja kuningakoja. </p>
<p id="v11"><sup><small>11</small></sup>  Et Hiiram, Tüürose kuningas, oli Saalomoni toetanud seedri- ja küpressipuude ja kullaga, niipalju kui ta soovis, siis andis kuningas Saalomon Hiiramile kakskümmend linna Galileamaal. </p>
<p id="v12"><sup><small>12</small></sup>  Aga kui Hiiram tuli Tüürosest vaatama neid linnu, mis Saalomon temale oli andnud, siis ei olnud need tema silmis head, </p>
<p id="v13"><sup><small>13</small></sup>  ja ta ütles: „Mis linnad need on, mis sa mulle oled andnud, mu vend?„ Seepärast hüütakse neid tänapäevani ”Kabuuli maaks”. </p>
<p id="v14"><sup><small>14</small></sup>  Hiiram oli aga kuningale saatnud sada kakskümmend talenti kulda. </p>
<p id="v15"><sup><small>15</small></sup>  Ja niisugune oli lugu töökohustusega, mille kuningas Saalomon oli peale pannud, et ehitada Issanda koda, oma koda, kindlust, Jeruusalemma müüre, Haasorit, Megiddot ja Geserit: <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  vaarao, Egiptuse kuningas, oli tulnud ja vallutanud Geseri, põletanud selle tulega ja tapnud kaananlased, kes linnas elasid, ja oli selle andnud kaasavaraks oma tütrele, Saalomoni naisele. </p>
<p id="v17"><sup><small>17</small></sup>  Saalomon ehitas siis üles Geseri ja alumise Beet-Hooroni, </p>
<p id="v18"><sup><small>18</small></sup>  Baalati ja Taamari maal olevas kõrbes </p>
<p id="v19"><sup><small>19</small></sup>  ja kõik varustuslinnad, mis Saalomonil olid, ja sõjavankrite linnad ja ratsanike linnad ja muud, mida Saalomon soovis ehitada Jeruusalemmas ja Liibanonil ja kõikjal oma valitsusmaal. </p>
<p id="v20"><sup><small>20</small></sup>  Kogu selle rahva, kes oli alles jäänud emorlastest, hettidest, perislastest, hiivlastest ja jebuuslastest, need, kes ei olnud Iisraeli laste hulgast, </p>
<p id="v21"><sup><small>21</small></sup>  nende järglased, kes pärast neid olid maale alles jäänud, keda Iisraeli lapsed ei olnud suutnud sootuks hävitada, need pani Saalomon teoorjusesse kuni tänapäevani. </p>
<p id="v22"><sup><small>22</small></sup>  Aga Iisraeli lastest ei teinud Saalomon mitte kedagi orjaks, vaid neist said sõjamehed, tema sulased ja pealikud, tema vankrivõitlejad, sõjavankrite ja ratsanike pealikud. </p>
<p id="v23"><sup><small>23</small></sup>  Neid asevalitsejate ametimehi, kes olid Saalomoni tööde ülevaatajad, oli viissada viiskümmend; nemad valitsesid tööd tegeva rahva üle. </p>
<p id="v24"><sup><small>24</small></sup>  Vaarao tütar tuli siis Taaveti linnast üles oma kotta, mille Saalomon temale oli ehitanud; sel ajal ehitas ta ka kindluse. </p>
<p id="v25"><sup><small>25</small></sup>  Ja Saalomon ohverdas kolm korda aastas põletus- ja tänuohvreid altaril, mille ta Issandale oli ehitanud, ja suitsutas altaril, mis oli Issanda ees. Nõnda sai ta koja valmis. </p>
<p id="v26"><sup><small>26</small></sup>  Kuningas Saalomon ehitas ka laevu Esjon-Geberis, mis on Eeloti lähedal Kõrkjamere rannas Edomimaal. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Hiiram läkitas aga laevadesse oma sulaseid, laevamehi, kes tundsid merd, koos Saalomoni sulastega. </p>
<p id="v28"><sup><small>28</small></sup>  Need läksid Oofiri ja võtsid sealt nelisada kakskümmend talenti kulda ning tõid kuningas Saalomonile. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Kings/8">
          <span class="mdi mdi-arrow-left-drop-circle"></span><span class="pl-2">Esimene Kuningate raamat - Peatükk 8</span>
        </a>
        </td>
        <td>
        <a href="/et/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Kings/10">
          <span class="pr-2">Esimene Kuningate raamat - Peatükk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:15 <i>Maksud ehitiste eest</i>: <a href="/et/The_Urantia_Book/97#p9_16">Ur 97:9.16</a>. </li>
  <li id="fn2"><a href="#cite2">↑</a> 9:26-27 <i>Heebrea merevägi</i>: <a href="/et/The_Urantia_Book/97#p9_16">Ur 97:9.16</a>. </li>
</ol>
</div>
