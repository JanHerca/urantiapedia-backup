<!--
title: Esimene Kuningate raamat - Peatükk 22
description: 
published: true
date: 2023-11-8T20:21:2Z
tags: bible, bible—1 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Kings/21">
          <span class="mdi mdi-arrow-left-drop-circle"></span><span class="pl-2">Esimene Kuningate raamat - Peatükk 21</span>
        </a>
        </td>
        <td>
        <a href="/et/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kolm aastat elati nõnda, et Süüria ja Iisraeli vahel ei olnud sõda. </p>
<p id="v2"><sup><small>2</small></sup>  Aga kolmandal aastal läks Juuda kuningas Joosafat Iisraeli kuninga juurde. </p>
<p id="v3"><sup><small>3</small></sup>  Ja Iisraeli kuningas ütles oma sulastele: „Te ju teate, et Gileadi Raamot on meie oma, aga meie ei tee midagi, et võtta see ära Süüria kuninga käest!” </p>
<p id="v4"><sup><small>4</small></sup>  Ja ta küsis Joosafatilt: „Kas tuled koos minuga sõtta Gileadi Raamoti pärast?„ Ja Joosafat vastas Iisraeli kuningale: ”Nagu sina, nõnda mina, nagu sinu rahvas, nõnda minu rahvas, nagu sinu hobused, nõnda minu hobused.” </p>
<p id="v5"><sup><small>5</small></sup>  Aga Joosafat ütles Iisraeli kuningale: „Küsi ometi enne Issanda sõna!” </p>
<p id="v6"><sup><small>6</small></sup>  Siis Iisraeli kuningas kogus kokku prohvetid, ligi nelisada meest, ja küsis neilt: „Kas ma võin minna sõdima Gileadi Raamoti vastu või pean loobuma?„ Ja nad vastasid: ”Mine, ja Issand annab selle kuninga kätte!” </p>
<p id="v7"><sup><small>7</small></sup>  Aga Joosafat küsis: „Kas ei ole siin veel mõnda Issanda prohvetit, et saaksime temalt küsida?” <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ja Iisraeli kuningas vastas Joosafatile: „On küll veel üks mees, kellelt saaks küsida Issanda nõu. Aga mina vihkan teda, sest ta ei kuuluta mulle head, küll aga halba. See on Miika, Jimla poeg.„ Aga Joosafat ütles: ”kuningas ärgu rääkigu nõnda!” </p>
<p id="v9"><sup><small>9</small></sup>  Siis Iisraeli kuningas kutsus ühe hoovkondlase ja ütles: „Kähku siia Miika, Jimla poeg!” </p>
<p id="v10"><sup><small>10</small></sup>  Iisraeli kuningas ja Juuda kuningas Joosafat istusid kumbki oma aujärjel, mantlid seljas, rehepeksu väljakul Samaaria värava suus, ja kõik prohvetid kuulutasid nende ees. </p>
<p id="v11"><sup><small>11</small></sup>  Sidkija, Kenaana poeg, oli teinud enesele raudsarved ja ütles: „Nõnda ütleb Issand: Nendega pead sa puskima süürlasi, kuni nad on hävitatud!” </p>
<p id="v12"><sup><small>12</small></sup>  Ja kõik prohvetid kuulutasid sedasama ning ütlesid: „Mine Gileadi Raamotisse ja see õnnestub sul, sest Issand annab selle kuninga kätte!” </p>
<p id="v13"><sup><small>13</small></sup>  Ja käskjalg, kes oli läinud Miikat kutsuma, rääkis temaga ning ütles: „Vaata ometi, prohvetite sõnad on nagu ühest suust kuningale head; olgu siis sinugi sõnad nagu ühel nende hulgast ja räägi head!” </p>
<p id="v14"><sup><small>14</small></sup>  Aga Miika vastas: „Nii tõesti kui Issand elab, mina räägin, mis Issand mulle ütleb.” </p>
<p id="v15"><sup><small>15</small></sup>  Ja kui ta tuli kuninga juurde, siis ütles kuningas temale: „Miika! Kas me võime minna sõdima Gileadi vastu või peame loobuma?„ Ja ta vastas temale: ”Mine, ja see õnnestub sul, sest Issand annab selle kuninga kätte!” </p>
<p id="v16"><sup><small>16</small></sup>  Aga kuningas ütles temale: „Mitu korda ma pean sind vannutama, et sa ei räägiks mulle muud kui ainult tõtt Issanda nimel?” </p>
<p id="v17"><sup><small>17</small></sup>  Siis ta ütles: „Ma nägin kogu Iisraeli hajali olevat mägedel nagu lambad, kellel ei ole karjast. Ja Issand ütles: Neil pole isandaid. Igaüks pöördugu rahuga koju!” </p>
<p id="v18"><sup><small>18</small></sup>  Siis ütles Iisraeli kuningas Joosafatile: „Eks ma öelnud sulle, et ta ei kuuluta mulle head, küll aga halba!” </p>
<p id="v19"><sup><small>19</small></sup>  Aga Miika ütles: „Seepärast kuule Issanda sõna! Ma nägin Issandat istuvat oma aujärjel ja kogu taeva sõjaväe seisvat ta juures temast paremal ja vasakul pool. </p>
<p id="v20"><sup><small>20</small></sup>  Ja Issand ütles: Kes tahaks ahvatleda Ahabit, et ta läheks ja langeks Gileadi Raamotis? Siis rääkis üks nii ja teine rääkis naa. </p>
<p id="v21"><sup><small>21</small></sup>  Aga üks vaim tuli ja seisis Issanda ees ning ütles: Mina ahvatlen teda! Ja Issand küsis temalt: Kuidas? </p>
<p id="v22"><sup><small>22</small></sup>  Ja ta vastas: Ma lähen ja olen valevaim kõigi ta prohvetite suus. Siis ütles Issand: Sina oled ahvatleja ja küllap sa suudad. Mine ja tee nõnda! </p>
<p id="v23"><sup><small>23</small></sup>  Ja nüüd, vaata, Issand on pannud valevaimu kõigi nende sinu prohvetite suhu ja Issand on kuulutanud sulle halba.” </p>
<p id="v24"><sup><small>24</small></sup>  Siis astus ligi Sidkija, Kenaana poeg, ja lõi Miikat põse pihta ning küsis: „Missugust teed on Issanda Vaim minust läinud sinusse rääkima?” </p>
<p id="v25"><sup><small>25</small></sup>  Ja Miika vastas: „Vaata, sa näed seda päeval, kui sa pead minema kambrist kambrisse, et ennast peita!” </p>
<p id="v26"><sup><small>26</small></sup>  Siis ütles Iisraeli kuningas: „Võta Miika ja vii ta tagasi linnapealik Aamoni ja kuningapoeg Joase juurde </p>
<p id="v27"><sup><small>27</small></sup>  ning ütle: Nõnda ütleb kuningas: Pange ta vangikotta ja toitke teda hädapäraselt leiva ja veega, kuni ma rahuga tagasi tulen!” </p>
<p id="v28"><sup><small>28</small></sup>  Aga Miika ütles: „Kui sa tõesti rahuga tagasi tuled, siis ei ole Issand minu läbi rääkinud.„ Ja ta ütles veel: ”Kuulge, kõik rahvad!” </p>
<p id="v29"><sup><small>29</small></sup>  Ja Iisraeli kuningas ja Juuda kuningas Joosafat läksid üles Gileadi Raamotisse. </p>
<p id="v30"><sup><small>30</small></sup>  Ja Iisraeli kuningas ütles Joosafatile: „Mina panen sõtta minnes teised riided selga, aga sina kanna oma riideid!” Ja Iisraeli kuningas pani teised riided selga ning läks sõtta. </p>
<p id="v31"><sup><small>31</small></sup>  Aga Süüria kuningas oli andnud käsu sõjavankrite pealikuile, neid oli tal kolmkümmend kaks, ja oli öelnud: „Ärge tapelge mitte ühegi muu, vähema või suurema vastu kui üksnes Iisraeli kuninga vastu!” </p>
<p id="v32"><sup><small>32</small></sup>  Kui siis sõjavankrite pealikud nägid Joosafatti, ütlesid nad: „See on kindlasti Iisraeli kuningas.” Ja nad pöördusid tema vastu sõdima. Siis Joosafat hakkas kisendama. </p>
<p id="v33"><sup><small>33</small></sup>  Kui sõjavankrite pealikud nägid, et see ei olnudki Iisraeli kuningas, siis nad pöördusid tagasi tema järelt. </p>
<p id="v34"><sup><small>34</small></sup>  Aga keegi mees, kes oli huupi oma ammu vinna tõmmanud, tabas Iisraeli kuningat rihmade ja soomustuse vahele. Siis kuningas ütles oma sõjavankri juhile: „Pööra ümber ja vii mind võitlusest välja, sest ma olen haavatud!” </p>
<p id="v35"><sup><small>35</small></sup>  Kuid taplus ägenes sel päeval üha ja kuningas pidi jääma vankrisse süürlaste vastu, aga õhtul ta suri; ja haavast oli veri voolanud vankri põhja. </p>
<p id="v36"><sup><small>36</small></sup>  Päikeseloojakul käis hädakisa läbi leeri. Öeldi: „Iga mees oma linna! Iga mees oma maale!” </p>
<p id="v37"><sup><small>37</small></sup>  Nõnda suri kuningas ja viidi Samaariasse; ja kuningas maeti Samaariasse. </p>
<p id="v38"><sup><small>38</small></sup>  Ja kui vankrit loputati Samaaria tiigi ääres, siis lakkusid koerad tema verd ja hoorad pesid end selles, nagu oli olnud Issanda sõna, mis ta oli öelnud. </p>
<p id="v39"><sup><small>39</small></sup>  Ja mis veel tuleks öelda Ahabist ja kõigest, mis ta tegi, ja elevandiluukojast, mille ta ehitas, ja kõigist linnadest, mis ta ehitas, eks sellest ole kirjutatud Iisraeli kuningate Ajaraamatus? </p>
<p id="v40"><sup><small>40</small></sup>  Ja Ahab läks magama oma vanemate juurde ja tema poeg Ahasja sai tema asemel kuningaks. </p>
<p id="v41"><sup><small>41</small></sup>  Joosafat, Aasa poeg, sai Juuda kuningaks Iisraeli kuninga Ahabi neljandal aastal. </p>
<p id="v42"><sup><small>42</small></sup>  Joosafat oli kuningaks saades kolmkümmend viis aastat vana, ja ta valitses Jeruusalemmas kakskümmend viis aastat; ta ema nimi oli Asuuba, Silhi tütar. </p>
<p id="v43"><sup><small>43</small></sup>  Ta käis täiesti oma isa Aasa teed, sellelt ta ei lahkunud, tehes, mis õige oli Issanda silmis. </p>
<p id="v44"><sup><small>44</small></sup>  Aga ohvrikünkad ei kadunud, rahvas ohverdas ja suitsutas veelgi ohvriküngastel. </p>
<p id="v45"><sup><small>45</small></sup>  Ja Joosafat tegi Iisraeli kuningaga rahu. </p>
<p id="v46"><sup><small>46</small></sup>  Ja mis veel tuleks öelda Joosafatist ja tema vägitegudest, mis ta tegi, ja kuidas ta sõdis, eks sellest ole kirjutatud Juuda kuningate Ajaraamatus? </p>
<p id="v47"><sup><small>47</small></sup>  Ja pühamu viimased pordumehed, kes tema isa Aasa päevil olid alles jäänud, pühkis ta maalt. </p>
<p id="v48"><sup><small>48</small></sup>  Edomis ei olnud kuningat; kuningaks oli asevalitseja. </p>
<p id="v49"><sup><small>49</small></sup>  Joosafat oli teinud Tarsise laevu, mis pidid minema Oofirisse kulla järele, ent need ei läinud, sest laevad hukkusid Esjon-Geberis. </p>
<p id="v50"><sup><small>50</small></sup>  Siis ütles Ahasja, Ahabi poeg, Joosafatile: „Lase minu sulased lähevad koos sinu sulastega laevadesse!” Aga Joosafat ei tahtnud. </p>
<p id="v51"><sup><small>51</small></sup>  Ja Joosafat läks magama oma vanemate juurde ja ta maeti oma vanemate juurde ta isa Taaveti linna. Ja tema poeg Jooram sai tema asemel kuningaks. </p>
<p id="v52"><sup><small>52</small></sup>  Ahasja, Ahabi poeg, sai Samaarias Iisraeli kuningaks Juuda kuninga Joosafati seitsmeteistkümnendal aastal, ja ta valitses Iisraelis kaks aastat. </p>
<p id="v53"><sup><small>53</small></sup>  Tema tegi kurja Issanda silmis ning käis oma isa ja ema teed, ja Nebati poja Jerobeami teed, kes Iisraeli oli saatnud pattu tegema. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Kings/21">
          <span class="mdi mdi-arrow-left-drop-circle"></span><span class="pl-2">Esimene Kuningate raamat - Peatükk 21</span>
        </a>
        </td>
        <td>
        <a href="/et/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 22:7-28 <i>Miikaja</i>: <a href="/et/The_Urantia_Book/97#p2_2">Ur 97:2.2</a>. </li>
</ol>
</div>
