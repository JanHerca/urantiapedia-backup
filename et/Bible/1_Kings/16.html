<!--
title: Esimene Kuningate raamat - Peatükk 16
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Kings/15">Esimene Kuningate raamat - Peatükk 15</a></td>
        <td><a href="/et/Bible/1_Kings/Index">Indeks</a></td>
        <td><a href="/et/Bible/1_Kings/17">Esimene Kuningate raamat - Peatükk 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Jehule, Hanani pojale, tuli Baesa kohta Issanda sõna, kes ütles: </p>
<p id="v2"><sup><small>2</small></sup>  „Hoolimata sellest, et ma sind olen põrmust üles tõstnud ja pannud vürstiks oma Iisraeli rahvale, käid sina Jerobeami teed ja saadad mu Iisraeli rahva pattu tegema, nõnda et nad vihastavad mind oma pattudega, </p>
<p id="v3"><sup><small>3</small></sup>  vaata, sellepärast ma siis pühin ära Baesa ja tema soo. Ja ma talitan sinu sooga nõnda nagu Nebati poja Jerobeami sooga. </p>
<p id="v4"><sup><small>4</small></sup>  Kes Baesa omadest sureb linnas, selle söövad koerad, ja kes tal sureb väljal, selle söövad taeva linnud.” </p>
<p id="v5"><sup><small>5</small></sup>  Ja mis veel tuleks öelda Baesast ja mis ta tegi ja tema vägitegudest, eks sellest ole kirjutatud Iisraeli kuningate Ajaraamatus? </p>
<p id="v6"><sup><small>6</small></sup>  Ja Baesa läks magama oma vanemate juurde ja ta maeti Tirsasse; ja tema poeg Eela sai tema asemel kuningaks. </p>
<p id="v7"><sup><small>7</small></sup>  Issanda sõna oli ju tulnud prohvet Jehu, Hanani poja läbi Baesa ja tema soo kohta kõige selle kurja pärast, mis ta oli teinud Issanda silmis, vihastades teda oma kätetööga ja saades nõnda Jerobeami soo sarnaseks, ja sellepärast et ta selle oli surmanud. </p>
<p id="v8"><sup><small>8</small></sup>  Juuda kuninga Aasa kahekümne kuuendal aastal sai Baesa poeg Eela Tirsas kaheks aastaks Iisraeli kuningaks. </p>
<p id="v9"><sup><small>9</small></sup>  Aga tema sulane Simri, kes oli poole sõjavankrite hulga pealik, pidas vandenõu tema vastu. Ja kord, kui Eela oli enese joobnuks joonud Tirsas Arsa kojas - Arsa oli Tirsas kojaülemaks -, </p>
<p id="v10"><sup><small>10</small></sup>  tuli Simri ja lõi tema maha ning tappis tema Juuda kuninga Aasa kahekümne seitsmendal aastal; ja ta sai tema asemel kuningaks. </p>
<p id="v11"><sup><small>11</small></sup>  Ja kui ta oli saanud kuningaks ja istus oma aujärjel, siis ta lõi maha kogu Baesa soo ega jätnud temale alles ainsatki meesolendit, ei sugulast ega sõpra. </p>
<p id="v12"><sup><small>12</small></sup>  Nõnda hävitas Simri kogu Baesa soo Issanda sõna kohaselt, mis Issand oli rääkinud Baesa vastu prohvet Jehu läbi </p>
<p id="v13"><sup><small>13</small></sup>  kõigi Baesa pattude pärast ja tema poja Eela pattude pärast, mis nad olid teinud ja millega nad Iisraeli olid saatnud pattu tegema, vihastades Issandat, Iisraeli Jumalat, oma ebajumalatega. </p>
<p id="v14"><sup><small>14</small></sup>  Ja mis veel tuleks öelda Eelast ja kõigest, mis ta tegi, eks sellest ole kirjutatud Iisraeli kuningate Ajaraamatus? </p>
<p id="v15"><sup><small>15</small></sup>  Juuda kuninga Aasa kahekümne seitsmendal aastal valitses Simri Tirsas seitse päeva; rahvas oli aga leeris Gibbetoni all, mis vilistitele kuulus. </p>
<p id="v16"><sup><small>16</small></sup>  Kui leeris olev rahvas kuulis öeldavat: „Simri on pidanud vandenõu ja on ka kuninga maha löönud”, siis tõstis kogu Iisrael selsamal päeval leeris kuningaks Omri, Iisraeli väepealiku. </p>
<p id="v17"><sup><small>17</small></sup>  Siis Omri läks Gibbetonist ära ja koos temaga kogu Iisrael, ja nad piirasid Tirsat. </p>
<p id="v18"><sup><small>18</small></sup>  Ja kui Simri nägi, et linn oli vallutatud, siis ta läks kuningakoja torni, põletas tulega enese pealt kuningakoja ja suri </p>
<p id="v19"><sup><small>19</small></sup>  oma pattude pärast, mis ta oli teinud, tehes kurja Issanda silmis, käies Jerobeami teel ja tema patus, mis too oli teinud, saates Iisraeli pattu tegema. </p>
<p id="v20"><sup><small>20</small></sup>  Ja mis veel tuleks öelda Simrist ja tema vandenõust, mida ta pidas, eks sellest ole kirjutatud Iisraeli kuningate Ajaraamatus? </p>
<p id="v21"><sup><small>21</small></sup>  Siis Iisraeli rahvas jagunes pooleks; pool rahvast käis Giinati poja Tibni järel, et tõsta teda kuningaks, ja pool Omri järel. </p>
<p id="v22"><sup><small>22</small></sup>  Aga see rahvas, kes käis Omri järel, sai võimust rahva üle, kes käis Giinati poja Tibni järel. Tibni suri ja Omri sai kuningaks. </p>
<p id="v23"><sup><small>23</small></sup>  Juuda kuninga Aasa kolmekümne esimesel aastal sai Omri kaheteistkümneks aastaks Iisraeli kuningaks; Tirsas valitses ta kuus aastat. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  Ta ostis Semerilt kahe hõbetalendi eest Samaaria mäe; ta ehitas mäe peale linna ja nimetas linna, mille ta oli ehitanud, Samaariaks, mäe omaniku Semeri nime järgi. </p>
<p id="v25"><sup><small>25</small></sup>  Aga Omri tegi kurja Issanda silmis; ta tegi rohkem kurja kui kõik need, kes enne teda olid olnud. </p>
<p id="v26"><sup><small>26</small></sup>  Ta käis kõigil Nebati poja Jerobeami teedel ja tema pattudes, millega too oli saatnud Iisraeli pattu tegema, vihastama Issandat, Iisraeli Jumalat, oma ebajumalatega. </p>
<p id="v27"><sup><small>27</small></sup>  Ja mis veel tuleks öelda Omrist, mis ta tegi, ja tema vägitegudest, mis ta korda saatis, eks sellest ole kirjutatud Iisraeli kuningate Ajaraamatus? </p>
<p id="v28"><sup><small>28</small></sup>  Ja Omri läks magama oma vanemate juurde ja ta maeti Samaariasse. Ja tema poeg Ahab sai tema asemel kuningaks. </p>
<p id="v29"><sup><small>29</small></sup>  Ahab, Omri poeg, sai Iisraeli kuningaks Juuda kuninga Aasa kolmekümne kaheksandal aastal; ja Ahab, Omri poeg, valitses Samaarias Iisraeli üle kakskümmend kaks aastat. </p>
<p id="v30"><sup><small>30</small></sup>  Aga Ahab, Omri poeg, tegi kurja Issanda silmis, rohkem kui kõik need, kes enne teda olid olnud. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Kas sellest veel vähe oli, et ta käis Nebati poja Jerobeami pattudes? Ta võttis naiseks Iisebeli, siidonlaste kuninga Etbaali tütre, ja läks ning teenis Baali ja kummardas teda. </p>
<p id="v32"><sup><small>32</small></sup>  Ja ta püstitas Baalile altari Baali kotta, mille ta Samaariasse oli ehitanud. </p>
<p id="v33"><sup><small>33</small></sup>  Ja Ahab valmistas Aðera kuju. Ahab tegi Issanda, Iisraeli Jumala vihastamiseks veel rohkem kui kõik Iisraeli kuningad, kes enne teda olid olnud. </p>
<p id="v34"><sup><small>34</small></sup>  Tema päevil ehitas peetellane Hiiel üles Jeeriko; ta rajas selle oma esmasündinu Abirami hinnaga ja ta pani sellele väravad ette oma noorima poja Seguubi hinnaga Issanda sõna kohaselt, mis ta oli öelnud Joosua, Nuuni poja läbi. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Kings/15">Esimene Kuningate raamat - Peatükk 15</a></td>
        <td><a href="/et/Bible/1_Kings/Index">Indeks</a></td>
        <td><a href="/et/Bible/1_Kings/17">Esimene Kuningate raamat - Peatükk 17</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 16:23-24 <i>Püüdlik maakaubandus</i>: <a href="/et/The_Urantia_Book/97#p9_18">Ur 97:9.18</a>. </li>
  <li id="fn2"><a href="#cite2">↑</a> 16:30-33 <i>Ebajumalate monarh</i>: <a href="/et/The_Urantia_Book/97#p2_1">Ur 97:2.1</a>. </li>
  <li id="fn3"><a href="#cite3">↑</a> 16:34 <i>Pandi alus esmasündinuga</i>: <a href="/et/The_Urantia_Book/89#p6_6">Ur 89:6.6</a>.  <i>Issanda sõna järgi</i>: <a href="/et/The_Urantia_Book/89#p6_6">Ur 89:6.6</a>. </li>
</ol>
</div>
