<!--
title: Esimene Kuningate raamat - Peatükk 15
description: 
published: true
date: 2022-10-6T9:46:8Z
tags: bible, bible—1 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Kings/14">Esimene Kuningate raamat - Peatükk 14</a></td>
        <td><a href="/et/Bible/1_Kings/Index">Indeks</a></td>
        <td><a href="/et/Bible/1_Kings/16">Esimene Kuningate raamat - Peatükk 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kuningas Jerobeami, Nebati poja kaheksateistkümnendal aastal sai Juuda kuningaks Abijam. </p>
<p id="v2"><sup><small>2</small></sup>  Tema valitses Jeruusalemmas kolm aastat; ta ema nimi oli Maaka, Abisalomi tütar. </p>
<p id="v3"><sup><small>3</small></sup>  Tema käis kõigis oma isa pattudes, mis too enne teda oli teinud; tema süda ei olnud siiras Issanda, oma Jumala vastu, nagu oli olnud ta isa Taaveti süda. </p>
<p id="v4"><sup><small>4</small></sup>  Aga Taaveti pärast andis Issand, tema Jumal, temale Jeruusalemmas lambi, tõstes ta järglaseks tema poja ja jättes Jeruusalemma püsima, </p>
<p id="v5"><sup><small>5</small></sup>  sest Taavet oli teinud, mis õige oli Issanda silmis, ega olnud kogu oma eluaja lahkunud kõigest sellest, mis ta temale oli käskinud, välja arvatud hett Uurija lugu. </p>
<p id="v6"><sup><small>6</small></sup>  Rehabeami ja Jerobeami vaheline sõda kestis ka veel kogu ta eluaja. </p>
<p id="v7"><sup><small>7</small></sup>  Ja mis veel tuleks öelda Abijamist ja kõigest, mis ta tegi, eks sellest ole kirjutatud Juuda kuningate Ajaraamatus? Abijami ja Jerobeami vahel oli sõda. </p>
<p id="v8"><sup><small>8</small></sup>  Ja Abijam läks magama oma vanemate juurde ja ta maeti Taaveti linna. Ja tema poeg Aasa sai tema asemel kuningaks. </p>
<p id="v9"><sup><small>9</small></sup>  Iisraeli kuninga Jerobeami kahekümnendal aastal sai Juuda kuningaks Aasa. </p>
<p id="v10"><sup><small>10</small></sup>  Tema valitses Jeruusalemmas nelikümmend üks aastat; ta vanaema nimi oli Maaka, Abisalomi tütar. </p>
<p id="v11"><sup><small>11</small></sup>  Aasa tegi, mis õige oli Issanda silmis, nõnda nagu ta isa Taavet, </p>
<p id="v12"><sup><small>12</small></sup>  ja ta kaotas maalt pühamu pordumehed ning kõrvaldas kõik ebajumalad, mis ta vanemad olid teinud. </p>
<p id="v13"><sup><small>13</small></sup>  Tema kõrvaldas ka oma vanaema Maaka kui valitsejanna, sellepärast et too oli teinud Aðera häbikuju; Aasa hävitas tema häbikuju ja põletas selle Kidroni orus. </p>
<p id="v14"><sup><small>14</small></sup>  Aga ohvrikünkaid ei kaotatud; ometi oli Aasa süda siiras Issanda vastu kogu ta eluaja. </p>
<p id="v15"><sup><small>15</small></sup>  Ja ta viis Issanda kotta, mis ta isa oli pühitsenud ja mis ta ise pühitses: hõbeda, kulla ja riistad. </p>
<p id="v16"><sup><small>16</small></sup>  Aga Aasa ja Iisraeli kuninga Baesa vahel oli sõda kogu nende eluaja. </p>
<p id="v17"><sup><small>17</small></sup>  Iisraeli kuningas Baesa tuli Juuda vastu ja kindlustas Raama, et Juuda kuningal Aasal ei oleks välja- ega sissepääsu. </p>
<p id="v18"><sup><small>18</small></sup>  Siis võttis Aasa kõik hõbeda ja kulla, mis oli järele jäänud Issanda koja varanduste hulgast ja kuningakoja varanduste hulgast, ja andis selle oma sulaste kätte; ja kuningas Aasa läkitas need Ben-Hadadi juurde, kes oli Hesjoni poja Tabrimmoni poeg, Süüria kuningas, kes elas Damaskuses, öeldes: </p>
<p id="v19"><sup><small>19</small></sup>  „Minu ja sinu vahel olgu leping, nagu oli minu isa ja sinu isa vahel! Vaata, ma läkitan sulle anniks hõbedat ja kulda. Mine, tühista oma leping Iisraeli kuninga Baesaga, et ta läheks ära minu kallalt!” </p>
<p id="v20"><sup><small>20</small></sup>  Ja Ben-Hadad kuulas kuningas Aasat ning läkitas oma sõjaväepealikud Iisraeli linnade vastu ja vallutas Ijjoni, Daani ja Aabel-Beet-Maaka ja kogu Kinneroti koos kogu Naftalimaaga. </p>
<p id="v21"><sup><small>21</small></sup>  Kui Baesa seda kuulis, siis ta loobus Raamat kindlustamast ja jäi Tirsasse. </p>
<p id="v22"><sup><small>22</small></sup>  Aga kuningas Aasa kutsus kokku kogu Juuda, kedagi ei vabastatud, ja nad viisid Raamast ära kivid ja puud, millega Baesa seda oli kindlustanud; ja kuningas Aasa kindlustas nendega Benjamini Geba ja Mispa. </p>
<p id="v23"><sup><small>23</small></sup>  Ja kõigest, mis veel tuleks öelda Aasast, kõigist ta vägitegudest ja kõigest, mis ta tegi, ja linnadest, mis ta ehitas, eks sellest ole kirjutatud Juuda kuningate Ajaraamatus? Aga oma vanas eas ta põdes jalgu. </p>
<p id="v24"><sup><small>24</small></sup>  Siis Aasa läks magama oma vanemate juurde ja ta maeti oma vanemate juurde ta isa Taaveti linna. Ja tema poeg Joosafat sai tema asemel kuningaks. </p>
<p id="v25"><sup><small>25</small></sup>  Ja Naadab, Jerobeami poeg, sai Iisraeli kuningaks Juuda kuninga Aasa teisel aastal; tema valitses Iisraeli üle kaks aastat. </p>
<p id="v26"><sup><small>26</small></sup>  Tema tegi kurja Issanda silmis ja käis oma isa teedel ning tema patus, millega ta Iisraeli oli saatnud pattu tegema. </p>
<p id="v27"><sup><small>27</small></sup>  Aga Baesa, Ahija poeg, Issaskari soost, pidas vandenõu tema vastu ja Baesa tappis ta Gibbetoni juures, mis oli vilistite päralt, sest Naadab ja kogu Iisrael piirasid Gibbetoni. </p>
<p id="v28"><sup><small>28</small></sup>  Baesa surmas tema Juuda kuninga Aasa kolmandal aastal ja sai ise tema asemel kuningaks. </p>
<p id="v29"><sup><small>29</small></sup>  Ja kui ta oli kuningaks saanud, siis ta lõi maha kogu Jerobeami soo, ta ei jätnud Jerobeamile ühtegi hingelist, kuni ta oli tema hävitanud Issanda sõna kohaselt, mis too oli rääkinud oma sulase, siilolase Ahija läbi </p>
<p id="v30"><sup><small>30</small></sup>  Jerobeami pattude pärast, mis ta oli teinud ja millega ta Iisraeli oli saatnud pattu tegema, sügava haavamise pärast, millega ta oli haavanud Issandat, Iisraeli Jumalat. </p>
<p id="v31"><sup><small>31</small></sup>  Ja mis veel tuleks öelda Naadabist ja kõigest, mis ta tegi, eks sellest ole kirjutatud Iisraeli kuningate Ajaraamatus? </p>
<p id="v32"><sup><small>32</small></sup>  Aasa ja Iisraeli kuninga Baesa vahel oli sõda kogu nende eluaja. </p>
<p id="v33"><sup><small>33</small></sup>  Juuda kuninga Aasa kolmandal aastal sai Ahija poeg Baesa Tirsas kuningaks kogu Iisraeli üle ja ta valitses kakskümmend neli aastat. </p>
<p id="v34"><sup><small>34</small></sup>  Tema tegi kurja Issanda silmis ja käis Jerobeami teedel ning tema patus, millega ta Iisraeli oli saatnud pattu tegema. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Kings/14">Esimene Kuningate raamat - Peatükk 14</a></td>
        <td><a href="/et/Bible/1_Kings/Index">Indeks</a></td>
        <td><a href="/et/Bible/1_Kings/16">Esimene Kuningate raamat - Peatükk 16</a></td>
      </tr>
    </tbody>
  </table>
</figure>
