<!--
title: Esimene Kuningate raamat - Peatükk 11
description: 
published: true
date: 2023-11-8T20:21:2Z
tags: bible, bible—1 kings
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Kings/10">
          <span class="mdi mdi-arrow-left-drop-circle"></span><span class="pl-2">Esimene Kuningate raamat - Peatükk 10</span>
        </a>
        </td>
        <td>
        <a href="/et/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Kings/12">
          <span class="pr-2">Esimene Kuningate raamat - Peatükk 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga kuningas Saalomon armastas vaarao tütre kõrval paljusid võõramaa naisi - moabe, ammonlasi, edomlasi, siidonlasi ja hette - </p>
<p id="v2"><sup><small>2</small></sup>  rahvaist, kelle kohta Issand oli öelnud Iisraeli lastele: „Ärge minge nende sekka ja need ärgu tulgu teie sekka, sest nad pööravad tõesti teie südamed oma jumalate poole!” Neisse kiindus Saalomon armastusega. </p>
<p id="v3"><sup><small>3</small></sup>  Temal oli seitsesada vürstisoost naist ja kolmsada liignaist; ta naised aga pöörasid tema südame. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  See sündis Saalomoni vanas eas, et ta naised pöörasid tema südame teiste jumalate poole; ta süda ei olnud siiras Issanda, oma Jumala vastu, nagu oli olnud tema isa Taaveti süda. </p>
<p id="v5"><sup><small>5</small></sup>  Saalomon käis siis siidonlaste jumalanna Astarte ja ammonlaste jäleduse Milkomi järel. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Saalomon tegi kurja Issanda silmis ega käinud ustavalt Issanda järel nagu tema isa Taavet. </p>
<p id="v7"><sup><small>7</small></sup>  Sel ajal ehitas Saalomon ohvrikünka Kemosele, moabide jäledusele, Jeruusalemma ees oleva mäe peale, ja Moolokile, ammonlaste jäledusele. </p>
<p id="v8"><sup><small>8</small></sup>  Seda tegi ta kõigi oma võõramaalastest naiste heaks, kes suitsutasid ja ohverdasid oma jumalatele. </p>
<p id="v9"><sup><small>9</small></sup>  Aga Issand vihastas Saalomoni peale, et ta oma südame oli ära pööranud Issandast, Iisraeli Jumalast, kes oli ennast temale kaks korda ilmutanud </p>
<p id="v10"><sup><small>10</small></sup>  ja oli temale andnud käsu selle asja pärast, et ta ei käiks teiste jumalate järel; ent tema ei olnud pidanud, mis Issand oli käskinud. </p>
<p id="v11"><sup><small>11</small></sup>  Ja Issand ütles Saalomonile: „Sellepärast et sinuga on nõnda sündinud ja et sa ei ole pidanud minu lepingut ja minu seadusi, mis ma sulle andsin, kisun ma tõesti kuningriigi sinult ja annan sinu sulastele. </p>
<p id="v12"><sup><small>12</small></sup>  Aga su isa Taaveti pärast ei tee ma seda sinu päevil: ma kisun selle ära sinu poja käest. </p>
<p id="v13"><sup><small>13</small></sup>  Ometi ei kisu ma ära kogu kuningriiki: ühe suguharu ma annan su pojale oma sulase Taaveti pärast ja Jeruusalemma pärast, mille ma olen välja valinud.” </p>
<p id="v14"><sup><small>14</small></sup>  Ja Issand tõstis Saalomonile vastase, edomlase Hadadi; too oli Edomi kuningasoost. </p>
<p id="v15"><sup><small>15</small></sup>  Kui Taavet oli löönud Edomit ja väepealik Joab läks mahalööduid matma ja hävitas Edomis kogu meessoo - </p>
<p id="v16"><sup><small>16</small></sup>  sest Joab ja kogu Iisrael viibisid seal kuus kuud, kuni ta Edomis oli hävitanud kogu meessoo -, </p>
<p id="v17"><sup><small>17</small></sup>  siis põgenes Hadad, tema ja mõned Edomi mehed ta isa sulaste hulgast koos temaga, et minna Egiptusesse; Hadad oli alles väike poiss. </p>
<p id="v18"><sup><small>18</small></sup>  Nad läksid Midjanist teele ja tulid Paaranisse; Paaranist võtsid nad mehi enestega kaasa ja tulid Egiptusesse vaarao, Egiptuse kuninga juurde; vaarao andis Hadadile koja, lubas temale leiba ja andis temale maad. </p>
<p id="v19"><sup><small>19</small></sup>  Hadad leidis suurt armu vaarao silmis, kes andis temale naiseks oma naise õe, kuninganna Tahpenesi õe. </p>
<p id="v20"><sup><small>20</small></sup>  Tahpenesi õde tõi temale ilmale ta poja Genubati ja Tahpenes võõrutas tolle vaarao kojas; ja Genubat jäi vaarao kotta, vaarao poegade seltsi. </p>
<p id="v21"><sup><small>21</small></sup>  Kui Hadad Egiptuses kuulis, et Taavet oli läinud magama oma vanemate juurde ja et väepealik Joab oli surnud, siis ütles Hadad vaaraole: „Lase mind, et võiksin minna oma maale!” </p>
<p id="v22"><sup><small>22</small></sup>  Aga vaarao küsis temalt: „Mis sul minu juures puudub, et sa nüüd tahad minna oma maale?„ Ja ta vastas: ”Mitte midagi, kuid lase mind siiski minna!” </p>
<p id="v23"><sup><small>23</small></sup>  Ja Jumal tõstis temale vastaseks ka Resoni, Eljada poja, kes oli põgenenud oma isanda, Sooba kuninga Hadadeseri juurest. </p>
<p id="v24"><sup><small>24</small></sup>  Tema kogus enese juurde mehi ja sai röövjõugu pealikuks; pärast seda kui Taavet neid oli tapnud, läksid nad Damaskusesse, elasid seal ja valitsesid Damaskuses. </p>
<p id="v25"><sup><small>25</small></sup>  Tema oli Iisraeli vastane kogu Saalomoni eluaja, tehes kurja nagu Hadadki; ta põlgas Iisraeli ja ta sai Süüria kuningaks. </p>
<p id="v26"><sup><small>26</small></sup>  Ka Saalomoni sulane Jerobeam, Nebati poeg, efraimlane Seredast, kelle ema oli lesknaine Seruua, tõstis oma käe kuninga vastu. </p>
<p id="v27"><sup><small>27</small></sup>  Ja see on põhjus, miks ta tõstis oma käe kuninga vastu: Saalomon ehitas kindlust ja sulges läbimurdekoha oma isa Taaveti linnas. </p>
<p id="v28"><sup><small>28</small></sup>  Jerobeam oli väga tubli mees, ja kui Saalomon nägi, kuidas see noor mees tööd tegi, siis ta pani tema kogu Joosepi soo töökohustuse ülevaatajaks. </p>
<p id="v29"><sup><small>29</small></sup>  Aga sel ajal sündis, et Jerobeam läks Jeruusalemmast välja ja prohvet, siilolane Ahija, kellel oli uus kuub seljas, juhtus teel temale vastu; ainult nemad kahekesi olid väljal. </p>
<p id="v30"><sup><small>30</small></sup>  Siis Ahija haaras kinni sellest uuest kuuest, mis tal seljas oli, ja kiskus selle kaheteistkümneks tükiks </p>
<p id="v31"><sup><small>31</small></sup>  ning ütles Jerobeamile: „Võta enesele kümme tükki, sest nõnda ütleb Issand, Iisraeli Jumal: Vaata, ma kisun kuningriigi Saalomoni käest ja annan kümme suguharu sinule. </p>
<p id="v32"><sup><small>32</small></sup>  Aga üks suguharu jäägu temale mu sulase Taaveti pärast ja Jeruusalemma linna pärast, mille ma olen valinud kõigi Iisraeli suguharude seast, </p>
<p id="v33"><sup><small>33</small></sup>  sellepärast et nad jätsid mind maha ja kummardasid siidonlaste jumalannat Astartet, moabide jumalat Kemost ja ammonlaste jumalat Milkomi ega käinud minu teedel, et teha, mis õige on minu silmis minu määruste ja seadluste järgi, nõnda nagu tema isa Taavet. </p>
<p id="v34"><sup><small>34</small></sup>  Mina aga ei võta tema käest siiski mitte tervet kuningriiki, vaid lasen teda olla vürstiks kogu ta eluaja oma sulase Taaveti pärast, kelle ma valisin, kes pidas mu käske ja määrusi. </p>
<p id="v35"><sup><small>35</small></sup>  Aga tema poja käest ma võtan kuningriigi ja annan selle sinule - need kümme suguharu. </p>
<p id="v36"><sup><small>36</small></sup>  Tema pojale ma annan ühe suguharu, et mu sulasel Taavetil võiks alatiselt olla lamp mu palge ees Jeruusalemmas, linnas, mille ma enesele olen valinud, et panna sinna oma nimi. </p>
<p id="v37"><sup><small>37</small></sup>  Aga sind ma võtan, et sa valitseksid kõige üle, mida su hing himustab: sina saad Iisraeli kuningaks! </p>
<p id="v38"><sup><small>38</small></sup>  Ja kui sa võtad kuulda kõike, mis ma sind käsin, ja käid minu teedel ning teed, mis minu silmis õige on, pidades mu määrusi ja käske, nõnda nagu mu sulane Taavet tegi, siis ma olen sinuga ja ehitan sulle püsiva koja, nõnda nagu ma ehitasin Taavetile, ja annan Iisraeli sinule. </p>
<p id="v39"><sup><small>39</small></sup>  Sel põhjusel ma alandan Taaveti sugu, aga mitte alatiseks.” </p>
<p id="v40"><sup><small>40</small></sup>  Siis püüdis Saalomon Jerobeami surmata; aga Jerobeam võttis kätte ja põgenes Egiptusesse, Egiptuse kuninga Siisaki juurde; ja ta jäi Egiptusesse kuni Saalomoni surmani. </p>
<p id="v41"><sup><small>41</small></sup>  Ja mis veel tuleks öelda Saalomonist ja kõigest, mis ta tegi, ja tema tarkusest, eks sellest ole kirjutatud Saalomoni Tegude raamatus? </p>
<p id="v42"><sup><small>42</small></sup>  Ja aega, mis Saalomon Jeruusalemmas valitses kogu Iisraeli üle, oli nelikümmend aastat. </p>
<p id="v43"><sup><small>43</small></sup>  Siis Saalomon läks magama oma vanemate juurde ja ta maeti oma isa Taaveti linna. Ja tema poeg Rehabeam sai tema asemel kuningaks. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Kings/10">
          <span class="mdi mdi-arrow-left-drop-circle"></span><span class="pl-2">Esimene Kuningate raamat - Peatükk 10</span>
        </a>
        </td>
        <td>
        <a href="/et/Bible/1_Kings/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Kings/12">
          <span class="pr-2">Esimene Kuningate raamat - Peatükk 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:3 <i>Saalomoni haarem</i>: <a href="/et/The_Urantia_Book/97#p9_16">Ur 97:9.16</a>. </li>
  <li id="fn2"><a href="#cite2">↑</a> 11:5,7,33 <i>"Jumalad" Ashtoreth ja Milcom</i>: <a href="/et/The_Urantia_Book/95#p1_3">Ur 95:1.3</a>. </li>
  <li id="fn3"><a href="#cite3">↑</a> 11:5,33 <i>Ashtoreth</i>: <a href="/et/The_Urantia_Book/95#p1_7">Ur 95:1.7</a>. </li>
</ol>
</div>
