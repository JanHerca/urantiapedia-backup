<!--
title: Esimene Kuningate raamat - Peatükk 4
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Kings/3">Esimene Kuningate raamat - Peatükk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Kings/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Kings/5">Esimene Kuningate raamat - Peatükk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuningas Saalomon oli kogu Iisraeli Kuningas. </p>
<p id="v2"><sup><small>2</small></sup>  Ja need olid tema kõrgemad ametimehed: Asarja, Saadoki poeg, oli ülempreester; </p>
<p id="v3"><sup><small>3</small></sup>  Elihoref ja Ahija, Siisa pojad, olid kirjutajad; Joosafat, Ahiluudi poeg, oli nõunik; </p>
<p id="v4"><sup><small>4</small></sup>  Benaja, Joojada poeg, oli väeülem; Saadok ja Ebjatar olid preestrid; </p>
<p id="v5"><sup><small>5</small></sup>  Asarja, Naatani poeg, oli asevalitsejate ülem; Saabud, Naatani poeg, preester, oli kuninga sõber; </p>
<p id="v6"><sup><small>6</small></sup>  Ahisar oli kojaülem; Adoniram, Abda poeg, oli orjatöö ülevaataja. </p>
<p id="v7"><sup><small>7</small></sup>  Ja Saalomonil oli üle kogu Iisraeli kaksteist asevalitsejat, kes muretsesid toidust kuningale ja tema kojale; igaühel oli aastas üks kuu toidust muretseda. </p>
<p id="v8"><sup><small>8</small></sup>  Need olid nende nimed: Huuri poeg Efraimi mäestikus; </p>
<p id="v9"><sup><small>9</small></sup>  Dekeri poeg Maakatsis, Saalbimis, Beet-Semesis ja Eelon-Beet-Haananis; </p>
<p id="v10"><sup><small>10</small></sup>  Hesedi poeg Arubbotis, temal oli Sooko ja kogu Heeferimaa; </p>
<p id="v11"><sup><small>11</small></sup>  Abinadabi poeg kogu Doori mäeseljandikul, Taafat, Saalomoni tütar, oli tal naiseks; </p>
<p id="v12"><sup><small>12</small></sup>  Baana, Ahiluudi poeg, Taanakis, Megiddos ja kogu Beet-Seanis, mis on Saaretani kõrval allpool Jisreeli, Beet-Seanist kuni Aabel-Meholani teisel pool Jokmeami; </p>
<p id="v13"><sup><small>13</small></sup>  Geberi poeg Gileadi Raamotis, temal olid Manasse poja Jairi telklaagrid, mis olid Gileadis, temal oli Argobi piirkond, mis on Baasanis, kuuskümmend suurt linna müüride ja vaskriividega; </p>
<p id="v14"><sup><small>14</small></sup>  Ahinadab, Iddo poeg, Mahanaimis; </p>
<p id="v15"><sup><small>15</small></sup>  Ahimaats Naftalis, temagi võttis naiseks Saalomoni tütre - Baasemati; </p>
<p id="v16"><sup><small>16</small></sup>  Baana, Huusai poeg, Aaseris ja Bealotis; </p>
<p id="v17"><sup><small>17</small></sup>  Joosafat, Paaruahi poeg, Issaskaris; </p>
<p id="v18"><sup><small>18</small></sup>  Simei, Eela poeg, Benjaminis; </p>
<p id="v19"><sup><small>19</small></sup>  Geber, Uuri poeg, Gileadimaal, emorlaste kuninga Siihoni ja Baasani kuninga Oogi maal, kui ainus asevalitseja maal. </p>
<p id="v20"><sup><small>20</small></sup>  Juudas ja Iisraelis oli palju rahvast, rohkuse poolest nagu liiva mere ääres. Nad sõid ja jõid ning olid rõõmsad. </p>
