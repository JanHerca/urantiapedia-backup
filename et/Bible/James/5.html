<!--
title: Jaakobuse kiri - Peatükk 5
description: 
published: true
date: 2023-11-8T20:21:2Z
tags: bible, bible—james
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/James/4">
          <span class="mdi mdi-arrow-left-drop-circle"></span><span class="pl-2">Jaakobuse kiri - Peatükk 4</span>
        </a>
        </td>
        <td>
        <a href="/et/Bible/James/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2> Rikaste ülekohus mõistetakse hukka </h2>
<p id="v1"><sup><small>1</small></sup>  Kuulge nüüd, te rikkad, nutke ja uluge oma viletsusi, mis on tulemas! </p>
<p id="v2"><sup><small>2</small></sup>  Teie rikkus on mädanenud ja teie riided on koitanud! </p>
<p id="v3"><sup><small>3</small></sup>  Teie kuld ja hõbe on roostetanud ja nende rooste on teile tunnistuseks ja sööb ära kõik teie liha nagu tuli! Te olete kogunud vara viimseil päevil. </p>
<p id="v4"><sup><small>4</small></sup>  Vaata, töötegijate palk, mille te olete kinni pidanud neilt, oma põldudel lõikajailt, kisendab teie vastu, ja lõikajate kaebed on tunginud vägede Issanda kõrvade ette! </p>
<p id="v5"><sup><small>5</small></sup>  Te olete priisanud ja prassinud maa peal; te olete nuumanud oma südameid otsekui veristuspäeval! </p>
<p id="v6"><sup><small>6</small></sup>  Te olete hukka mõistnud õige ja olete ta tapnud; ta ei pane teile vastu. </p>
<h2> Manitsus kannatlikkuseks </h2>
<p id="v7"><sup><small>7</small></sup>  Siis olge nüüd pikameelsed, vennad, Issanda tulemiseni! Vaata, põllumees ootab maa kallist vilja ja on pikameelne seda oodates, kuni ta saab varajase ja hilise vihma. </p>
<p id="v8"><sup><small>8</small></sup>  Olge nüüd teiegi pikameelsed, kinnitage oma südameid, sest Issanda tulemine on lähedal! </p>
<p id="v9"><sup><small>9</small></sup>  Ärge ägage, vennad, üksteise pärast, et teid hukka ei mõistetaks! Vaata, kohtumõistja seisab ukse ees! </p>
<p id="v10"><sup><small>10</small></sup>  Võtke, vennad, vaeva kannatamise ja pikameelse ootamise eeskujuks prohvetid, kes Issanda nimel on rääkinud. </p>
<p id="v11"><sup><small>11</small></sup>  Vaata, me kiidame õndsaks neid, kes on olnud püsivad kannatustes; Iiobi püsivusest te olete kuulnud ja näinud Issanda antud otsa, et Issand on väga halastav ja armuline. </p>
<p id="v12"><sup><small>12</small></sup>  Aga kõigepealt, mu vennad, ärge vanduge, ei taeva ega maa juures ega mingit muud vannet! Teie „jah” olgu „jah”, ja teie „ei” olgu „ei”, et te ei langeks kohtu alla! </p>
<h2> Palve jõud </h2>
<p id="v13"><sup><small>13</small></sup>  Kui kellelgi teie seast on vaeva, siis ta palvetagu; kui kellegi käsi hästi käib, siis ta laulgu kiituslaule. </p>
<p id="v14"><sup><small>14</small></sup>  Kui keegi teie seast on haige, siis ta kutsugu enese juurde koguduse vanemad ja need palvetagu tema kohal ja võidku teda õliga Issanda nimel. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Ja usupalve päästab tõbise, ja Issand teeb ta terveks; ja kui ta on pattu teinud, siis see antakse temale andeks. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Tunnistage üksteisele oma eksimused ja palvetage üksteise eest, et saaksite terveks; õige inimese vägev palve suudab palju. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Eelija oli samasugune nõder inimene nagu meiegi, ja ta palus kangesti, et ei sajaks vihma; ja kolm aastat ja kuus kuud ei sadanud vihma maa peale. </p>
<p id="v18"><sup><small>18</small></sup>  Ja tema palus jälle ja taevas andis vihma ja maa kandis oma vilja. </p>
<p id="v19"><sup><small>19</small></sup>  Vennad, kui keegi teie seast eksib ära tõest ja keegi pöörab tema tagasi, </p>
<p id="v20"><sup><small>20</small></sup>  siis teadke, et kes patuse pöörab tema eksiteelt, see päästab tema hinge ja katab kinni pattude hulga. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/James/4">
          <span class="mdi mdi-arrow-left-drop-circle"></span><span class="pl-2">Jaakobuse kiri - Peatükk 4</span>
        </a>
        </td>
        <td>
        <a href="/et/Bible/James/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:14 <i>Õliga määrimine</i>: <a href="/et/The_Urantia_Book/150#p0_2">Ur 150:0.2</a>. </li>
  <li id="fn2"><a href="#cite2">↑</a> 5:15-16 <i>Vaimu igatsused</i>: <a href="/et/The_Urantia_Book/168#p4_12">Ur 168:4.12</a>. </li>
  <li id="fn3"><a href="#cite3">↑</a> 5:16 <i>Õiglase inimese palve</i>: <a href="/et/The_Urantia_Book/89#p8_7">Ur 89:8.7</a>.  <i>Kui tunnistad patud, on need andeks antud</i>: <a href="/et/The_Urantia_Book/156#p2_7">Ur 156:2.7</a>. </li>
</ol>
</div>
