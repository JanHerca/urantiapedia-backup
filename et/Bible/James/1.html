<!--
title: Jaakobuse kiri - Peatükk 1
description: 
published: true
date: 2022-10-6T9:46:8Z
tags: bible, bible—james
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/James/Index">Indeks</a></td>
        <td><a href="/et/Bible/James/2">Jaakobuse kiri - Peatükk 2</a></td>
      </tr>
    </tbody>
  </table>
</figure>
<h2> Usust ja alandlikkusest </h2>
<p id="v1"><sup><small>1</small></sup>  Jakoobus, Jumala ja Issanda Jeesuse Kristuse sulane, saadab tervisi hajuvil asuvaile kaheteistkümnele suguharule. </p>
<p id="v2"><sup><small>2</small></sup>  Pidage lausa rõõmuks, mu vennad, kui te satute mitmesugustesse kiusatustesse, </p>
<p id="v3"><sup><small>3</small></sup>  ja teadke, et teie usu katsumine saadab kannatlikkust! </p>
<p id="v4"><sup><small>4</small></sup>  Ent kannatlikkus omagu täiuslikku tegu, et te oleksite täiuslikud ja laitmatud ega oleks teil mingit puudust. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Aga kui kellelgi teist on puudu tarkusest, see palugu Jumalalt, kes kõigile annab suisa ega tee etteheiteid, ja siis antakse temale. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Ent ta palugu usus, ilma kahtlemata; sest kes kahtleb, sarnaneks merelainele, mida tuul tõstab ning sinna ja tänna peksab. </p>
<p id="v7"><sup><small>7</small></sup>  Niisugune inimene ärgu ometi arvaku, et ta midagi saab Issandalt; </p>
<p id="v8"><sup><small>8</small></sup>  ta on kaksipidise meelega mees, ebakindel kõigil oma teedel. </p>
<p id="v9"><sup><small>9</small></sup>  Ent madal vend kiidelgu oma suurusest, </p>
<p id="v10"><sup><small>10</small></sup>  aga rikas oma madalusest, sest ta kaob nagu rohu õieke. </p>
<p id="v11"><sup><small>11</small></sup>  Sest päike tõusis palavaga ja kuivatas rohu ära, ja selle õieke varises maha ning tema näo ilu hävis. Nõnda närtsib ka rikas oma retkedel! </p>
<h2> Kiusatuse ärakannatamisest </h2>
<p id="v12"><sup><small>12</small></sup>  Õnnis see mees, kes ära kannatab kiusatuse; sest kui ta on läbi katsutud, saab ta elukrooni, mille Issand on tõotanud neile, kes teda armastavad. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Ärgu ükski kiusatuses olles öelgu: „Mind kiusab Jumal!” Sest Jumalat ei kiusata kurjaga ja tema ise ei kiusa kedagi. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Aga igaüht kiusatakse, kui tema enese himu teda veab ning ahvatleb; </p>
<p id="v15"><sup><small>15</small></sup>  pärast, kui himu on rasestunud, toob ta patu ilmale, aga kui patt on täiesti tehtud, sünnitab ta surma. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Ärge eksige, mu armsad vennad! </p>
<p id="v17"><sup><small>17</small></sup>  Kõik hea and ja kõik täiuslik annetus on ülalt ja tuleb valguse Isalt, kelle juures ei ole muutust ega varjutuste varju. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  Tema on meid oma tahtel sünnitanud tõe sõnaga, et oleksime tema loodute esmasündinute hulgast. </p>
<h2> Õige arusaamine usust </h2>
<p id="v19"><sup><small>19</small></sup>  Teie teate seda, mu armsad vennad. Olgu vaid iga inimene nobe kuulma, pikaline rääkima, pikaline vihale. </p>
<p id="v20"><sup><small>20</small></sup>  Sest mehe viha ei tekita õigust Jumala ees. <sup id="cite8"><a href="#fn8">[8]</a></sup></p>
<p id="v21"><sup><small>21</small></sup>  Sellepärast heitke ära kõik rüvedus ja viimnegi paha ning võtke tasase meelega vastu sõna, mis teisse istutati ja võib teie hinged päästa! </p>
<p id="v22"><sup><small>22</small></sup>  Aga olge sõna tegijad ja mitte ükspäinis kuuljad, iseendid pettes. <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Sest kui keegi on sõna kuulja ja mitte tegija, siis on ta mehe sarnane, kes vaatab oma ihulikku palet peeglis. </p>
<p id="v24"><sup><small>24</small></sup>  Ta vaatas ennast, läks minema ja unustas varsti, missugune ta oli. </p>
<p id="v25"><sup><small>25</small></sup>  Aga kes vabaduse täiusliku käsu sisse kummardades on vaadanud ja jääb selle juurde, ei ole unustav kuulja, vaid on teo tegija; see on õnnis oma tegemises. <sup id="cite10"><a href="#fn10">[10]</a></sup></p>
<p id="v26"><sup><small>26</small></sup>  Kui keegi arvab Jumalat teenivat ja ei talitse oma keelt, vaid petab oma südant, selle jumalateenistus on tühine. </p>
<p id="v27"><sup><small>27</small></sup>  Puhas ja laitmatu jumalateenistus Jumala ja Isa ees on see: vaestelaste ja lesknaiste eest hoolitseda nende viletsuses ja hoida ennast maailmast reostamatuna. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/James/Index">Indeks</a></td>
        <td><a href="/et/Bible/James/2">Jaakobuse kiri - Peatükk 2</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:4 <i>Ole sa täiuslik</i>: <a href="/et/The_Urantia_Book/140#p8_32">Ur 140:8.32</a>.  <i>Ole sa täiuslik</i>: <a href="/et/The_Urantia_Book/1#p0_6">Ur 1:0.6</a>.  <i>Ole täiuslik</i>: <a href="/et/The_Urantia_Book/99#p5_3">Ur 99:5.3</a>.  <i>Ole sa täiuslik</i>: <a href="/et/The_Urantia_Book/131#p2_6">Ur 131:2.6</a>.  <i>Ole sa täiuslik</i>: <a href="/et/The_Urantia_Book/7#p5_1">Ur 7:5.1</a>.  <i>Ole sa täiuslik</i>: <a href="/et/The_Urantia_Book/37#p5_3">Ur 37:5.3</a>.  <i>Ole sa täiuslik</i>: <a href="/et/The_Urantia_Book/140#p4_11">Ur 140:4.11</a>.  <i>Ole sa Täiuslik</i>: <a href="/et/The_Urantia_Book/7#p4_7">Ur 7:4.7</a>.  <i>Ole sa täiuslik</i>: <a href="/et/The_Urantia_Book/31#p3_6">Ur 31:3.6</a>.  <i>Vaimselt täiustades</i>: <a href="/et/The_Urantia_Book/181#p2_25">Ur 181:2.25</a>.  <i>Otsige täiuslikkust</i>: <a href="/et/The_Urantia_Book/143#p2_6">Ur 143:2.6</a>.  <i>Vaimselt täiuslikuks saamine</i>: <a href="/et/The_Urantia_Book/181#p1_2">Ur 181:1.2</a>.  <i>Ole sa täiuslik</i>: <a href="/et/The_Urantia_Book/140#p3_16">Ur 140:3.16</a>.  <i>Ole sa täiuslik</i>: <a href="/et/The_Urantia_Book/140#p10_1">Ur 140:10.1</a>.  <i>Ole sa täiuslik</i>: <a href="/et/The_Urantia_Book/161#p1_10">Ur 161:1.10</a>.  <i>Ole sa täiuslik</i>: <a href="/et/The_Urantia_Book/142#p7_13">Ur 142:7.13</a>.  <i>Ole sa täiuslik</i>: <a href="/et/The_Urantia_Book/137#p8_13">Ur 137:8.13</a>.  <i>Ole täiuslik</i>: <a href="/et/The_Urantia_Book/140#p5_15">Ur 140:5.15</a>.  <i>Ole sa täiuslik</i>: <a href="/et/The_Urantia_Book/40#p7_4">Ur 40:7.4</a>.  <i>Ole sa täiuslik</i>: <a href="/et/The_Urantia_Book/106#p2_6">Ur 106:2.6</a>.  <i>Ole sa täiuslik</i>: <a href="/et/The_Urantia_Book/26#p9_3">Ur 26:9.3</a>.  <i>Ole sa täiuslik</i>: <a href="/et/The_Urantia_Book/107#p0_3">Ur 107:0.3</a>.  <i>Ole sa täiuslik</i>: <a href="/et/The_Urantia_Book/1#p0_3">Ur 1:0.3</a>.  <i>Ole sa täiuslik, nagu mina olen</i>: <a href="/et/The_Urantia_Book/56#p0_1">Ur 56:0.1</a>.  <i>Ole sa täiuslik</i>: <a href="/et/The_Urantia_Book/26#p11_4">Ur 26:11.4</a>.  <i>Ole sa täiuslik</i>: <a href="/et/The_Urantia_Book/26#p4_5">Ur 26:4.5</a>.  <i>Täiuslikuks saamine</i>: <a href="/et/The_Urantia_Book/13#p2_8">Ur 13:2.8</a>. </li>
  <li id="fn2"><a href="#cite2">↑</a> 1:5 <i>Kui kellelgi on puudu tarkusest, küsige</i>: <a href="/et/The_Urantia_Book/28#p5_8">Ur 28:5.8</a>. </li>
  <li id="fn3"><a href="#cite3">↑</a> 1:12 <i>Igavese elu kroon</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn4"><a href="#cite4">↑</a> 1:13-14 <i>Sa tead paremini</i>: <a href="/et/The_Urantia_Book/156#p5_4">Ur 156:5.4</a>. </li>
  <li id="fn5"><a href="#cite5">↑</a> 1:15 <i>Patu palk on surm</i>: <a href="/et/The_Urantia_Book/46#p8_4">Ur 46:8.4</a>. </li>
  <li id="fn6"><a href="#cite6">↑</a> 1:17 <i>Heade kavatsuste isa</i>: <a href="/et/The_Urantia_Book/2#p1_2">Ur 2:1.2</a>.  <i>Valguse isa</i>: <a href="/et/The_Urantia_Book/162#p5_3">Ur 162:5.3</a>.  <i>Jumalas ei ole muutlikkust</i>: <a href="/et/The_Urantia_Book/12#p7_4">Ur 12:7.4</a>.  <i>Valguse isa</i>: <a href="/et/The_Urantia_Book/152#p3_2">Ur 152:3.2</a>.  <i>Pole muutlikkust, muutub</i>: <a href="/et/The_Urantia_Book/2#p2_1">Ur 2:2.1</a>.  <i>Valguse isa</i>: <a href="/et/The_Urantia_Book/2#p2_1">Ur 2:2.1</a>.  <i>Usk on Jumala kingitus</i>: <a href="/et/The_Urantia_Book/143#p2_7">Ur 143:2.7</a>.  <i>Valguse isa, pole muutlikkust</i>: <a href="/et/The_Urantia_Book/131#p10_4">Ur 131:10.4</a>.  <i>Iga hea ja täiuslik kingitus</i>: <a href="/et/The_Urantia_Book/2#p6_3">Ur 2:6.3</a>.  <i>Jumal ei muutu</i>: <a href="/et/The_Urantia_Book/4#p4_2">Ur 4:4.2</a>. </li>
  <li id="fn7"><a href="#cite7">↑</a> 1:17a <i>Valguse isa</i>: <a href="/et/The_Urantia_Book/1#p1_4">Ur 1:1.4</a>. </li>
  <li id="fn8"><a href="#cite8">↑</a> 1:20 <i>Viha, materiaalne ilming</i>: <a href="/et/The_Urantia_Book/149#p4_2">Ur 149:4.2</a>. </li>
  <li id="fn9"><a href="#cite9">↑</a> 1:22-25 <i>Jeesus õpetas positiivset tegutsemist</i>: <a href="/et/The_Urantia_Book/159#p5_8">Ur 159:5.8</a>. </li>
  <li id="fn10"><a href="#cite10">↑</a> 1:25 <i>Tõeline ja vale vabadus</i>: <a href="/et/The_Urantia_Book/54#p1_1">Ur 54:1.1</a>. </li>
</ol>
</div>
