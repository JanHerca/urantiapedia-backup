<!--
title: Peetruse Esimene kiri - Peatükk 2
description: 
published: true
date: 2023-11-8T20:21:2Z
tags: bible, bible—1 peter
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Peter/1">
          <span class="mdi mdi-arrow-left-drop-circle"></span><span class="pl-2">Peetruse Esimene kiri - Peatükk 1</span>
        </a>
        </td>
        <td>
        <a href="/et/Bible/1_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Peter/3">
          <span class="pr-2">Peetruse Esimene kiri - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Elav kivi ja püha rahvas </h2>
<p id="v1"><sup><small>1</small></sup>  Siis pange nüüd maha kõik kurjus ja kõik kavalus ja silmakirjatsus ja kadedus ja kõik keelekandmine </p>
<p id="v2"><sup><small>2</small></sup>  ning himustage otsekui vastsündinud lapsed vaimset täispiima, et te selle läbi võiksite kasvada õndsuseks, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  kui te olete maitsnud, et Issand on helde, tulles tema juurde </p>
<p id="v4"><sup><small>4</small></sup>  kui elava kivi juurde, mis küll inimeste poolt on põlatud, aga Jumala juures on ära valitud ja väga kallis, </p>
<p id="v5"><sup><small>5</small></sup>  ja teiegi ehituge üles kui elavad kivid vaimulikuks kojaks ja pühaks preesterkonnaks ohverdama vaimulikke ohvreid, mis on Jumalale meelepärased Jeesuse Kristuse kaudu. </p>
<p id="v6"><sup><small>6</small></sup>  Sellepärast ongi lugeda Kirjas: „Vaata, mina panen Siionisse valitud kalli nurgakivi, ja kes temasse usub, see ei satu häbisse!” </p>
<p id="v7"><sup><small>7</small></sup>  Teile nüüd, kes usute, on ta kallihinnaline; aga uskmatuile on ta „kivi, mille hooneehitajad põlgasid, kuid mis sai nurgakiviks”, </p>
<p id="v8"><sup><small>8</small></sup>  ja „komistuskiviks ja pahanduskaljuks”. Nemad „tõukavad tema vastu”, sest nad ei kuule sõna, ja selleks on need ka pandud. </p>
<p id="v9"><sup><small>9</small></sup>  Teie aga olete „valitud sugu, kuninglik preesterkond, püha rahvas, omandrahvas, et te kuulutaksite tema aulisi tegusid”, kes teid on kutsunud pimedusest oma imelise valguse juurde, <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  teie, kes muiste olite „mitterahvas”, aga nüüd olete Jumala rahvas; kes „ei olnud armu saanud”, aga nüüd olete armu saanud! </p>
<p id="v11"><sup><small>11</small></sup>  Armsad, ma manitsen teid kui „võõraid ja majalisi” hoiduda lihalikest himudest, mis sõdivad hinge vastu, </p>
<p id="v12"><sup><small>12</small></sup>  ja elada vooruslikku elu paganate keskel, et nad selles, mille pärast nad teist kui kurjategijaist paha räägivad, teie häid tegusid nähes annaksid Jumalale austust „katsumispäeval”! </p>
<h2> Ühiskondlikule korrale alistumisest </h2>
<p id="v13"><sup><small>13</small></sup>  Alistuge kõigele inimeste seatud korrale Issanda pärast, olgu kuningale kui ülemale valitsejale, <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  või pealikuile kui neile, keda tema on läkitanud kurjategijaile nuhtluseks, aga heategijaile kiituseks. </p>
<p id="v15"><sup><small>15</small></sup>  Sest nõnda on Jumala tahtmine, et teie, tehes head, tõkestaksite mõistmatute inimeste rumalust - <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  kui vabad ja mitte kui need, kellele vabadus on kurjuse katteks, vaid kui Jumala sulased. </p>
<p id="v17"><sup><small>17</small></sup>  Austage kõiki, armastage vendi, kartke Jumalat, austage kuningat! <sup id="cite5"><a href="#fn5">[5]</a></sup></p>
<h2> Alistumise ja teenimise mõttest </h2>
<p id="v18"><sup><small>18</small></sup>  Sulased, olge kõige kartusega allaheitlikud oma isandaile, mitte ainult headele ja leplikele, vaid ka tigedaile. </p>
<p id="v19"><sup><small>19</small></sup>  Sest see on arm, kui keegi südametunnistuse pärast Jumala ees talub viletsusi, kannatades süütult. </p>
<p id="v20"><sup><small>20</small></sup>  Sest mis kiitus see on, kui teid pekstakse patu pärast ning te jääte kannatlikuks? Aga kui te head tehes ja kurja kannatades püsite kannatlikena, siis on see arm Jumala juures. </p>
<p id="v21"><sup><small>21</small></sup>  Selleks te ju olete kutsutud, sest et Kristuski kannatas teie eest ja jättis teile eeskuju, et te käiksite tema jälgedes, <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  „kes ei teinud pattu ja kelle suust ei leitud pettust”, </p>
<p id="v23"><sup><small>23</small></sup>  kes ei sõimanud vastu, kui teda sõimati, kes ei ähvardanud, kui ta kannatas, vaid jättis selle hooleks, kes mõistab kohut õigesti, <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  kes meie patud ise kandis üles ristipuule oma ihus, et meie pattudele ära sureksime ja elaksime õigusele, kelle vermete tõttu te olete terveks saanud. </p>
<p id="v25"><sup><small>25</small></sup>  Sest te olite „nagu eksijad lambad”, aga nüüd te olete pöördunud oma hingede Karjase ja Hooldaja poole. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Peter/1">
          <span class="mdi mdi-arrow-left-drop-circle"></span><span class="pl-2">Peetruse Esimene kiri - Peatükk 1</span>
        </a>
        </td>
        <td>
        <a href="/et/Bible/1_Peter/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Peter/3">
          <span class="pr-2">Peetruse Esimene kiri - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:2 <i>Vaimse tõe piim</i>: <a href="/et/The_Urantia_Book/133#p4_2">Ur 133:4.2</a>.  <i>Ärge pikendage lapsepõlve</i>: <a href="/et/The_Urantia_Book/156#p2_6">Ur 156:2.6</a>.  <i>Aga kasvage vaimus</i>: <a href="/et/The_Urantia_Book/193#p2_2">Ur 193:2.2</a>. </li>
  <li id="fn2"><a href="#cite2">↑</a> 2:9 <i>Valitud põlvkond</i>: <a href="/et/The_Urantia_Book/52#p7_13">Ur 52:7.13</a>. </li>
  <li id="fn3"><a href="#cite3">↑</a> 2:13 <i>Jumal kui kõrgeim</i>: <a href="/et/The_Urantia_Book/0#p2_12">Ur 0:2.12</a>. </li>
  <li id="fn4"><a href="#cite4">↑</a> 2:15-16 <i>Tõeline ja vale vabadus</i>: <a href="/et/The_Urantia_Book/54#p1_1">Ur 54:1.1</a>. </li>
  <li id="fn5"><a href="#cite5">↑</a> 2:17 <i>Inimeste vennaskond</i>: <a href="/et/The_Urantia_Book/170#p2_20">Ur 170:2.20</a>. </li>
  <li id="fn6"><a href="#cite6">↑</a> 2:21-23 <i>Peetrus räägib Jeesuse elust</i>: <a href="/et/The_Urantia_Book/196#p2_1">Ur 196:2.1</a>. </li>
  <li id="fn7"><a href="#cite7">↑</a> 2:23-24 <i>Jeesuse enesevalitsus</i>: <a href="/et/The_Urantia_Book/143#p2_1">Ur 143:2.1</a>. </li>
</ol>
</div>
