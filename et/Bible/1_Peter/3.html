<!--
title: Peetruse Esimene kiri - Peatükk 3
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Peter/2">Peetruse Esimene kiri - Peatükk 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Peter/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Peter/4">Peetruse Esimene kiri - Peatükk 4</a></td>
      </tr>
    </tbody>
  </table>
</figure>
<h2> Manitsusi abielunaistele ja -meestele </h2>
<p id="v1"><sup><small>1</small></sup>  Samuti teie, naised, olge allaheitlikud oma meestele, et ka need, kes ei ole sõnakuulelikud sõnale, naiste eluviiside läbi võidetaks ilma sõnata usule, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  kui nad vaatavad, kuidas te elate jumalakartuses puhast elu. </p>
<p id="v3"><sup><small>3</small></sup>  Teie ehteks ärgu olgu välispidine juuste palmitsemine, kulla ümberriputamine ega toredate riietega riietumine, </p>
<p id="v4"><sup><small>4</small></sup>  vaid varjul olev südame inimene, tasase ja vaikse vaimu kadumatuses, mis on kallis Jumala ees. </p>
<p id="v5"><sup><small>5</small></sup>  Sest nõnda on ka ennevanasti pühad naised, kes lootsid Jumala peale, endid ehtinud ja olnud allaheitlikud oma meestele, </p>
<p id="v6"><sup><small>6</small></sup>  nõnda nagu Saara oli sõnakuulelik Aabrahamile ja „hüüdis teda isandaks”, ja tema lasteks te olete saanud, kui te teete head ega karda ühtki hirmutust. </p>
<p id="v7"><sup><small>7</small></sup>  Samuti teie, mehed, elage naisega targasti kui nõrgema astjaga ja osutage neile austust, sest nad on elu armuanni kaaspärijad nagu teiegi, et teie palved poleks tagajärjeta. </p>
<h2> Kristlikust ühiselust </h2>
<p id="v8"><sup><small>8</small></sup>  Aga viimaks, olge kõik üksmeelsed, kaastundlikud, vennaarmastajad, halastajad, alandlikud! <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Ärge tasuge kurja kurjaga ega sõimu sõimuga, vaid vastupidi, õnnistage, sest te teate, et olete kutsutud pärima õnnistust! <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Sest „kes armastab elu ja näha häid päevi, see hoidku oma keelt kurja eest ja oma huuli pettust rääkimast; </p>
<p id="v11"><sup><small>11</small></sup>  ta pöördugu ära kurjast ning tehku head; ta otsigu rahu ja nõudku seda taga. </p>
<p id="v12"><sup><small>12</small></sup>  Sest Issanda silmad on õigete poole ja tema kõrvad nende palvetamise poole; aga Issanda pale on pahategijate vastu!” <sup id="cite4"><a href="#fn4">[4]</a></sup></p>
<h2> Süütu kannatamine ja Kristuse eeskuju </h2>
<p id="v13"><sup><small>13</small></sup>  Ja kes peaks teile kurja tegema, kui te heategemises olete agarad? </p>
<p id="v14"><sup><small>14</small></sup>  Aga kuigi te kannataksite õiguse pärast, siis olete ometi õndsad. „Ärge kartke nende hirmutamist ja ärge kohkuge”, <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  vaid pühitsege Issandat Kristust oma südameis, olles alati valmis andma vastust igaühele, kes teilt nõuab seletust lootuse kohta, mis teis on. </p>
<p id="v16"><sup><small>16</small></sup>  Aga vastake tasaduse ja kartusega, ja teil olgu hea südametunnistus, et jääksid häbisse selles, mida teist paha räägivad need, kes teotavad teie head eluviisi Kristuses. </p>
<p id="v17"><sup><small>17</small></sup>  Sest parem on, kui nõnda on Jumala tahtmine, head tehes kannatada kui paha tehes. </p>
<p id="v18"><sup><small>18</small></sup>  On ju ka Kristus kord surnud pattude pärast, õige ülekohtuste eest, et ta meid juhiks Jumala juurde, kui ta küll surmati liha poolest, kuid elavaks tehti vaimu poolest, </p>
<p id="v19"><sup><small>19</small></sup>  kelles ta ka läks ära ja kuulutas vangis olevaile vaimudele, <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  kes muiste ei kuulanud sõna, kui Jumala pikk meel ootas Noa päevil, kui ehitati laeva, millel mõned üksikud, see on kaheksa hinge, päästeti läbi vee. </p>
<p id="v21"><sup><small>21</small></sup>  Sellele võrdluskujule vastavalt päästab teidki nüüd vesi ristimisena, mitte kui liha rüveduse kõrvaldamine, vaid kui hea südametunnistuse nõudmine Jumala ees Jeesuse Kristuse ülestõusmise kaudu, </p>
<p id="v22"><sup><small>22</small></sup>  kes on läinud taevasse ja on Jumala paremal käel ja kellele on alistatud inglid ja võimud ja väed. <sup id="cite7"><a href="#fn7">[7]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 3:1-6 <i>Pauluse seisukoht naiste suhtes</i>: <a href="/et/The_Urantia_Book/150#p1_3">Ur 150:1.3</a>. </li>
  <li id="fn2"><a href="#cite2">↑</a> 3:8 <i>Sugulasvaimud</i>: <a href="/et/The_Urantia_Book/16#p6_3">Ur 16:6.3</a>. </li>
  <li id="fn3"><a href="#cite3">↑</a> 3:9-12 <i>Paha kurja eest kurja eest tasumise mõttetus</i>: <a href="/et/The_Urantia_Book/140#p8_7">Ur 140:8.7</a>. </li>
  <li id="fn4"><a href="#cite4">↑</a> 3:12 <i>Issanda silmad üle õiglase</i>: <a href="/et/The_Urantia_Book/8#p4_8">Ur 8:4.8</a>.  <i>Issanda silmad on üle õiglase</i>: <a href="/et/The_Urantia_Book/4#p1_4">Ur 4:1.4</a>.  <i># 2 Issanda silmad igas kohas</i>: <a href="/et/The_Urantia_Book/3#p3_1">Ur 3:3.1</a>.  <i>Jumalikud kõrvad alati avatud</i>: <a href="/et/The_Urantia_Book/8#p4_8">Ur 8:4.8</a>. </li>
  <li id="fn5"><a href="#cite5">↑</a> 3:14 <i>Ärge kartke ihutapjaid</i>: <a href="/et/The_Urantia_Book/165#p3_3">Ur 165:3.3</a>. </li>
  <li id="fn6"><a href="#cite6">↑</a> 3:19-20 <i>Mässu praegune seisund</i>: <a href="/et/The_Urantia_Book/53#p9_1">Ur 53:9.1</a>. </li>
  <li id="fn7"><a href="#cite7">↑</a> 3:22 <i>Isa parem käsi</i>: <a href="/et/The_Urantia_Book/5#p2_2">Ur 5:2.2</a>.  <i>Jumala parem käsi</i>: <a href="/et/The_Urantia_Book/13#p2_7">Ur 13:2.7</a>.  <i>Jumala parem käsi</i>: <a href="/et/The_Urantia_Book/21#p4_4">Ur 21:4.4</a>.  <i>Jumala parem käsi</i>: <a href="/et/The_Urantia_Book/38#p0_1">Ur 38:0.1</a>.  <i>Miikaeli praegune seisund</i>: <a href="/et/The_Urantia_Book/119#p8_1">Ur 119:8.1</a>. </li>
</ol>
</div>
