<!--
title: Pauluse kiri galaatlastele - Peatükk 1
description: 
published: true
date: 2022-10-6T9:46:8Z
tags: bible, bible—galatians
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Galatians/Index">Indeks</a></td>
        <td><a href="/et/Bible/Galatians/2">Pauluse kiri galaatlastele - Peatükk 2</a></td>
      </tr>
    </tbody>
  </table>
</figure>
<h2> Tervitus </h2>
<p id="v1"><sup><small>1</small></sup>  Paulus, apostel, mitte inimeste poolt valitud ega ühegi inimese kaudu, vaid Jeesuse Kristuse ja Jumala Isa läbi, kes tema on surnuist üles äratanud, </p>
<p id="v2"><sup><small>2</small></sup>  ja kõik vennad, kes on minu juures, Galaatia kogudustele: </p>
<p id="v3"><sup><small>3</small></sup>  Armu teile ja rahu Jumalalt, meie Isalt, ja Issandalt Jeesuselt Kristuselt, </p>
<p id="v4"><sup><small>4</small></sup>  kes enese andis meie pattude eest, et ta meid viiks välja praegusest kurjast ajastust Jumala ja meie Isa tahte järgi, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  kellele olgu austus ajastute ajastuteni! Aamen. </p>
<h2> Apostel on pettunud galaatlastes </h2>
<p id="v6"><sup><small>6</small></sup>  Ma panen imeks, et te Kristusest, kes teid on armus kutsunud, nii ruttu ära pöördute teistsuguse evangeeliumi juurde, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  mis ei olegi teine evangeelium; on vaid mõningaid, kes teid segavad ja tahavad Kristuse evangeeliumi pöörata teiseks. </p>
<p id="v8"><sup><small>8</small></sup>  Aga kui me ise, või isegi mõni ingel taevast, peaks teile kuulutama evangeeliumi peale selle, mida meie teile oleme kuulutanud - ta olgu neetud! </p>
<p id="v9"><sup><small>9</small></sup>  Nagu me ennegi oleme öelnud, nõnda ütlen mina ka nüüd jälle: kui keegi teile kuulutab evangeeliumi peale selle, mis te olete saanud, siis ta olgu neetud! </p>
<p id="v10"><sup><small>10</small></sup>  Kas ma nüüd püüan inimeste või Jumala heakskiitmist? Või püüan ma olla inimestele meelepärane? Sest kui ma veel tahaksin olla inimestele meelepärane, siis ma ei oleks Kristuse sulane! </p>
<h2> Pauluse evangeelium on Kristuselt </h2>
<p id="v11"><sup><small>11</small></sup>  Sest ma annan teile teada, vennad, et evangeelium, mida mina olen kuulutanud, ei ole inimestelt. </p>
<p id="v12"><sup><small>12</small></sup>  Sest ma pole seda saanud ega õppinud inimestelt, vaid Jeesuse Kristuse ilmutuse kaudu. </p>
<p id="v13"><sup><small>13</small></sup>  Sest te olete kuulnud minu endisest elust juudi õpetuses, et ma üliväga taga kiusasin Jumala kogudust ja hävitasin seda, </p>
<p id="v14"><sup><small>14</small></sup>  ja et ma juudi õpetuses ette jõudsin mitmest samaealisest oma hõimus, olles palju innukam harrastama oma esiisade pärimusi. </p>
<p id="v15"><sup><small>15</small></sup>  Aga kui oli sellele meelepärane, kes mind mu ema ihust valis ja oma armu läbi kutsus, </p>
<p id="v16"><sup><small>16</small></sup>  ilmutada minus oma Poega, et ma kuulutaksin teda paganate seas, siis ma ei hakanud kohe nõu pidama liha ja verega </p>
<p id="v17"><sup><small>17</small></sup>  ega läinud ka Jeruusalemma nende juurde, kes enne mind olid apostlid, vaid ma läksin Araabiasse ja tulin jälle tagasi Damaskusesse. </p>
<p id="v18"><sup><small>18</small></sup>  Hiljemini alles, kolme aasta pärast, ma läksin Jeruusalemma tegema tutvust Keefasega ja jäin tema juurde viieteistkümneks päevaks. </p>
<p id="v19"><sup><small>19</small></sup>  Kedagi muud apostlitest ma ei näinud kui vaid Jakoobust, Issanda venda. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Ja mida ma teile kirjutan, vaata, ma kinnitan Jumala ees, et ma ei valeta! </p>
<p id="v21"><sup><small>21</small></sup>  Pärast ma tulin Süüria ja Kiliikia maakohtadesse. </p>
<p id="v22"><sup><small>22</small></sup>  Aga ma olin näo poolest tundmatu Judea kogudustele, kes on Kristuses. </p>
<p id="v23"><sup><small>23</small></sup>  Nad olid ainult kuulnud, et see, kes meid enne taga kiusas, nüüd jutlustab seda usku, mida ta enne hävitas. </p>
<p id="v24"><sup><small>24</small></sup>  Ja nad andsid Jumalale austust minu pärast. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Galatians/Index">Indeks</a></td>
        <td><a href="/et/Bible/Galatians/2">Pauluse kiri galaatlastele - Peatükk 2</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:4 <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>.  <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>.  <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>.  <i>Vabastus kurjusest</i>: <a href="/et/The_Urantia_Book/121#p5_11">Ur 121:5.11</a>. </li>
  <li id="fn2"><a href="#cite2">↑</a> 1:6-9 <i>Pühakiri ei ole eksimatu (Contra)</i>: <a href="/et/The_Urantia_Book/159#p4_6">Ur 159:4.6</a>. </li>
  <li id="fn3"><a href="#cite3">↑</a> 1:19 <i>Jeesuse vend Jaakobus</i>: <a href="/et/The_Urantia_Book/123#p1_5">Ur 123:1.5</a>. </li>
</ol>
</div>
