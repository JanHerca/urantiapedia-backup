<!--
title: Hesekiel - Peatükk 9
description: 
published: true
date: 2022-10-6T9:46:8Z
tags: bible, bible—ezekiel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezekiel/8">Hesekiel - Peatükk 8</a></td>
        <td><a href="/et/Bible/Ezekiel/Index">Indeks</a></td>
        <td><a href="/et/Bible/Ezekiel/10">Hesekiel - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis ta hüüdis mu kuuldes valju häälega, öeldes: „Tulge siia, linna nuhtlejad, ja igaühel olgu käes hävitusriist!” </p>
<p id="v2"><sup><small>2</small></sup>  Ja vaata, kuus meest tuli Ülavärava poolt, mis on põhja poole, ja igaühel oli käes oma purustusriist; aga nende seas oli mees, linased riided seljas ja kirjutustarbed puusal; ja nad tulid ning asusid vaskaltari kõrvale. </p>
<p id="v3"><sup><small>3</small></sup>  Ja Iisraeli Jumala auhiilgus tõusis keerubi pealt, mille peal ta oli, koja lävele ja hüüdis linaste riietega meest, kellel olid kirjutustarbed puusal. </p>
<p id="v4"><sup><small>4</small></sup>  Ja Issand ütles temale: „Mine läbi linna, läbi Jeruusalemma, ja tee märk nende laubale, kes ohkavad ja ägavad jäleduste pärast, mida selles linnas tehakse!” </p>
<p id="v5"><sup><small>5</small></sup>  Ja neile teistele ütles ta minu kuuldes: „Minge tema järel läbi linna ja lööge! Teie silm ärgu kurvastagu ja ärge andke armu! </p>
<p id="v6"><sup><small>6</small></sup>  Tapke sootuks vanad, noored mehed ja neitsid, lapsed ja naised, aga ärge puudutage ühtegi, kellel on märk küljes! Ja alustage minu pühamust!” Ja nad alustasid meestest, vanemaist, kes olid koja ees. </p>
<p id="v7"><sup><small>7</small></sup>  Ja ta ütles neile: „Rüvetage koda ja täitke õued mahalöödutega! Minge!” Ja nad läksid välja ning alustasid linnas tapatööd. </p>
<p id="v8"><sup><small>8</small></sup>  Aga kui nad olid maha löömas ja mina olin üksi jäänud, siis ma langesin silmili maha ja kisendasin ning ütlesin: „Oh Issand Jumal! Kas sa tahad hävitada kogu Iisraeli jäägi, et sa valad oma tulise viha Jeruusalemma peale?” </p>
<p id="v9"><sup><small>9</small></sup>  Siis ta ütles mulle: „Iisraeli ja Juuda soo süü on väga suur; maa on täis veresüüd ja linn on täis õiguseväänamist, sest nad ütlevad: Issand on maa maha jätnud, Issand ei näe! </p>
<p id="v10"><sup><small>10</small></sup>  Sellepärast minugi silm ei kurvasta ja ma ei anna armu. Ma panen nende eluviisid neile pea peale.” </p>
<p id="v11"><sup><small>11</small></sup>  Ja vaata, linaste riietega mees, kellel olid kirjutustarbed puusal, tõi sõna, öeldes: „Ma tegin, nagu sa mind käskisid.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezekiel/8">Hesekiel - Peatükk 8</a></td>
        <td><a href="/et/Bible/Ezekiel/Index">Indeks</a></td>
        <td><a href="/et/Bible/Ezekiel/10">Hesekiel - Peatükk 10</a></td>
      </tr>
    </tbody>
  </table>
</figure>
