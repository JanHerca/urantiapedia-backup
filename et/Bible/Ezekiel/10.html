<!--
title: Hesekiel - Peatükk 10
description: 
published: true
date: 2023-11-8T20:21:2Z
tags: bible, bible—ezekiel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ezekiel/9">
          <span class="mdi mdi-arrow-left-drop-circle"></span><span class="pl-2">Hesekiel - Peatükk 9</span>
        </a>
        </td>
        <td>
        <a href="/et/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezekiel/11">
          <span class="pr-2">Hesekiel - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis ma vaatasin, ja ennäe, taevalaotuses, mis oli keerubite pea kohal, olid nagu safiirikivid; midagi, mis paistis aujärjena, nähti nende kohal. </p>
<p id="v2"><sup><small>2</small></sup>  Ja ta rääkis mehega, kellel olid linased riided seljas, ja ütles: „Mine rataste vahele, mis on iga keerubi all, ja täida pihud tuliste sütega keerubite vahelt ning pillu need linna peale!” Ja mees läks sisse minu nähes. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Keerubid seisid kojas paremal pool, kui mees läks, ja pilv täitis sisemise õue. </p>
<p id="v4"><sup><small>4</small></sup>  Siis tõusis Issanda auhiilgus keerubi kohalt koja lävele, koda täitus pilvest ja õu täitus Issanda auhiilguse särast. </p>
<p id="v5"><sup><small>5</small></sup>  Ja keerubite tiibade kahinat kuuldus kuni välimise õueni nagu Kõigeväelise Jumala häält, kui ta kõneleb. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Ja kui ta käskis meest, kellel olid linased riided seljas, öeldes: „Võta tuld rataste vahelt, keerubite vahelt!”, siis läks see ja asetus ratta kõrvale. </p>
<p id="v7"><sup><small>7</small></sup>  Ja üks keerub pistis oma käe keerubite vahelt tule juurde, mis oli keerubite vahel, ja võttis seda ning andis linasesse riietatu pihkudesse; ja see võttis ning läks välja. </p>
<p id="v8"><sup><small>8</small></sup>  Keerubitel paistis tiibade all olevat otsekui inimese käsi. </p>
<p id="v9"><sup><small>9</small></sup>  Ja ma vaatasin, ja ennäe, keerubite kõrval oli neli ratast, iga keerubi kõrval oli ratas, ja rattad olid välimuselt nagu krüsoliidikivid. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Ja neil neljal oli ühesugune välimus, otsekui oleks ratas olnud ratta sees. </p>
<p id="v11"><sup><small>11</small></sup>  Kui nad liikusid, siis nad said minna iga nelja külje suunas, käigul pöördumata; sest sinna, kuhu oli pööratud esikülg, läksid nad selle järel; käigul nad ei pöördunud. </p>
<p id="v12"><sup><small>12</small></sup>  Ja kogu nende keha, seljad, käed, tiivad ja rattad olid ümberringi täis silmi; sel nelikul olid rattad </p>
<p id="v13"><sup><small>13</small></sup>  ja rattaid nimetati, nagu ma kuulsin, „ratastikuks”. </p>
<p id="v14"><sup><small>14</small></sup>  Ja igaühel oli neli nägu: üks oli keerubi nägu, teine inimese nägu, kolmas lõvi nägu ja neljas kotka nägu. </p>
<p id="v15"><sup><small>15</small></sup>  Ja keerubid tõusid üles, need olid samad olevused, keda ma olin näinud Kebari jõe ääres. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Ja kui keerubid liikusid, siis liikusid rattad nende kõrval; ja kui keerubid tõstsid tiibu, et maa pealt üles tõusta, siis ei pöördunud ka rattad ära nende kõrvalt. </p>
<p id="v17"><sup><small>17</small></sup>  Kui ühed seisid, siis seisid ka teised, ja kui ühed tõusid üles, siis tõusid teised koos nendega, sest nende sees oli olevuse vaim. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Siis Issanda auhiilgus läks ära koja lävelt ja seisis keerubite kohal. </p>
<p id="v19"><sup><small>19</small></sup>  Ja minnes tõstsid keerubid oma tiibu ning tõusid maast üles mu silme all, ja nende rattad samuti nagu nad isegi; nad jäid seisma Issanda koja idapoolse värava suus ja Iisraeli Jumala auhiilgus oli ülal nende kohal. </p>
<p id="v20"><sup><small>20</small></sup>  Need olid needsamad olevused, keda ma olin näinud Iisraeli Jumala all Kebari jõe ääres; ja ma mõistsin, et need olid keerubid. </p>
<p id="v21"><sup><small>21</small></sup>  Igaühel oli neli nägu ja igaühel oli neli tiiba, ja neil olid otsekui inimese käed tiibade all. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Ja nende nägude kuju: need olid näod, mida ma olin näinud Kebari jõe ääres, nende välimus ja need ise; igaüks läks edasi omaette. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ezekiel/9">
          <span class="mdi mdi-arrow-left-drop-circle"></span><span class="pl-2">Hesekiel - Peatükk 9</span>
        </a>
        </td>
        <td>
        <a href="/et/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezekiel/11">
          <span class="pr-2">Hesekiel - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 10:2,9 <i>Valgusest ümbritsetud</i>: <a href="/et/The_Urantia_Book/39#p5_14">Ur 39:5.14</a>. </li>
  <li id="fn2"><a href="#cite2">↑</a> 10:5 <i>Ingli tiivad</i>: <a href="/et/The_Urantia_Book/39#p5_12">Ur 39:5.12</a>. </li>
  <li id="fn3"><a href="#cite3">↑</a> 10:9-10 <i>Universumi pöörded</i>: <a href="/et/The_Urantia_Book/15#p3_7">Ur 15:3.7</a>. </li>
  <li id="fn4"><a href="#cite4">↑</a> 10:15-19 <i>Lahkumine</i>: <a href="/et/The_Urantia_Book/39#p5_14">Ur 39:5.14</a>. </li>
  <li id="fn5"><a href="#cite5">↑</a> 10:17 <i>Laadimistransport</i>: <a href="/et/The_Urantia_Book/39#p5_13">Ur 39:5.13</a>. </li>
  <li id="fn6"><a href="#cite6">↑</a> 10:21 <i>Hõõrdekilbid</i>: <a href="/et/The_Urantia_Book/39#p5_12">Ur 39:5.12</a>. </li>
</ol>
</div>
