<!--
title: Hesekiel - Peatükk 4
description: 
published: true
date: 2023-11-8T20:21:2Z
tags: bible, bible—ezekiel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ezekiel/3">
          <span class="mdi mdi-arrow-left-drop-circle"></span><span class="pl-2">Hesekiel - Peatükk 3</span>
        </a>
        </td>
        <td>
        <a href="/et/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezekiel/5">
          <span class="pr-2">Hesekiel - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja sina, inimesepoeg, võta enesele telliskivi, pane see enese ette ja uurenda sellesse linn - Jeruusalemm! </p>
<p id="v2"><sup><small>2</small></sup>  Pane see piiramisseisukorda, ehita selle vastu piiramisseadmed, kuhja piiramisvall, aseta sõjaleerid ja paiguta müüripurustajad ümberringi! </p>
<p id="v3"><sup><small>3</small></sup>  Võta siis enesele raudpann ja pane see raudmüüriks enese ja linna vahele ning pööra oma pale kindlalt selle poole, nõnda et see oleks piiratav ja sina selle piiraja; see olgu Iisraeli soole märgiks! </p>
<p id="v4"><sup><small>4</small></sup>  Ja sina heida magama oma vasaku külje peale ja võta enda peale Iisraeli soo süü: niipalju päevi kui sa magad selle külje peal, kannad sa nende süüd! </p>
<p id="v5"><sup><small>5</small></sup>  Ja mina määran sulle selleks päevade arvuks nende süüaastad: kolmsada üheksakümmend päeva pead sa kandma Iisraeli soo süüd! </p>
<p id="v6"><sup><small>6</small></sup>  Ja kui sa need oled lõpetanud, siis teisel korral pead sa magama parema külje peal ja kandma Juuda soo süüd nelikümmend päeva; ma olen sulle määranud iga aasta kohta ühe päeva. </p>
<p id="v7"><sup><small>7</small></sup>  Ja pööra oma pale ja paljastatud käsivars ümberpiiratud Jeruusalemma poole ja ennusta sellele! </p>
<p id="v8"><sup><small>8</small></sup>  Ja vaata, ma panen su peale köied, et sa ei saaks pöörduda ühelt küljelt teisele, kuni sa oma piiramispäevad oled lõpetanud. </p>
<p id="v9"><sup><small>9</small></sup>  Võta nüüd enesele nisu, otri, ube, läätsi, hirssi ja okasnisu, pane need ühte astjasse ja tee neist enesele leiba, niipalju päevi kui sa magad oma külje peal: kolmsada üheksakümmend päeva pead sa seda sööma! </p>
<p id="v10"><sup><small>10</small></sup>  Ja su roog, mida sa päevas sööd, vaagigu kakskümmend seeklit; seda pead sa sööma aeg-ajalt. </p>
<p id="v11"><sup><small>11</small></sup>  Ja vett pead sa jooma mõõdu järgi: pool toopi; seda pead sa jooma aeg-ajalt. </p>
<p id="v12"><sup><small>12</small></sup>  Sa pead seda sööma nagu odrakooki ja küpsetama inimeste silme ees nende rooja peal.” </p>
<p id="v13"><sup><small>13</small></sup>  Ja Issand ütles: „Nõnda peavad Iisraeli lapsed sööma oma roojast leiba paganate keskel, kuhu ma nad pillutan.” </p>
<p id="v14"><sup><small>14</small></sup>  Aga mina ütlesin: „Oh Issand Jumal! Vaata, mu hing ei ole iialgi saanud roojaseks; oma noorusest tänini ei ole ma söönud raibet ega mahamurtut, ja mu suhu ei ole saanud roiskunud liha.” </p>
<p id="v15"><sup><small>15</small></sup>  Siis ta ütles mulle: „Vaata, ma luban sulle inimrooja asemel veisesõnnikut; valmista siis oma leiba selle peal!” </p>
<p id="v16"><sup><small>16</small></sup>  Ja ta ütles mulle: „Inimesepoeg, vaata, ma murran katki leivatoe Jeruusalemmas; siis nad saavad leiba süüa kaalu järgi ja murega ning vett juua mõõdu järgi ja hirmuga, </p>
<p id="v17"><sup><small>17</small></sup>  sellepärast et neil on puudus leivast ja veest - et nad hakkaksid üheskoos lõdisema ja kõduneksid oma süütegude sees. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ezekiel/3">
          <span class="mdi mdi-arrow-left-drop-circle"></span><span class="pl-2">Hesekiel - Peatükk 3</span>
        </a>
        </td>
        <td>
        <a href="/et/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezekiel/5">
          <span class="pr-2">Hesekiel - Peatükk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
