<!--
title: Hesekiel - Peatükk 12
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezekiel/11">Hesekiel - Peatükk 11</a></td>
        <td><a href="/et/Bible/Ezekiel/Index">Indeks</a></td>
        <td><a href="/et/Bible/Ezekiel/13">Hesekiel - Peatükk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja mulle tuli Issanda sõna; ta ütles: </p>
<p id="v2"><sup><small>2</small></sup>  „Inimesepoeg, sa elad vastupanija soo hulgas, kellel on silmad nägemiseks, aga nad ei näe, kõrvad kuulmiseks, aga nad ei kuule, sest see on vastupanija sugu. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Aga sina, inimesepoeg, valmista enesele teekonnavarustus ja mine teele päevaajal nende nähes; mine nende nähes oma asupaigast teise paika; vahest nad märkavad, kuigi nad on vastupanija sugu! </p>
<p id="v4"><sup><small>4</small></sup>  Vii välja päeva ajal nende nähes oma asjad, nagu teekonnavarustus; ise aga mine õhtul välja nende nähes, nagu vangiminejad lähevad! </p>
<p id="v5"><sup><small>5</small></sup>  Murra nende nähes müürist läbi ja vii asjad sealtkaudu välja! </p>
<p id="v6"><sup><small>6</small></sup>  Tõsta need nende nähes õlale, vii pimedas välja; kata nägu, et sa ei näeks maad, sest ma olen pannud sind endeks Iisraeli soole!” </p>
<p id="v7"><sup><small>7</small></sup>  Ja ma tegin, nagu mind kästi: ma viisin päeval välja asjad, nagu teekonnavarustuse; õhtul aga murdsin ma oma käega müürist läbi, pimeduses viisin need välja, tõstsin nende nähes õlale. </p>
<p id="v8"><sup><small>8</small></sup>  Aga hommikul tuli mulle Issanda sõna; ta ütles: </p>
<p id="v9"><sup><small>9</small></sup>  „Inimesepoeg, kas pole Iisraeli sugu, see vastupanija sugu, sinult küsinud: „Mis sa teed?” </p>
<p id="v10"><sup><small>10</small></sup>  Vasta neile: Nõnda ütleb Issand Jumal: See on ennustus Jeruusalemma vürsti ja kogu Iisraeli soo kohta, kes teie keskel on. </p>
<p id="v11"><sup><small>11</small></sup>  Ütle: Mina olen teile endeks. Nõnda nagu mina tegin, nõnda tehakse nendega - nad lähevad vangiteekonnale. </p>
<p id="v12"><sup><small>12</small></sup>  Ja vürst, kes on nende keskel, peab pimedas kandami õlale tõstma ja välja minema - müürist murtakse läbi, et asju sealtkaudu välja viia -; ta peab katma oma näo, et ta ei näeks oma silmaga maad. </p>
<p id="v13"><sup><small>13</small></sup>  Mina laotan oma võrgu tema peale ja ta püütakse mu püünisesse; ma viin ta Paabelisse, kaldealaste maale, aga ta ei saa seda näha ja seal ta sureb. </p>
<p id="v14"><sup><small>14</small></sup>  Ja kõik, kes ümberkaudu on temale abiks, ja kõik ta väesalgad hajutan ma kõigi tuulte poole ja tõmban mõõga nende taga. </p>
<p id="v15"><sup><small>15</small></sup>  Ja nad saavad tunda, et mina olen Issand, kui ma neid olen pillutanud paganate sekka ja puistanud mööda maid. </p>
<p id="v16"><sup><small>16</small></sup>  Aga ma jätan neist pisut inimesi mõõga, nälja ja katku käest alles, et nad jutustaksid paganate seas, kuhu nad tulevad, kõigist oma häbitegudest; ja nad saavad tunda, et mina olen Issand.” </p>
<p id="v17"><sup><small>17</small></sup>  Ja mulle tuli Issanda sõna; ta ütles: </p>
<p id="v18"><sup><small>18</small></sup>  „Inimesepoeg, söö oma leiba vabisedes ja joo oma vett värisedes ja murega </p>
<p id="v19"><sup><small>19</small></sup>  ning ütle maa rahvale: Nõnda ütleb Issand Jumal Jeruusalemma elanike kohta Iisraeli maal: Nad peavad sööma oma leiba murega ja jooma oma vett suure hirmuga, sellepärast et nende maa laastatakse kõigest, mis seal on, kõigi seal elavate vägivalla pärast. </p>
<p id="v20"><sup><small>20</small></sup>  Asustatud linnad muutuvad varemeiks ja maa jääb lagedaks; ja te saate tunda, et mina olen Issand.” </p>
<p id="v21"><sup><small>21</small></sup>  Ja mulle tuli Issanda sõna; ta ütles: </p>
<p id="v22"><sup><small>22</small></sup>  „Inimesepoeg, mis kõneviis see teil on Iisraeli maal, et te ütlete: „Aeg venib pikale ja kõik nägemused lähevad tühja”? </p>
<p id="v23"><sup><small>23</small></sup>  Seepärast ütle neile: Nõnda ütleb Issand Jumal: Ma lõpetan selle kõneviisi ja nõnda ei kõnelda enam Iisraelis. Ja ütle neile: Ligidal on aeg ja kõigi nägemuste täitumine. </p>
<p id="v24"><sup><small>24</small></sup>  Sest edaspidi ei ole enam ühtegi valenägemust ega kahtlast ennustust Iisraeli soo keskel. </p>
<p id="v25"><sup><small>25</small></sup>  Sest mina, Issand, räägin: See sõna, mis ma ütlen, läheb täide ega viibi enam; sest teie päevil, sa vastupanija sugu, ütlen ma sõna ja viin selle täide, ütleb Issand Jumal.” </p>
<p id="v26"><sup><small>26</small></sup>  Ja mulle tuli Issanda sõna; ta ütles: </p>
<p id="v27"><sup><small>27</small></sup>  „Inimesepoeg, vaata, Iisraeli sugu ütleb: „Nägemus, mida see näeb, täitub ehk hulga aja pärast, ja ta kuulutab prohvetlikult kaugetest aegadest.” </p>
<p id="v28"><sup><small>28</small></sup>  Seepärast ütle neile: Nõnda ütleb Issand Jumal: Ei viibi enam ükski mu sõna. sõna, mis ma ütlen, läheb täide, ütleb Issand Jumal.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezekiel/11">Hesekiel - Peatükk 11</a></td>
        <td><a href="/et/Bible/Ezekiel/Index">Indeks</a></td>
        <td><a href="/et/Bible/Ezekiel/13">Hesekiel - Peatükk 13</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:2 <i>Silmad ei näe, kõrvad ei kuule</i>: <a href="/et/The_Urantia_Book/157#p2_2">Ur 157:2.2</a>. </li>
</ol>
</div>
