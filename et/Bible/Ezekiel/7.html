<!--
title: Hesekiel - Peatükk 7
description: 
published: true
date: 2022-10-6T9:46:8Z
tags: bible, bible—ezekiel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezekiel/6">Hesekiel - Peatükk 6</a></td>
        <td><a href="/et/Bible/Ezekiel/Index">Indeks</a></td>
        <td><a href="/et/Bible/Ezekiel/8">Hesekiel - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja mulle tuli Issanda sõna; ta ütles: </p>
<p id="v2"><sup><small>2</small></sup>  „Ja sina, inimesepoeg, nõnda ütleb Issand Jumal Iisraeli maale: Lõpp! Üle nelja maapiiri tuleb lõpp! </p>
<p id="v3"><sup><small>3</small></sup>  Nüüd tuleb sulle lõpp, sest ma läkitan oma viha su peale ning mõistan kohut su üle su eluviiside kohaselt ja panen su peale kõik su jäledused! </p>
<p id="v4"><sup><small>4</small></sup>  Mu silm ei kurvasta sinu pärast ja ma ei anna armu, vaid panen su eluviisid su peale ja su jäledused tulevad su keskele; ja te saate tunda, et mina olen Issand. </p>
<p id="v5"><sup><small>5</small></sup>  Nõnda ütleb Issand Jumal: Õnnetus! Üksnes õnnetus! Vaata, see tuleb! </p>
<p id="v6"><sup><small>6</small></sup>  Lõpp tuleb, tuleb lõpp! See saabub sulle! Vaata, see tuleb! </p>
<p id="v7"><sup><small>7</small></sup>  Järg tuleb sinu kätte, maa elanik! Aeg tuleb, päev on ligidal: jahmatuseks, aga mitte rõõmuhõikeiks mägedel. </p>
<p id="v8"><sup><small>8</small></sup>  Nüüd varsti ma valan su peale oma tulise viha ja lasen sul tunda oma viha; ma mõistan kohut su üle su eluviiside kohaselt ja panen su peale kõik su jäledused. </p>
<p id="v9"><sup><small>9</small></sup>  Mu silm ei kurvasta ja ma ei anna armu; su eluviiside kohaselt tasun ma sulle ja su jäledused tulevad su keskele; ja te saate tunda, et mina, Issand, olen see, kes teid lööb. </p>
<p id="v10"><sup><small>10</small></sup>  Vaata, päev! Vaata, see tuleb! Järg on tulnud, väärus õitseb, ülbus lokkab! </p>
<p id="v11"><sup><small>11</small></sup>  Vägivald tõuseb õeluse vitsaks; neist ei jää midagi üle, ei nende rikkusest ega nende kärast ega nende ilust. </p>
<p id="v12"><sup><small>12</small></sup>  Aeg tuleb, päev ligineb! Ostja ärgu rõõmustagu ja müüja ärgu kurvastagu, sest tuline viha tuleb kogu selle rahvahulga peale! </p>
<p id="v13"><sup><small>13</small></sup>  Jah, müüja ei pääse tagasi müüdu juurde, kui nad ongi veel elus elavate keskel; sest nägemus kogu selle rahvahulga kohta ei pöördu ära ja oma patusse jäädes ei säilita ükski oma elu. </p>
<p id="v14"><sup><small>14</small></sup>  Puhutakse küll sarve ja seatakse kõik valmis, aga ükski ei lähe sõtta, sest mu tuline viha on kogu selle rahvahulga vastu. </p>
<p id="v15"><sup><small>15</small></sup>  Väljas on mõõk ning sees on katk ja nälg; kes on väljal, see sureb mõõga läbi, ja kes on linnas, selle sööb nälg ja katk. </p>
<p id="v16"><sup><small>16</small></sup>  Ja kui neist mõned pääsevad, siis on need mägedel otsekui kudrutavad kuristike tuvid, igaüks nutab oma süü pärast. </p>
<p id="v17"><sup><small>17</small></sup>  Kõik käed lõtvuvad ja kõik põlved muutuvad nõrgaks. </p>
<p id="v18"><sup><small>18</small></sup>  Nad rõivastuvad kotiriidesse ja neid katab värin; kõigi nägudel on häbi ja kõigi pead on paljaks pöetud. </p>
<p id="v19"><sup><small>19</small></sup>  Oma hõbeda nad viskavad tänavaile ja nende kuld on roojane; nende hõbe ja kuld ei päästa neid Issanda vihapäeval, nad ei saa sellega toita oma hinge ega täita oma kõhtu; sest see on saanud neile komistuskiviks süüsse. </p>
<p id="v20"><sup><small>20</small></sup>  Nad on tarvitanud oma kallisasju uhkuseks ja on neist valmistanud oma jäledad, põlastusväärsed kujud; seepärast ma teen selle kõik neile roojaseks. </p>
<p id="v21"><sup><small>21</small></sup>  Ma annan selle riisumiseks võõrastele ja saagiks maa õelaile, ja need teotavad seda. </p>
<p id="v22"><sup><small>22</small></sup>  Ma pööran neist ära oma palge ja mu kallisvara teotatakse; selle kallale tulevad röövlid ja need teotavad seda. </p>
<p id="v23"><sup><small>23</small></sup>  Valmista ahelad, sest maa on täis veresüüd ja linn on täis vägivalda! </p>
<p id="v24"><sup><small>24</small></sup>  Ja ma toon kõige halvemad paganaist ja need pärivad nende kojad; ma lõpetan nende vägevate kõrkuse ja nende pühamud teotatakse. </p>
<p id="v25"><sup><small>25</small></sup>  Ahastus tuleb ja nad otsivad rahu, aga seda ei ole. </p>
<p id="v26"><sup><small>26</small></sup>  Õnnetus tuleb õnnetuse peale, kuulujutt kuulujutu järele; siis nad nõuavad prohvetilt nägemust, aga Seadus on kadunud preestreilt ja nõu vanemailt. </p>
<p id="v27"><sup><small>27</small></sup>  Kuningas leinab, vürst rüütab enese ehmatusega ja maa rahva käed värisevad; ma kohtlen neid nende eluviiside kohaselt ja mõistan kohut nende üle nende oma seaduste järgi ning nad saavad tunda, et mina olen Issand.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ezekiel/6">Hesekiel - Peatükk 6</a></td>
        <td><a href="/et/Bible/Ezekiel/Index">Indeks</a></td>
        <td><a href="/et/Bible/Ezekiel/8">Hesekiel - Peatükk 8</a></td>
      </tr>
    </tbody>
  </table>
</figure>
