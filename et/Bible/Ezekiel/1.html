<!--
title: Hesekiel - Peatükk 1
description: 
published: true
date: 2023-11-8T20:21:2Z
tags: bible, bible—ezekiel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezekiel/2">
          <span class="pr-2">Hesekiel - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  „Kolmekümnendal aastal, neljanda kuu viiendal päeval, kui ma olin vangide seas Kebari jõe ääres, sündis, et taevad avanesid ja ma nägin Jumala nägemusi.” </p>
<p id="v2"><sup><small>2</small></sup>  Kuu viiendal päeval, kuningas Joojakini vangiviimise viiendal aastal </p>
<p id="v3"><sup><small>3</small></sup>  tuli Issanda sõna preester Hesekielile, Buusi pojale, kaldealaste maal Kebari jõe ääres; ja Issanda käsi tuli seal tema peale. </p>
<p id="v4"><sup><small>4</small></sup>  „Ja ma vaatasin, ja ennäe, põhja poolt tuli marutuul suure pilve ja lõõmava tulega. Ja pilve ümber oli kuma, ja keskelt, tule keskelt, paistis otsekui hiilgav metall. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Ja keset seda paistis midagi, mis koosnes neljast olevusest. Nende välimus oli niisugune: nad olid inimese sarnased, </p>
<p id="v6"><sup><small>6</small></sup>  aga igaühel oli neli nägu ja igaühel oli neli tiiba. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Nende jalad olid sirged ja nende labajalad olid nagu vasika sõrad. Ja nad hiilgasid nagu läikiv vask. </p>
<p id="v8"><sup><small>8</small></sup>  Neil olid inimese käed tiibade all, neljas küljes; ja neil neljal olid oma näod ja oma tiivad. </p>
<p id="v9"><sup><small>9</small></sup>  Nende tiivad puudutasid üksteist. Liikudes nad ei pöördunud, igaüks läks otse edasi. </p>
<p id="v10"><sup><small>10</small></sup>  Ja nende näod olid niisugused: esiküljel inimese nägu, neliku paremal küljel lõvi nägu, neliku vasakul küljel härja nägu ja neliku tagaküljel kotka nägu. </p>
<p id="v11"><sup><small>11</small></sup>  Niisugused olid nende näod. Ja nende tiivad olid laiali laotatud ülespoole; igaühel oli kaks tiiba vastastikuseks puudutamiseks ja kaks tiiba katsid nende ihu. </p>
<p id="v12"><sup><small>12</small></sup>  Nad liikusid igaüks otse edasi: kuhu vaim iganes tahtis minna, sinna nad läksid, liikudes nad ei pöördunud. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Ja olevuste vahel oli näha otsekui tuliseid süsi, mis põlesid tõrvikute sarnaselt, liikudes olevuste vahel sinna-tänna; ja tulel oli kuma ning tulest tuli välja välk. </p>
<p id="v14"><sup><small>14</small></sup>  Ja olevused jooksid sinna-tänna, otsekui lööks välku. </p>
<p id="v15"><sup><small>15</small></sup>  Siis ma vaatasin olevusi, ja ennäe, olevuste kõrval, igas neljas esiküljes, oli maas üks ratas. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Rataste välimus ja nende tegumood: need helkisid nagu krüsoliit ja kõigil neljal oli ühesugune kuju. Need olid välimuselt ja tegumoelt, nagu oleks ratas olnud ratta sees. </p>
<p id="v17"><sup><small>17</small></sup>  Liikudes nad läksid neljas eri suunas, liikudes nad ei pöördunud. </p>
<p id="v18"><sup><small>18</small></sup>  Ja nende rattapöiad olid kõrged ning kohutavad; ja sel nelikul olid rattapöiad ümberringi täis silmi. </p>
<p id="v19"><sup><small>19</small></sup>  Ja kui olevused liikusid, siis liikusid rattad nende kõrval; ja kui olevused tõusid maast üles, siis tõusid üles ka rattad. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Kuhu vaim iganes läks, sinna läksid needki, sinna, kuhu vaim tahtis minna. Rattad tõusid üles samuti kui nemad, sest rattais oli olevuste vaim. </p>
<p id="v21"><sup><small>21</small></sup>  Kui olevused liikusid, siis liikusid nemadki, ja kui need seisid, siis seisid nemadki; kui olevused tõusid maast üles, siis tõusid selsamal kombel ka rattad, sest rattais oli olevuste vaim. </p>
<p id="v22"><sup><small>22</small></sup>  Ja olevuste peade kohal oli midagi taevalaotuse taolist, kohutav nagu jää, mis oli välja laotatud ülal nende peade kohal. </p>
<p id="v23"><sup><small>23</small></sup>  Ja laotuse all olid nende tiivad üksteise poole välja sirutatud; igaühel oli kaks tiiba oma keha katmiseks. </p>
<p id="v24"><sup><small>24</small></sup>  Kui nad liikusid, siis ma kuulsin nende tiibade kahinat otsekui suurte vete kohinat, otsekui Kõigevägevama häält, müristamise kaja - otsekui sõjaleeri kära. Kui nad seisid, siis nad lasksid oma tiivad longu. </p>
<p id="v25"><sup><small>25</small></sup>  Ja hääl kuuldus taevalaotuse pealt, mis oli nende peade kohal; kui nad seisid, siis nad lasksid oma tiivad longu. </p>
<p id="v26"><sup><small>26</small></sup>  Ja nende peade kohal oleva taevalaotuse peal oli midagi, mis paistis safiirikividena, midagi aujärje sarnast. Ja selle aujärje sarnase peal, ülal selle peal, oli keegi, kes oli välimuselt inimese sarnane. </p>
<p id="v27"><sup><small>27</small></sup>  Ja ma nägin otsekui hiilgavat metalli, pealtnäha nagu tuld, millel oli kuma ümber, ülalpool sellest, mis paistis olevat ta niuded; allpool sellest, mis paistis olevat ta niuded, nägin ma pealtnäha nagu tuld ja sellel oli kuma ümber. </p>
<p id="v28"><sup><small>28</small></sup>  Otsekui vikerkaare paiste, mis vihmapäeval on pilvis, oli kuma paiste ümberringi. See oli Issanda auhiilguse ilmutuse paiste! Ja kui ma seda nägin, siis ma langesin silmili maha ja kuulsin häält, mis kõneles. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezekiel/2">
          <span class="pr-2">Hesekiel - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:4,13, <i>Heledus</i>: <a href="/et/The_Urantia_Book/39#p5_14">Ur 39:5.14</a>. </li>
  <li id="fn2"><a href="#cite2">↑</a> 1:4,14,22,27 <i>Valgusest ümbritsetud</i>: <a href="/et/The_Urantia_Book/39#p5_14">Ur 39:5.14</a>. </li>
  <li id="fn3"><a href="#cite3">↑</a> 1:6,11,23 <i>Hõõrdekilbid</i>: <a href="/et/The_Urantia_Book/39#p5_12">Ur 39:5.12</a>. </li>
  <li id="fn4"><a href="#cite4">↑</a> 1:12-14,19-24 <i>Lahkumine</i>: <a href="/et/The_Urantia_Book/39#p5_14">Ur 39:5.14</a>. </li>
  <li id="fn5"><a href="#cite5">↑</a> 1:15-19 <i>Universumi pöörded</i>: <a href="/et/The_Urantia_Book/15#p3_7">Ur 15:3.7</a>. </li>
  <li id="fn6"><a href="#cite6">↑</a> 1:19-21 <i>Laadimistransport</i>: <a href="/et/The_Urantia_Book/39#p5_13">Ur 39:5.13</a>. </li>
</ol>
</div>
