<!--
title: Hesekiel - Peatükk 11
description: 
published: true
date: 2023-11-8T20:21:2Z
tags: bible, bible—ezekiel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ezekiel/10">
          <span class="mdi mdi-arrow-left-drop-circle"></span><span class="pl-2">Hesekiel - Peatükk 10</span>
        </a>
        </td>
        <td>
        <a href="/et/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezekiel/12">
          <span class="pr-2">Hesekiel - Peatükk 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis Vaim tõstis minu üles ja viis mu Issanda koja Idaväravasse, mis on ida poole; ja vaata, värava suus oli kakskümmend viis meest ja ma nägin nende keskel Jaasanjat, Assuri poega, ja Pelatjat, Benaja poega, rahva ülemaid. </p>
<p id="v2"><sup><small>2</small></sup>  Ja ta ütles mulle: „Inimesepoeg, need on mehed, kes kavatsevad nurjatust ja peavad kurja nõu selle linna vastu; </p>
<p id="v3"><sup><small>3</small></sup>  nad ütlevad: „Aeg ei ole käes, et ehitada kodasid. See linn on pott ja meie oleme liha.” </p>
<p id="v4"><sup><small>4</small></sup>  Seepärast kuuluta neile prohvetlikult, kuuluta prohvetlikult, inimesepoeg!” </p>
<p id="v5"><sup><small>5</small></sup>  Siis langes mu peale Issanda Vaim ja ütles mulle: „Räägi: Nõnda ütleb Issand: Nii te ütlete, Iisraeli sugu, ja mis teil mõttes on, seda ma tean! </p>
<p id="v6"><sup><small>6</small></sup>  Palju on teie poolt mahalööduid selles linnas ja te olete mahalöödutega täitnud selle tänavad. </p>
<p id="v7"><sup><small>7</small></sup>  Seepärast ütleb Issand Jumal nõnda: Teie mahalöödud, keda te olete pannud selle keskele, on liha, ja see linn on pott, aga ma viin teid sellest välja. </p>
<p id="v8"><sup><small>8</small></sup>  Mõõka te kardate, aga mina toon mõõga teie kallale, ütleb Issand Jumal. </p>
<p id="v9"><sup><small>9</small></sup>  Ma viin teid välja selle keskelt ja annan teid võõraste kätte; otsused teie kohta viin ma täide. </p>
<p id="v10"><sup><small>10</small></sup>  Te langete mõõga läbi, Iisraeli piiril mõistan ma kohut teie üle ja te saate tunda, et mina olen Issand. </p>
<p id="v11"><sup><small>11</small></sup>  See linn ei ole teile potiks ja teie ei ole lihaks selle sees: Iisraeli piiril mõistan ma kohut teie üle. </p>
<p id="v12"><sup><small>12</small></sup>  Ja te saate tunda, et mina olen Issand, sest te ei ole käinud mu määruste järgi ega ole teinud mu seaduste järgi, vaid olete teinud nende paganate seaduste järgi, kes asuvad teil ümberkaudu.” </p>
<p id="v13"><sup><small>13</small></sup>  Aga kui ma prohvetlikult kuulutasin, suri Pelatja, Benaja poeg; siis ma langesin silmili ja kisendasin suure häälega ning ütlesin: „Oh Issand Jumal! Kas sa teed lõpu Iisraeli jäägile?” <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Ja mulle tuli Issanda sõna; ta ütles: </p>
<p id="v15"><sup><small>15</small></sup>  „Inimesepoeg, su vennad, su vennad, sugulased ja kogu Iisraeli sugu üheskoos on need, kelle kohta Jeruusalemma elanikud ütlevad: „Nad on Issandast kaugel, maa on antud omandiks meile!” </p>
<p id="v16"><sup><small>16</small></sup>  Seepärast ütle: Nõnda ütleb Issand Jumal: Kuigi ma olen nad viinud kaugele paganate sekka ja kuigi ma olen nad pillutanud mööda maid, olen ma siiski pisut olnud neile pühamuks maades, kuhu nad on sattunud. </p>
<p id="v17"><sup><small>17</small></sup>  Seepärast ütle: Nõnda ütleb Issand Jumal: Mina kogun teid rahvaste seast ja korjan teid maadest, kuhu teid on pillutatud, ja ma annan teile Iisraeli maa. </p>
<p id="v18"><sup><small>18</small></sup>  Siis nad tulevad sinna ja kõrvaldavad sealt kõik selle põlastusväärsused ja kõik selle jäledused. </p>
<p id="v19"><sup><small>19</small></sup>  Mina annan neile ühesuguse südame ja annan nende sisse uue vaimu: ma kõrvaldan nende ihust kivise südame ja annan neile lihase südame, <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  et nad käiksid mu määruste järgi ning peaksid mu seadusi ja täidaksid neid; siis on nad mulle rahvaks ja mina olen neile Jumalaks. </p>
<p id="v21"><sup><small>21</small></sup>  Aga kelle süda käib nende põlastusväärsuste ja nende jäleduste meele järgi, nende eluviisid panen ma nende oma pea peale, ütleb Issand Jumal.” </p>
<p id="v22"><sup><small>22</small></sup>  Siis tõstsid keerubid oma tiivad ja üheaegselt nendega tõusid rattad ning ülal nende kohal oli Iisraeli Jumala auhiilgus. </p>
<p id="v23"><sup><small>23</small></sup>  Ja Issanda auhiilgus tõusis üles linna keskelt ning jäi seisma mäele, mis on ida pool linna. </p>
<p id="v24"><sup><small>24</small></sup>  Aga Vaim tõstis mind üles ja viis mind Kaldeasse vangide juurde nägemuses, Jumala Vaimus; siis kadus mul nägemus, mida ma olin näinud. </p>
<p id="v25"><sup><small>25</small></sup>  Ja ma jutustasin vangidele kõigist Issanda sõnadest, mis ta mulle oli ilmutanud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Ezekiel/10">
          <span class="mdi mdi-arrow-left-drop-circle"></span><span class="pl-2">Hesekiel - Peatükk 10</span>
        </a>
        </td>
        <td>
        <a href="/et/Bible/Ezekiel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Ezekiel/12">
          <span class="pr-2">Hesekiel - Peatükk 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:13 <i>Iisraeli jääk</i>: <a href="/et/The_Urantia_Book/97#p9_21">Ur 97:9.21</a>. </li>
  <li id="fn2"><a href="#cite2">↑</a> 11:19 <i>Tõe Vaim puhastab südame</i>: <a href="/et/The_Urantia_Book/194#p3_19">Ur 194:3.19</a>.  <i>Vaim, mis valatakse välja kogu liha peale</i>: <a href="/et/The_Urantia_Book/52#p5_6">Ur 52:5.6</a>.  <i>Tõe vaim</i>: <a href="/et/The_Urantia_Book/21#p5_7">Ur 21:5.7</a>.  <i>Tõe vaim</i>: <a href="/et/The_Urantia_Book/32#p5_8">Ur 32:5.8</a>.  <i>Tõe vaim</i>: <a href="/et/The_Urantia_Book/120#p2_6">Ur 120:2.6</a>.  <i>Vala mu vaim välja kõige liha peale</i>: <a href="/et/The_Urantia_Book/181#p1_4">Ur 181:1.4</a>.  <i>Tõe vaim</i>: <a href="/et/The_Urantia_Book/120#p2_4">Ur 120:2.4</a>.  <i>Järgige uut õpetajat südames</i>: <a href="/et/The_Urantia_Book/181#p2_14">Ur 181:2.14</a>.  <i>Teine õpetaja, Tõe Vaim</i>: <a href="/et/The_Urantia_Book/176#p4_3">Ur 176:4.3</a>.  <i>Vaim inimeses (Tõe Vaim)</i>: <a href="/et/The_Urantia_Book/103#p1_6">Ur 103:1.6</a>.  <i>Lohutaja lubadus</i>: <a href="/et/The_Urantia_Book/180#p3_3">Ur 180:3.3</a>.  <i>Tõe vaim</i>: <a href="/et/The_Urantia_Book/20#p6_8">Ur 20:6.8</a>.  <i>Poeg valas vaimu liha peale</i>: <a href="/et/The_Urantia_Book/20#p1_6">Ur 20:1.6</a>.  <i>Saada tõe vaimu</i>: <a href="/et/The_Urantia_Book/193#p5_2">Ur 193:5.2</a>.  <i>Tõe vaim</i>: <a href="/et/The_Urantia_Book/191#p6_3">Ur 191:6.3</a>.  <i>Tõe vaim</i>: <a href="/et/The_Urantia_Book/180#p6_3">Ur 180:6.3</a>.  <i>Ma saadan oma vaimu</i>: <a href="/et/The_Urantia_Book/180#p4_5">Ur 180:4.5</a>.  <i>Tõe Vaim elab südames</i>: <a href="/et/The_Urantia_Book/181#p1_5">Ur 181:1.5</a>.  <i>Uus vaim, elab inimeste südames</i>: <a href="/et/The_Urantia_Book/121#p7_5">Ur 121:7.5</a>.  <i>Tõe vaim</i>: <a href="/et/The_Urantia_Book/146#p3_6">Ur 146:3.6</a>.  <i>Tõe vaim</i>: <a href="/et/The_Urantia_Book/34#p7_1">Ur 34:7.1</a>.  <i>Uus õpetaja südames</i>: <a href="/et/The_Urantia_Book/181#p2_17">Ur 181:2.17</a>.  <i>Jeesus valab välja oma vaimu</i>: <a href="/et/The_Urantia_Book/141#p4_5">Ur 141:4.5</a>.  <i>Tõe vaim</i>: <a href="/et/The_Urantia_Book/137#p8_7">Ur 137:8.7</a>.  <i>Tõe Vaim on teiega</i>: <a href="/et/The_Urantia_Book/181#p2_24">Ur 181:2.24</a>.  <i>Usklikud üksildased, ilma uue südameta</i>: <a href="/et/The_Urantia_Book/194#p2_2">Ur 194:2.2</a>.  <i>Tõe vaim</i>: <a href="/et/The_Urantia_Book/34#p5_5">Ur 34:5.5</a>.  <i>Tõe Vaim, mis on antud kõigile</i>: <a href="/et/The_Urantia_Book/194#p3_6">Ur 194:3.6</a>.  <i>Valage vaimu kõigele lihale</i>: <a href="/et/The_Urantia_Book/190#p5_4">Ur 190:5.4</a>.  <i>Tõe vaim</i>: <a href="/et/The_Urantia_Book/34#p4_1">Ur 34:4.1</a>. </li>
</ol>
</div>
