<!--
title: Nehemja raamat - Peatükk 6
description: 
published: true
date: 2022-10-6T9:46:8Z
tags: bible, bible—nehemiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Nehemiah/5">Nehemja raamat - Peatükk 5</a></td>
        <td><a href="/et/Bible/Nehemiah/Index">Indeks</a></td>
        <td><a href="/et/Bible/Nehemiah/7">Nehemja raamat - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga kui Sanballat ja Toobija ja araablane Gesem ja meie muud vaenlased said kuulda, et mina olin ehitanud müüri ja et sellesse ei olnud enam jäänud pragugi, kuigi ma selle ajani veel ei olnud väravaile uksi ette pannud, </p>
<p id="v2"><sup><small>2</small></sup>  siis läkitasid Sanballat ja Gesem mulle ütlema: „Tule, saame üksteisega kokku mõnes külas Oono orus!” Aga nad mõtlesid teha mulle kurja. </p>
<p id="v3"><sup><small>3</small></sup>  Ma läkitasin nende juurde käskjalad, et need ütleksid: „Mul on suur töö teha ja ma ei saa tulla. töö jääks seisma, kui ma selle jätan ja teie juurde tulen.” </p>
<p id="v4"><sup><small>4</small></sup>  Nad läkitasid sel viisil mu juurde neli korda, kuid ma andsin neile sellesama vastuse. </p>
<p id="v5"><sup><small>5</small></sup>  Siis läkitas Sanballat sel viisil viiendat korda oma sulase mu juurde, ja sel oli käes lahtine kiri, </p>
<p id="v6"><sup><small>6</small></sup>  milles oli kirjutatud: „Rahvaste hulgas on saanud teatavaks, ja Gesem ütleb, et sina ja juudid kavatsete mässu. Seepärast sa ehitad müüri ja sa ise tahad saada neile kuningaks, nagu räägitakse. </p>
<p id="v7"><sup><small>7</small></sup>  Sa oled seadnud isegi prohveteid, et nad Jeruusalemmas sinust kuulutaksid ja ütleksid: Juudal on kuningas! Nüüd saab kuningas sellest kuulda. Tule siis ja peame üheskoos nõu!” </p>
<p id="v8"><sup><small>8</small></sup>  Aga ma läkitasin temale ütlema: „Ei ole sündinud midagi sellesarnast, millest sa räägid, vaid sa ise oled selle välja mõelnud.” </p>
<p id="v9"><sup><small>9</small></sup>  Sest nad kõik tahtsid meid hirmutada, mõeldes: „Nende käed muutuvad töö jaoks lõdvaks ja see jääb tegemata.” Aga kinnita nüüd sina, Jumal, minu käsi! </p>
<p id="v10"><sup><small>10</small></sup>  Ja kui ma läksin Mehetabeli poja Delaja poja Semaja kotta - tema ise oli takistatud -, siis ta ütles: „Kogunegem Jumala kotta, templi sisemusse, ja sulgegem templi uksed, sest nad tulevad sind tapma! Öösel tullakse sind tapma!” </p>
<p id="v11"><sup><small>11</small></sup>  Aga mina vastasin: „Kas mees nagu mina peaks põgenema? Või kes minutaolistest võiks minna templisse ja jääda ellu? Mina ei lähe.” </p>
<p id="v12"><sup><small>12</small></sup>  Sest vaata, ma sain aru, et Jumal ei olnud teda läkitanud, kuigi ta kõneles mu vastu prohvetisõna, vaid Toobija ja Sanballat olid teda palganud: </p>
<p id="v13"><sup><small>13</small></sup>  ta oli palgatud selleks, et ma hakkaksin kartma ja teeksin nõnda ning patustaksin; see oleks toonud mulle halva kuulsuse, millega nad oleksid saanud mind teotada. </p>
<p id="v14"><sup><small>14</small></sup>  Pea meeles, mu Jumal, Toobijat ja Sanballatit nende tegude pärast, samuti ka naisprohvet Nooadjat ja teisi prohveteid, kes tahtsid mind hirmutada! </p>
<p id="v15"><sup><small>15</small></sup>  Nõnda sai müür valmis elulikuu kahekümne viiendal päeval viiekümne kahe päevaga. </p>
<p id="v16"><sup><small>16</small></sup>  Ja kui kõik meie vaenlased seda kuulsid, siis kõik meie ümberkaudsed paganad kartsid ja langesid väga eneste silmis, sest nad mõistsid, et see töö oli tehtud meie Jumala abiga. </p>
<p id="v17"><sup><small>17</small></sup>  Neil päevil saatsid Juuda suurnikud Toobijale palju kirju, ja Toobijalt tuli neile. </p>
<p id="v18"><sup><small>18</small></sup>  Sest Juudas olid paljud tema vandeseltslased, kuna ta oli Sakanja, Aarahi poja väimees ja tema poeg Joohanan oli võtnud naiseks Berekja poja Mesullami tütre. </p>
<p id="v19"><sup><small>19</small></sup>  Mullegi räägiti tema kohta kuuldusi ja minu sõnad viidi temale; aga Toobija läkitas kirju, et mind hirmutada. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Nehemiah/5">Nehemja raamat - Peatükk 5</a></td>
        <td><a href="/et/Bible/Nehemiah/Index">Indeks</a></td>
        <td><a href="/et/Bible/Nehemiah/7">Nehemja raamat - Peatükk 7</a></td>
      </tr>
    </tbody>
  </table>
</figure>
