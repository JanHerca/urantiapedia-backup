<!--
title: Psalmid ehk Vana Testamendi Laulud - Peatükk 27
description: 
published: true
date: 2023-11-8T20:21:2Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/26">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 26</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/28">
          <span class="pr-2">Psalmid ehk Vana Testamendi Laulud - Peatükk 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul. Issand on mu valgus ja mu pääste, keda ma peaksin kartma? Issand on mu elu võimas kaitse, kelle ees ma peaksin värisema? </p>
<p id="v2"><sup><small>2</small></sup>  Kui kurjategijad tulevad mu kallale mu liha sööma, mu rõhujad ja mu vaenlased, siis nad komistavad ja kukuvad. </p>
<p id="v3"><sup><small>3</small></sup>  Kui sõjavägi seab leeri mu vastu, ei karda mu süda; kui sõda puhkeb mu vastu, selleski ma loodan tema peale. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ühte ma olen palunud Issandalt; seda ma üksnes nõuan, et ma saaksin asuda Issanda kojas kogu oma eluaja ning tähele panna Issanda leebust ja mõtiskleda tema templis. </p>
<p id="v5"><sup><small>5</small></sup>  Sest ta peidab mind oma majasse kurjal ajal, ta peab mind salajas oma telgi pelgupaigas, ta tõstab mu üles kaljule. </p>
<p id="v6"><sup><small>6</small></sup>  Nüüd kerkib mu pea üle mu vaenlaste, kes mu ümber on, ja ma tahan tema telgis ohverdada hõiskamisohvreid, ma tahan laulda ja mängida Issandale! </p>
<p id="v7"><sup><small>7</small></sup>  Issand, kuule mu häält, kui ma hüüan; ole mulle armuline ja vasta mulle! </p>
<p id="v8"><sup><small>8</small></sup>  Sinu sõna on see, mida mu süda ütleb: „Otsige mu palet!” Siis ma otsin, Issand, sinu palet. </p>
<p id="v9"><sup><small>9</small></sup>  Ära peida oma palet minu eest, ära tõuka enesest vihas oma sulast! Sina olid mu abi, ära lükka mind ära, ja ära hülga mind, mu pääste Jumal! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Sest mu isa ja ema hülgasid minu, aga Issand võtab mu üles. </p>
<p id="v11"><sup><small>11</small></sup>  Õpeta mind, Issand, oma teele ja juhata mind tasasele teerajale mu vaenlaste pärast! </p>
<p id="v12"><sup><small>12</small></sup>  Ära anna mind mu rõhujate meelevalda; sest mu vastu on tõusnud valetunnistajad, kes turtsuvad vägivallast! </p>
<p id="v13"><sup><small>13</small></sup>  Ometi ma usun, et saan näha Issanda headust elavate maal. </p>
<p id="v14"><sup><small>14</small></sup>  Oota Issandat, ole vahva, ja su süda olgu kindel! Oh, oota Issandat! <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/26">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 26</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/28">
          <span class="pr-2">Psalmid ehk Vana Testamendi Laulud - Peatükk 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 27:3 <i>Päästetud hirmust</i>: <a href="/et/The_Urantia_Book/95#p4_3">Ur 95:4.3</a>. </li>
  <li id="fn2"><a href="#cite2">↑</a> 27:9 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
  <li id="fn3"><a href="#cite3">↑</a> 27:14 <i>Ole kannatlik, oota Issandat</i>: <a href="/et/The_Urantia_Book/152#p5_3">Ur 152:5.3</a>. </li>
</ol>
</div>
