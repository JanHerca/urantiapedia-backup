<!--
title: Psalmid ehk Vana Testamendi Laulud - Peatükk 95
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/94">Psalmid ehk Vana Testamendi Laulud - Peatükk 94</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/96">Psalmid ehk Vana Testamendi Laulud - Peatükk 96</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tulge, hõisakem Issandale, hüüdkem rõõmuga oma päästekalju poole! </p>
<p id="v2"><sup><small>2</small></sup>  Tulgem tema palge ette tänamisega, hõisakem temale kiituslauludega! </p>
<p id="v3"><sup><small>3</small></sup>  Sest Issand on suur Jumal ja suur kuningas üle kõigi jumalate. </p>
<p id="v4"><sup><small>4</small></sup>  Tema käes on maa sügavused ja tema päralt on mägede tipud. </p>
<p id="v5"><sup><small>5</small></sup>  Tema oma on meri, sest tema on selle teinud, ja tema käed on valmistanud kuiva maa. </p>
<p id="v6"><sup><small>6</small></sup>  Tulge, kummardagem ja põlvitagem, heitkem maha Issanda, oma Looja palge ette! </p>
<p id="v7"><sup><small>7</small></sup>  Sest tema on meie Jumal ja meie tema karjamaa rahvas ja lambad, kes on tema käe all. Täna, kui te kuulete ta häält, </p>
<p id="v8"><sup><small>8</small></sup>  ärge tehke kõvaks oma südant nõnda nagu Meribas, nõnda nagu Massa päeval kõrbes. </p>
<p id="v9"><sup><small>9</small></sup>  „Seal teie esiisad kiusasid mind, panid mind proovile, ehk küll said näha mu tööd. </p>
<p id="v10"><sup><small>10</small></sup>  Nelikümmend aastat oli mul tülgastust sellest rahvapõlvest. Ja ma ütlesin: Nemad on eksija südamega rahvas, nad ei tunne minu teid. </p>
<p id="v11"><sup><small>11</small></sup>  Seepärast ma vandusin oma vihas: Nad ei pääse minu hingamisse!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/94">Psalmid ehk Vana Testamendi Laulud - Peatükk 94</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/96">Psalmid ehk Vana Testamendi Laulud - Peatükk 96</a></td>
      </tr>
    </tbody>
  </table>
</figure>
