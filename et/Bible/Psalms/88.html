<!--
title: Psalmid ehk Vana Testamendi Laulud - Peatükk 88
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/87">Psalmid ehk Vana Testamendi Laulud - Peatükk 87</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/89">Psalmid ehk Vana Testamendi Laulud - Peatükk 89</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Korahi laste laul ja lugu. Laulujuhatajale: kurval viisil laulda; esralase Heemani õpetuslaul. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Issand, mu pääste Jumal, päeval ma kisendan, öösel ma olen sinu ees. </p>
<p id="v3"><sup><small>3</small></sup>  Tulgu mu palve sinu ette, pööra oma kõrv mu halisemise poole! </p>
<p id="v4"><sup><small>4</small></sup>  Sest mu hing on täis õnnetust ja mu elu on jõudnud surmavalla lähedale. </p>
<p id="v5"><sup><small>5</small></sup>  Mind arvatakse nende liiki, kes lähevad alla hauda; ma olen nagu mees, kellel ei ole rammu! </p>
<p id="v6"><sup><small>6</small></sup>  Olen valla lastud surnute juurde, just nagu mahalöödud, kes lebavad hauas, keda sa enam ei meenuta, kes sinu käest on lõigatud ära. </p>
<p id="v7"><sup><small>7</small></sup>  Sina oled mind pannud kõige sügavamasse hauda, pimedasse paika, suurtesse sügavustesse. </p>
<p id="v8"><sup><small>8</small></sup>  Su vihaleek lasub mu peal, ja kõigi oma lainetega vaevad sa mind. Sela. </p>
<p id="v9"><sup><small>9</small></sup>  Mu tuttavad oled sa ajanud minust eemale ja oled mind teinud neile jäleduseks, ma olen kinni ega pääse välja. </p>
<p id="v10"><sup><small>10</small></sup>  Mu silmad on otsa jäänud mu viletsuse pärast; sind, Issand, ma hüüan appi kogu päeva, ma laotan välja oma käed sinu poole. </p>
<p id="v11"><sup><small>11</small></sup>  Kas sina teed imet surnutele? Või tõusevad kadunud üles sind kiitma? Sela. </p>
<p id="v12"><sup><small>12</small></sup>  Kas jutustatakse hauas sinu heldusest, kadupaigas sinu ustavusest? </p>
<p id="v13"><sup><small>13</small></sup>  Kas tuntakse pimeduses sinu imetöid ja su õiglust unustusemaal? </p>
<p id="v14"><sup><small>14</small></sup>  Aga mina hüüan sind appi, Issand! Ja mu palve jõuab vara su ette. </p>
<p id="v15"><sup><small>15</small></sup>  Miks sina, Issand, heidad ära mu hinge ja paned oma palge mu eest varjule? </p>
<p id="v16"><sup><small>16</small></sup>  Ma olen vilets ja vaagun hinge oma noorusest alates, ma kannan su ränki lööke, olen nõutu. </p>
<p id="v17"><sup><small>17</small></sup>  Sinu vihaleegid käivad mu üle, su rängad löögid muserdavad mind; </p>
<p id="v18"><sup><small>18</small></sup>  need ümbritsevad mind nagu vesi iga päev, need tiirlevad mu ümber üheskoos. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 88:1 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
</ol>
</div>
