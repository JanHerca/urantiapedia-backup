<!--
title: Psalmid ehk Vana Testamendi Laulud - Peatükk 44
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/43">Psalmid ehk Vana Testamendi Laulud - Peatükk 43</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/45">Psalmid ehk Vana Testamendi Laulud - Peatükk 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Korahi laste õpetuslaul. </p>
<p id="v2"><sup><small>2</small></sup>  Jumal, me oleme oma kõrvaga kuulnud, meie isad on meile jutustanud: suure teo oled sa teinud nende päevil, muistsel ajal. </p>
<p id="v3"><sup><small>3</small></sup>  Sina ajasid paganarahvad ära oma käega, aga nemad sa istutasid asemele; sa purustasid rahvaste hõimud ja kihutasid nad minema. </p>
<p id="v4"><sup><small>4</small></sup>  Sest mitte oma mõõgaga ei omandanud nad maad ja nende käsivars ei aidanud neid, vaid see oli sinu parem käsi, sinu käsivars ja sinu palge valgus, sest sul oli neist hea meel. </p>
<p id="v5"><sup><small>5</small></sup>  Sina, mu Jumal ja mu kuningas, käsuta võit Jaakobile! </p>
<p id="v6"><sup><small>6</small></sup>  Sinuga me paiskame maha oma rõhujad; sinu nimel tallame puruks oma vastased. </p>
<p id="v7"><sup><small>7</small></sup>  Sest ma ei looda oma ammu peale ja mu mõõk ei too mulle võitu; </p>
<p id="v8"><sup><small>8</small></sup>  vaid sina oled andnud meile võidu meie rõhujate üle ning oled saatnud häbisse meie vihamehed. </p>
<p id="v9"><sup><small>9</small></sup>  Kogu päeva me kiidame Jumalat ning tahame su nime tänada igavesti. Sela. </p>
<p id="v10"><sup><small>10</small></sup>  Ometi sa tõukasid ära ning häbistasid meid ega lähe välja meie sõjaväega. </p>
<p id="v11"><sup><small>11</small></sup>  Sa paned meid taganema vaenlase eest ja meie vihamehed rüüstavad meid. </p>
<p id="v12"><sup><small>12</small></sup>  Sina annad meid nende kätte söödaks nagu lambaid ja pillutad meid paganarahvaste sekka. </p>
<p id="v13"><sup><small>13</small></sup>  Sa müüd oma rahva tühise hinna eest ega ole sul kasu nende müügihinnast. </p>
<p id="v14"><sup><small>14</small></sup>  Sina paned meid teotuseks meie naabritele, irvitamiseks ja pilkamiseks meie ümbruskonnale. </p>
<p id="v15"><sup><small>15</small></sup>  Sa teed meid mõistusõnaks paganate suus ja põhjuseks vangutada pead rahvaste seas. </p>
<p id="v16"><sup><small>16</small></sup>  Iga päev on mu teotus mu ees, ja mu palge häbi katab mind </p>
<p id="v17"><sup><small>17</small></sup>  teotajate ja pilkajate sõnade pärast, vaenlaste ja kättemaksuhimuliste pärast. </p>
<p id="v18"><sup><small>18</small></sup>  See kõik on tulnud meie peale, ehkki me ei ole sind unustanud ega sinu lepingut rikkunud. </p>
<p id="v19"><sup><small>19</small></sup>  Meie süda ei ole sinust loobunud ega Meie sammud kõrvale kaldunud sinu teerajalt, </p>
<p id="v20"><sup><small>20</small></sup>  et sa meid nii oled maha rõhunud ðaakalite asupaigas ning oled meid katnud surmavarjuga. </p>
<p id="v21"><sup><small>21</small></sup>  Kui me oleksime unustanud oma Jumala nime ning laotanud oma käed võõra jumala poole, </p>
<p id="v22"><sup><small>22</small></sup>  eks Jumal oleks märganud seda? Sest tema tunneb ju südame saladusi. </p>
<p id="v23"><sup><small>23</small></sup>  Ei, sinu pärast tapetakse meid kogu päev, meid arvatakse tapalambaiks. </p>
<p id="v24"><sup><small>24</small></sup>  Virgu, Issand! Miks sa magad? Ärka üles, ära tõuka meid ära jäädavalt! </p>
<p id="v25"><sup><small>25</small></sup>  Miks sa peidad oma palge ja unustad meie viletsuse ja meie häda? </p>
<p id="v26"><sup><small>26</small></sup>  Meie hing on painutatud põrmu, Meie ihu on kinni maa küljes. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/43">Psalmid ehk Vana Testamendi Laulud - Peatükk 43</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/45">Psalmid ehk Vana Testamendi Laulud - Peatükk 45</a></td>
      </tr>
    </tbody>
  </table>
</figure>
