<!--
title: Psalmid ehk Vana Testamendi Laulud - Peatükk 90
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/89">Psalmid ehk Vana Testamendi Laulud - Peatükk 89</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/91">Psalmid ehk Vana Testamendi Laulud - Peatükk 91</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Moosese, jumalamehe palve. Issand, sina oled meile olnud eluasemeks põlvest põlve. </p>
<p id="v2"><sup><small>2</small></sup>  Enne kui mäed sündisid ja kui maa ja maailm loodi, oled sina, Jumal, igavesest igavesti. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sina viid inimese jälle põrmu ja ütled: „Tulge tagasi, inimlapsed!” </p>
<p id="v4"><sup><small>4</small></sup>  Sest tuhat aastat on sinu silmis nagu eilne päev, kui see on möödunud, ja nagu vahikord öösel. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Sa uhud nad ära, nad on nagu uni, nagu rohi, mis hommikul haljendab. </p>
<p id="v6"><sup><small>6</small></sup>  See õitseb hommikul ja haljendab, õhtul see närtsib ja kuivab ära. </p>
<p id="v7"><sup><small>7</small></sup>  Sest sinu viha tõttu me lõpeme ja su vihaleegist me ehmume. </p>
<p id="v8"><sup><small>8</small></sup>  Sa paned meie pahateod enese ette, meie salapatud oma palge valguse ette. </p>
<p id="v9"><sup><small>9</small></sup>  Sest kõik meie päevad mööduvad su raevu all, meie aastad lõpevad nagu ohe. </p>
<p id="v10"><sup><small>10</small></sup>  Meie päevade mõõt on seitsekümmend aastat ja kui keegi on tugev, kaheksakümmend aastat, ja parimal puhul on need ometi vaev ja häda. Jah, see möödub kähku ja me lendame ära. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Kes tunneb su viha tugevust ja su raevu, nõnda nagu sind tuleb karta? </p>
<p id="v12"><sup><small>12</small></sup>  Õpeta meid meie päevi arvestama, et me saaksime targa südame! </p>
<p id="v13"><sup><small>13</small></sup>  Pöördu tagasi, Issand! Oh kui kaua? Halasta oma sulaste peale! </p>
<p id="v14"><sup><small>14</small></sup>  Täida meid hommikul oma heldusega, siis me hõiskame ja oleme rõõmsad kogu oma eluaja! </p>
<p id="v15"><sup><small>15</small></sup>  Rõõmusta meid nii palju päevi, kui sa meid vaevasid, nii palju aastaid, kui me nägime õnnetust! </p>
<p id="v16"><sup><small>16</small></sup>  Saagu nähtavaks su töö su sulastele ja nende lastele su auhiilgus! </p>
<p id="v17"><sup><small>17</small></sup>  Issandal, meie Jumalal, olgu lahke meel meie vastu! meie kätetööd ta kinnitagu meile! Kinnita meie kätetööd! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/89">Psalmid ehk Vana Testamendi Laulud - Peatükk 89</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/91">Psalmid ehk Vana Testamendi Laulud - Peatükk 91</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 90:2 <i>Igavene Jumal</i>: <a href="/et/The_Urantia_Book/1#p1_6">Ur 1:1.6</a>. </li>
  <li id="fn2"><a href="#cite2">↑</a> 90:4 <i>Tuhat aastat, aga päev</i>: <a href="/et/The_Urantia_Book/14#p1_5">Ur 14:1.5</a>.  <i>Jumal on ajatu</i>: <a href="/et/The_Urantia_Book/2#p2_2">Ur 2:2.2</a>. </li>
  <li id="fn3"><a href="#cite3">↑</a> 90:10 <i>Kolm skoori ja kümme</i>: <a href="/et/The_Urantia_Book/77#p2_11">Ur 77:2.11</a>. </li>
</ol>
</div>
