<!--
title: Psalmid ehk Vana Testamendi Laulud - Peatükk 84
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/83">Psalmid ehk Vana Testamendi Laulud - Peatükk 83</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/85">Psalmid ehk Vana Testamendi Laulud - Peatükk 85</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale, gati pillil mängijale: Korahi laste laul. </p>
<p id="v2"><sup><small>2</small></sup>  Kui armsad on sinu hooned, Issand Sebaot! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Issanda õuesid igatseb ja ihaldab mu hing; mu süda ja mu ihu hüüavad rõõmsasti elava Jumala poole. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Lind on ju enesele aseme leidnud ja pääsuke enesele pesa, kuhu ta paneb oma pojad: sinu altarid, Issand Sebaot, mu kuningas ja mu Jumal! </p>
<p id="v5"><sup><small>5</small></sup>  Õndsad on need, kes elavad sinu kojas; nad kiidavad sind alati. Sela. </p>
<p id="v6"><sup><small>6</small></sup>  Õnnis on inimene, kelle tugevus on sinus, kelle mõttes on pühad teekonnad. </p>
<p id="v7"><sup><small>7</small></sup>  Nutuorust läbi käies teevad nad selle allikate maaks; ka varajane vihm katab neid õnnistusega. </p>
<p id="v8"><sup><small>8</small></sup>  Nad saavad rammule rammu lisaks ja ilmuvad Jumala ette Siionis. </p>
<p id="v9"><sup><small>9</small></sup>  Issand, vägede Jumal, kuule mu palvet, võta kuulda, Jaakobi Jumal! Sela. </p>
<p id="v10"><sup><small>10</small></sup>  Meie kilp, Jumal, vaata siia ja pane tähele oma võitud mehe palet! </p>
<p id="v11"><sup><small>11</small></sup>  Sest üks päev sinu õuedes on parem kui muid tuhat; ma seisan pigemini läve juures oma Jumala kojas, kui viibin õelate majades. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Sest Issand Jumal on päike ja kilp; armu ja au annab Issand ega keela head neile, kes laitmatult elavad. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/83">Psalmid ehk Vana Testamendi Laulud - Peatükk 83</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/85">Psalmid ehk Vana Testamendi Laulud - Peatükk 85</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 84:2 <i>Hinge iha</i>: <a href="/et/The_Urantia_Book/74#p7_7">Ur 74:7.7</a>. </li>
  <li id="fn2"><a href="#cite2">↑</a> 84:3 <i>3. osa: Jahve on kuningas, Jumal</i>: <a href="/et/The_Urantia_Book/137#p8_4">Ur 137:8.4</a>. </li>
  <li id="fn3"><a href="#cite3">↑</a> 84:11 <i>Ta annab ennast inimestele</i>: <a href="/et/The_Urantia_Book/2#p1_2">Ur 2:1.2</a>.  <i>Jumal ei keela midagi head</i>: <a href="/et/The_Urantia_Book/131#p2_9">Ur 131:2.9</a>. </li>
  <li id="fn4"><a href="#cite4">↑</a> 84:12 <i>Õnnistatud on see, kes usaldab</i>: <a href="/et/The_Urantia_Book/2#p6_3">Ur 2:6.3</a>. </li>
</ol>
</div>
