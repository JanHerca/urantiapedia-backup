<!--
title: Psalmid ehk Vana Testamendi Laulud - Peatükk 40
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/39">Psalmid ehk Vana Testamendi Laulud - Peatükk 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/41">Psalmid ehk Vana Testamendi Laulud - Peatükk 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Taaveti laul. </p>
<p id="v2"><sup><small>2</small></sup>  Ma ootasin Issandat suure ootusega; ta kummardus mu poole ja kuulis mu appihüüdmist </p>
<p id="v3"><sup><small>3</small></sup>  ja tõmbas mind üles õuduse august ja paksust porist ning asetas mu jalad kaljule ja kinnitas mu sammud. </p>
<p id="v4"><sup><small>4</small></sup>  Ta pani mu suhu uue laulu, kiituslaulu meie Jumalale. Paljud näevad seda ja hakkavad kartma ja lootma Issanda peale. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Õnnis on mees, kes paneb oma lootuse Issanda peale ega pöördu ülbete ja valesse taganejate poole. </p>
<p id="v6"><sup><small>6</small></sup>  Palju oled sina, Issand, mu Jumal, teinud imetegusid ja mõelnud mõtteid meie kohta; ei ole kedagi sinu sarnast. Kui ma hakkaksin neid kuulutama ja neist kõnelema, siis oleks neid rohkem kui jõuab ära lugeda. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Tapa- ja roaohver ei ole su meele järgi - aga mu kõrvad oled sa avanud -, põletus- ja patuohvrit sa ei nõua. </p>
<p id="v8"><sup><small>8</small></sup>  Siis ma ütlesin: „Vaata, ma tulen, rullraamatus on minust kirjutatud. </p>
<p id="v9"><sup><small>9</small></sup>  Sinu tahtmist, mu Jumal, teen ma hea meelega ja sinu Seadus on mu südames.” </p>
<p id="v10"><sup><small>10</small></sup>  Ma jutlustan õiglust suures koguduses; vaata, ma ei sule oma huuli, Issand, sina tead seda! </p>
<p id="v11"><sup><small>11</small></sup>  Su õiglust ma ei varjanud oma südames, sinu ustavusest ja su abist ma rääkisin, su heldust ja su tõde ma ei salga suure koguduse ees. </p>
<p id="v12"><sup><small>12</small></sup>  Sina, Issand, ära keela mulle oma halastust; sinu arm ja su ustavus hoidku mind alati! </p>
<p id="v13"><sup><small>13</small></sup>  Sest lugematud õnnetused on mind piiranud, kõik mu süüteod on mind kätte saanud - mul puudub neist ülevaade, neid on rohkem kui juuksekarvu mu peas ja mu süda kaotab julguse. </p>
<p id="v14"><sup><small>14</small></sup>  Issand, olgu sulle meelepärane mind vabastada! Tõtta mulle appi, Issand! </p>
<p id="v15"><sup><small>15</small></sup>  Häbenegu ja kohmetugu nad kõik, kes püüavad hävitada mu hinge; taganegu ja jäägu häbisse need, kellele meeldib mu õnnetus! </p>
<p id="v16"><sup><small>16</small></sup>  Vallaku jubedus oma häbitööst neid, kes mulle ütlevad: „Paras, paras!” </p>
<p id="v17"><sup><small>17</small></sup>  Olgu rõõmsad ja rõõmutsegu sinus kõik, kes otsivad sind; kes armastavad sinu päästet, need öelgu alati: „Suur on Issand!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 40:4 <i>Õnnistatud on see, kes usaldab</i>: <a href="/et/The_Urantia_Book/2#p6_3">Ur 2:6.3</a>. </li>
  <li id="fn2"><a href="#cite2">↑</a> 40:6 <i>Jumal tahab kuulekust, mitte ohvreid</i>: <a href="/et/The_Urantia_Book/192#p2_11">Ur 192:2.11</a>. </li>
</ol>
</div>
