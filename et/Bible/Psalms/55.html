<!--
title: Psalmid ehk Vana Testamendi Laulud - Peatükk 55
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/54">Psalmid ehk Vana Testamendi Laulud - Peatükk 54</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/56">Psalmid ehk Vana Testamendi Laulud - Peatükk 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: keelpillil mängida; Taaveti õpetuslaul. </p>
<p id="v2"><sup><small>2</small></sup>  Jumal, pane tähele mu palvet ja ära peida ennast mu anumise eest! </p>
<p id="v3"><sup><small>3</small></sup>  Pane tähele mind ja vasta mulle! Ma ekslen ümber ägades ja jooksen uisapäisa </p>
<p id="v4"><sup><small>4</small></sup>  vaenlase hääle tõttu, õela rõhumise pärast, sest nad veeretavad mu peale nurjatust ja vihas kiusavad nad mind taga. </p>
<p id="v5"><sup><small>5</small></sup>  Mu süda vabiseb mu sees ja surma koledused on langenud mu peale. </p>
<p id="v6"><sup><small>6</small></sup>  Kartus ja värin tulid mu peale ja õudus kattis mind. </p>
<p id="v7"><sup><small>7</small></sup>  Siis ma ütlesin: Oh oleksid mul tuvi tiivad, ma lendaksin minema ja asuksin kuhugi elama. </p>
<p id="v8"><sup><small>8</small></sup>  Vaata, ma põgeneksin kaugele ja viibiksin kõrbes. Sela. </p>
<p id="v9"><sup><small>9</small></sup>  Ma tõttaksin pääsema pakku tuulepöörise, maru eest. </p>
<p id="v10"><sup><small>10</small></sup>  Hävita nad, Issand, sega nende keeled, sest ma näen linnas vägivalda ja riidu! </p>
<p id="v11"><sup><small>11</small></sup>  Ööd ja päevad nad käivad piki tema müüre, nurjatus ja vaev on ta keskel. </p>
<p id="v12"><sup><small>12</small></sup>  Kadu on ta keskel ja ta turult ei tagane rõhumine ja pettus. </p>
<p id="v13"><sup><small>13</small></sup>  Sest mitte vaenlane ei laima mind, seda ma taluksin; mitte mu vihamees ei suurusta mu vastu, tema eest ma peidaksin ennast, </p>
<p id="v14"><sup><small>14</small></sup>  vaid sina, inimene nagu mina, mu sõber ja tuttav, </p>
<p id="v15"><sup><small>15</small></sup>  kellega meil oli armas osadus, Jumala kotta läksime koos rahvahulgaga. </p>
<p id="v16"><sup><small>16</small></sup>  Karaku surm nende kallale, mingu nad elusalt alla surmavalda, sest selge kurjus on nende elamuis, nende põues! </p>
<p id="v17"><sup><small>17</small></sup>  Aga mina hüüan Jumala poole ja Issand aitab mind. </p>
<p id="v18"><sup><small>18</small></sup>  Õhtul ja hommikul ja lõunaajal ma kurdan ja ägan, ja ta kuuleb mu häält. </p>
<p id="v19"><sup><small>19</small></sup>  Ta lunastab mu hinge rahusse kallalekippujaist, sest need on hulgani mu ümber. </p>
<p id="v20"><sup><small>20</small></sup>  Jumal kuuleb ja vastab neile, tema, kes istub aujärjel iidsest ajast. Sela. Sest nad ei muuda meelt ega hakka kartma Jumalat. </p>
<p id="v21"><sup><small>21</small></sup>  See mees oli pistnud oma käed nende külge, kes pidasid temaga rahu, ta rikkus oma lepingut. </p>
<p id="v22"><sup><small>22</small></sup>  Pehmem kui või on tema suu, aga südames ta tuleb kallale; libedamad kui õli on tema sõnad, kuid need on siiski nagu paljastatud mõõgad. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Heida Issanda peale oma koorem, ja tema hoolitseb sinu eest; ta ei lase iialgi kõikuda õiget! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/54">Psalmid ehk Vana Testamendi Laulud - Peatükk 54</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/56">Psalmid ehk Vana Testamendi Laulud - Peatükk 56</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 55:22 <i>Heitke oma koorem Issanda peale</i>: <a href="/et/The_Urantia_Book/152#p5_3">Ur 152:5.3</a>. </li>
</ol>
</div>
