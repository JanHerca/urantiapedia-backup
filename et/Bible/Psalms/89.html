<!--
title: Psalmid ehk Vana Testamendi Laulud - Peatükk 89
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/88">Psalmid ehk Vana Testamendi Laulud - Peatükk 88</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/90">Psalmid ehk Vana Testamendi Laulud - Peatükk 90</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Esralase Eetani õpetuslaul. </p>
<p id="v2"><sup><small>2</small></sup>  Ma laulan Issanda heldusest igavesti, ma kuulutan oma suuga su ustavust põlvest põlve. </p>
<p id="v3"><sup><small>3</small></sup>  Sest ma ütlen: Igaveseks sa ehitasid helduse, taevastesse sa rajasid oma ustavuse. </p>
<p id="v4"><sup><small>4</small></sup>  „Ma olen teinud lepingu oma valituga, ma olen oma sulasele Taavetile vandunud: </p>
<p id="v5"><sup><small>5</small></sup>  Ma kinnitan su soo igaveseks ja ehitan su aujärje põlvest põlve.” Sela. </p>
<p id="v6"><sup><small>6</small></sup>  Ja taevad tunnistavad su imetegusid, Issand, ja sinu ustavust pühade koguduses. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Sest kes on pilvedes Issanda taoline? Kes on Issanda sarnane Jumala laste seas? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Jumal on kohutav pühade salajases kogus, ja ta on kardetav üle kõikide, kes teda ümbritsevad. </p>
<p id="v9"><sup><small>9</small></sup>  Issand, vägede Jumal, kes on nii võimas kui sina, Issand? Ja sinu ustavus on sinu ümber. </p>
<p id="v10"><sup><small>10</small></sup>  Sina valitsed mere uhkust; kui ta oma lained tõstab, vaigistad sina need. </p>
<p id="v11"><sup><small>11</small></sup>  Sina purustasid Rahabi nagu mahalöödu; oma vägeva käsivarrega sa pillutasid laiali oma vaenlased. </p>
<p id="v12"><sup><small>12</small></sup>  Sinu oma on taevas ja sinu on ka maa; maailmale ja kõigele, mis seda täidab, oled sina rajanud aluse. </p>
<p id="v13"><sup><small>13</small></sup>  Põhja ja lõuna oled sina loonud; Taabor ja Hermon laulavad hõisates sinu nimele. </p>
<p id="v14"><sup><small>14</small></sup>  Sinul on vägev käsivars, tugev on sinu käsi, kõrge su parem käsi. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Õigus ja õiglus on su aujärje alus; heldus ja ustavus käivad su palge ees. </p>
<p id="v16"><sup><small>16</small></sup>  Õnnis on rahvas, kes tunneb püha hõiskamist; nad käivad sinu palge valguses, Issand. </p>
<p id="v17"><sup><small>17</small></sup>  Sinu nimest rõõmutsevad nad iga päev, ja sinu õigluses nad ülendatakse. </p>
<p id="v18"><sup><small>18</small></sup>  Sest sina oled nende tugevuse ilu, ja sinu hea meele pärast tõstetakse meie sarv kõrgele. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Sest Issanda hoolel on meie kilp, ja Iisraeli Püha hoolel on meie kuningas. </p>
<p id="v20"><sup><small>20</small></sup>  Kord sa rääkisid nägemuses oma vagadega ning ütlesid: „Ma olen pannud abi sangari kätte, ma olen valitu suureks tõstnud rahva hulgast. </p>
<p id="v21"><sup><small>21</small></sup>  Ma olen leidnud Taaveti, oma sulase, oma püha õliga olen ma tema võidnud. </p>
<p id="v22"><sup><small>22</small></sup>  Teda toetab mu käsi kõvasti ja mu käsivars tugevdab teda. </p>
<p id="v23"><sup><small>23</small></sup>  Vaenlane ei saa teda üllatada ega ülekohtune inimene teda maha rõhuda, </p>
<p id="v24"><sup><small>24</small></sup>  vaid mina taon puruks ta vaenlased ta eest ja löön maha tema vihkajad. </p>
<p id="v25"><sup><small>25</small></sup>  Ja mu ustavus ja mu heldus on temaga, ja tema sarv tõstetakse kõrgele minu nimes. </p>
<p id="v26"><sup><small>26</small></sup>  Ja ma panen tema käe mere peale ja ta parema käe jõgede peale. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Tema hüüab mind: Sina oled minu Isa, mu Jumal, mu päästekalju! </p>
<p id="v28"><sup><small>28</small></sup>  Ent mina teen ta esmasündinuks ning kõige kõrgemaks kuningaks üle ilmamaa. </p>
<p id="v29"><sup><small>29</small></sup>  Ma hoian oma helduse temale igavesti ja mu leping temaga jääb püsima. </p>
<p id="v30"><sup><small>30</small></sup>  Ma sean tema soo igaveseks ja tema aujärje nii kauaks kui taeva päevad. </p>
<p id="v31"><sup><small>31</small></sup>  Kui ta lapsed hülgavad mu Seaduse ega käi mu määruste järgi, </p>
<p id="v32"><sup><small>32</small></sup>  kui nad teotavad mu korraldusi ega pea mu käske, </p>
<p id="v33"><sup><small>33</small></sup>  siis ma küll nuhtlen nende üleastumisi vitsaga ja nende pahategusid hoopidega, </p>
<p id="v34"><sup><small>34</small></sup>  kuid oma heldust ma ei tühista ega tee valeks oma ustavust. </p>
<p id="v35"><sup><small>35</small></sup>  Ma ei riku oma lepingut ega muuda seda, mis on lähtunud mu huulilt. </p>
<p id="v36"><sup><small>36</small></sup>  Ma olen korra vandunud oma pühaduse juures; tõesti, ma ei valeta Taavetile. </p>
<p id="v37"><sup><small>37</small></sup>  Tema sugu püsib igavesti ja tema aujärg nagu päike minu ees; </p>
<p id="v38"><sup><small>38</small></sup>  nagu kuu peab ta jääma igavesti kindlaks ja nagu ustav tunnistaja pilvedes!” Sela. </p>
<p id="v39"><sup><small>39</small></sup>  Ja ometi oled sa tema ära tõuganud ja ära põlanud, sa oled saanud täis raevu oma võitud mehe vastu. </p>
<p id="v40"><sup><small>40</small></sup>  Sa oled tühistanud oma sulase lepingu, sa oled maani häbistanud tema krooni. </p>
<p id="v41"><sup><small>41</small></sup>  Sa oled kiskunud maha kõik tema müürid, sa oled tema kindlused teinud varemeiks. </p>
<p id="v42"><sup><small>42</small></sup>  Kõik, kes seda teed mööda käivad, rüüstavad teda, ta on saanud teotuseks oma naabritele. </p>
<p id="v43"><sup><small>43</small></sup>  Sa oled suureks tõstnud tema rõhujate parema käe, sa oled rõõmustanud kõiki tema vaenlasi. </p>
<p id="v44"><sup><small>44</small></sup>  Sa oled tagasi pööranud ka tema mõõgatera ega ole teda püsti hoidnud sõjas. </p>
<p id="v45"><sup><small>45</small></sup>  Sa oled lõpetanud tema hiilguse ja oled lükanud maha tema aujärje. </p>
<p id="v46"><sup><small>46</small></sup>  Sa oled lühendanud tema nooruspäevi ja oled katnud teda häbiga. Sela. </p>
<p id="v47"><sup><small>47</small></sup>  Kui kaua sa, Issand, peidad ennast? Kui kaua su viha peab leegitsema nagu tuli? </p>
<p id="v48"><sup><small>48</small></sup>  Mõtle, kui lühike on mu eluiga! Kui tühisteks sa oled loonud kõik inimlapsed! </p>
<p id="v49"><sup><small>49</small></sup>  Kus on inimene, kes jääb elama ega näe surma, kes päästab oma elu surmavalla käest? Sela. </p>
<p id="v50"><sup><small>50</small></sup>  Kus on su endised heldused, Issand, mis sa vandusid Taavetile oma ustavuses? </p>
<p id="v51"><sup><small>51</small></sup>  Mõtle, Issand, oma sulase teotusele kõigi suurte rahvaste poolt, mida ma kannan oma põues, </p>
<p id="v52"><sup><small>52</small></sup>  millega sinu vaenlased sind, Issand, teotavad, kui nad teotavad su võitud mehe jälgi! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 89:6 <i>2. osa: Kes saab võrrelda</i>: <a href="/et/The_Urantia_Book/97#p1_7">Ur 97:1.7</a>. </li>
  <li id="fn2"><a href="#cite2">↑</a> 89:7 <i>Paradiisi kogudused</i>: <a href="/et/The_Urantia_Book/43#p9_1">Ur 43:9.1</a>. </li>
  <li id="fn3"><a href="#cite3">↑</a> 89:18 <i>7. osa: Sest ta on meie kuningas</i>: <a href="/et/The_Urantia_Book/137#p8_4">Ur 137:8.4</a>. </li>
  <li id="fn4"><a href="#cite4">↑</a> 89:26 <i>Jumala kutsumine „meie isaks“</i>: <a href="/et/The_Urantia_Book/1#p1_5">Ur 1:1.5</a>.  <i>Jumala kutsumine „meie isaks“</i>: <a href="/et/The_Urantia_Book/1#p1_1">Ur 1:1.1</a>.  <i>Jumala järeltulija</i>: <a href="/et/The_Urantia_Book/1#p3_1">Ur 1:3.1</a>. </li>
  <li id="fn5"><a href="#cite5">↑</a> 89:26-27 <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>.  <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>.  <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>.  <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn6"><a href="#cite6">↑</a> 89:14 <i>Õigluse Jumal</i>: <a href="/et/The_Urantia_Book/96#p6_3">Ur 96:6.3</a>. </li>
</ol>
</div>
