<!--
title: Psalmid ehk Vana Testamendi Laulud - Peatükk 31
description: 
published: true
date: 2023-11-8T20:21:2Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/30">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 30</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/32">
          <span class="pr-2">Psalmid ehk Vana Testamendi Laulud - Peatükk 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Taaveti laul. </p>
<p id="v2"><sup><small>2</small></sup>  Sinu juures ma otsin pelgupaika, Issand, ärgu ma jäägu iialgi häbisse! Oma õiglust mööda päästa mind! </p>
<p id="v3"><sup><small>3</small></sup>  Pööra oma kõrv mu poole, tõtta mind kiskuma välja hädast, ole mulle kaitsjaks kaljuks, mäelinnuse hooneks mu päästmiseks! </p>
<p id="v4"><sup><small>4</small></sup>  Sest sina oled mu kalju ja mu mäelinnus, ja oma nime pärast juhatad ja talutad sa mind. </p>
<p id="v5"><sup><small>5</small></sup>  Sa viid mu välja võrgust, mis mulle salaja on pandud, sest sina oled mu tugev kaitse. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Sinu kätte ma usaldan oma vaimu, sest sina oled mu lunastanud, Issand, sa tõe Jumal. </p>
<p id="v7"><sup><small>7</small></sup>  Ma vihkan neid, kes enesele peavad tühje ebajumalaid, ja loodan Issanda peale. </p>
<p id="v8"><sup><small>8</small></sup>  Ma ilutsen ja olen rõõmus su heldusest, et sa oled vaadanud mu viletsuse peale ja oled tundnud mu hinge kitsikust. </p>
<p id="v9"><sup><small>9</small></sup>  Sa ei andnud mind vaenlaste kätte, vaid sa asetasid mu jalad avarasse kohta. </p>
<p id="v10"><sup><small>10</small></sup>  Ole mulle armuline, Issand, sest mul on kitsas käes; meelekibedusest on vajunud auku mu silmad, mu hing ja mu ihu! </p>
<p id="v11"><sup><small>11</small></sup>  Sest mu elu on kulunud südamevalus ja mu aastad ohkamises; mu ramm on raugenud mu pahategude pärast ja mu luud on vajunud kokku. </p>
<p id="v12"><sup><small>12</small></sup>  Kõigi oma vastaste tõttu olen ma saanud pilkealuseks, oma naabritele koormaks, oma tuttavaile hirmuks; kes mind väljas näevad, hoiduvad minust kõrvale. </p>
<p id="v13"><sup><small>13</small></sup>  Ma olen inimeste meelest ununenud nagu surnu, ma olen nagu katkiläinud saviriist. </p>
<p id="v14"><sup><small>14</small></sup>  Sest ma olen kuulnud paljude laimujuttu, ähvardusi igalt poolt; üheskoos nõu pidades mu vastu nad mõtlevad võtta mu hinge. </p>
<p id="v15"><sup><small>15</small></sup>  Aga mina loodan sinu peale, Issand! Ma ütlen: „Sina oled mu Jumal!” </p>
<p id="v16"><sup><small>16</small></sup>  Sinu käes on kõik mu ajad; tõmba mind ära mu vaenlaste ja mu tagaajajate käest! </p>
<p id="v17"><sup><small>17</small></sup>  Lase oma pale paista oma sulase peale, päästa mind oma helduses! </p>
<p id="v18"><sup><small>18</small></sup>  Issand, ärgu ma jäägu häbisse, sest ma hüüan sind appi! Jäägu õelad häbisse, jäägu nad vait ning vajugu surmavalda! </p>
<p id="v19"><sup><small>19</small></sup>  Jäägu tummaks valetajad huuled, kes jultunult räägivad õige vastu, kõrgilt ja põlgavalt! </p>
<p id="v20"><sup><small>20</small></sup>  Kui suur on sinu headus, mille sa oled tallele pannud neile, kes sind kardavad, ja oled osutanud neile, kes sinu juures pelgupaika otsivad inimlaste nähes. </p>
<p id="v21"><sup><small>21</small></sup>  Sa varjad neid oma palge varju all meeste õeluse eest; sa peidad nad ulualla tigedate keelte riiu eest. </p>
<p id="v22"><sup><small>22</small></sup>  Tänu olgu Issandale, et ta kitsikuses on minule imeliselt osutanud oma heldust! </p>
<p id="v23"><sup><small>23</small></sup>  Mina ütlesin oma hädas: „Ma olen ära lõigatud su silma eest!” Siiski kuulsid sa mu anumiste häält, kui ma sind appi hüüdsin. </p>
<p id="v24"><sup><small>24</small></sup>  Armastage Issandat, kõik tema vagad! Issand varjab ustavaid, aga ta tasub rohkesti kätte neile, kes ülbesti toimivad. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/30">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 30</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/32">
          <span class="pr-2">Psalmid ehk Vana Testamendi Laulud - Peatükk 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 31:5 <i>Käsiraamatusse anda vaim</i>: <a href="/et/The_Urantia_Book/188#p3_4">Ur 188:3.4</a>. </li>
</ol>
</div>
