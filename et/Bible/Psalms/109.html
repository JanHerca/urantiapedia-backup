<!--
title: Psalmid ehk Vana Testamendi Laulud - Peatükk 109
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/108">Psalmid ehk Vana Testamendi Laulud - Peatükk 108</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/110">Psalmid ehk Vana Testamendi Laulud - Peatükk 110</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Taaveti laul. Mu kiituse Jumal, ära ole vait! </p>
<p id="v2"><sup><small>2</small></sup>  Sest nad on avanud mu vastu õela ja petise suu; nad räägivad minuga valekeelel; </p>
<p id="v3"><sup><small>3</small></sup>  nad on mind piiranud vihkamissõnadega ja võitlevad mu vastu põhjuseta. </p>
<p id="v4"><sup><small>4</small></sup>  Mu armastuse pärast kaebavad nad minu peale, aga mina palvetan. </p>
<p id="v5"><sup><small>5</small></sup>  Nemad tasuvad mulle head kurjaga ja mu armastust vihkamisega. </p>
<p id="v6"><sup><small>6</small></sup>  Sea õel tema vastu ja saatan seisku ta paremal käel! </p>
<p id="v7"><sup><small>7</small></sup>  Kohtust väljugu ta hukkamõistetult ja tema palve saagu patuks! </p>
<p id="v8"><sup><small>8</small></sup>  Tema päevi olgu pisut, ta amet saagu teisele! </p>
<p id="v9"><sup><small>9</small></sup>  Ta lapsed jäägu vaeslasteks ja ta naine leseks! </p>
<p id="v10"><sup><small>10</small></sup>  Ta lapsed hulkugu ümber ja kerjaku ning otsigu toitu kaugel oma varemeist! </p>
<p id="v11"><sup><small>11</small></sup>  Liigkasuvõtja võtku kõik, mis tal on, ja muulased rüüstaku ta töövaeva! </p>
<p id="v12"><sup><small>12</small></sup>  Ärgu olgu tal kedagi, kes osutab heldust ta vastu, ja ärgu olgu kedagi, kes annaks armu tema vaeslastele! </p>
<p id="v13"><sup><small>13</small></sup>  Tema järglased saagu otsa, teises põlves kustugu tema nimi! </p>
<p id="v14"><sup><small>14</small></sup>  Tema esiisade pahateod seisku Issandal meeles ja tema ema pattu ärgu kustutatagu! </p>
<p id="v15"><sup><small>15</small></sup>  Olgu need Issanda ees alati, ja ta kaotagu maa pealt nende mälestus! </p>
<p id="v16"><sup><small>16</small></sup>  Sest see mees ei mõelnud teha head, vaid kiusas viletsat ja vaest ja meeleheitel olevat, et teda surmata. </p>
<p id="v17"><sup><small>17</small></sup>  Ta armastas needmist - see tabagu teda! Temale ei meeldinud õnnistamine - see jäägu temast kaugele! </p>
<p id="v18"><sup><small>18</small></sup>  Ta riietas end needmisega nagu kuuega - see tungigu nagu vesi tema sisemusse ja nagu õli ta kontidesse! </p>
<p id="v19"><sup><small>19</small></sup>  Olgu see temale nagu riie, millesse ta ennast mähib, ja nagu vöö, millega ta alati ennast vöötab! </p>
<p id="v20"><sup><small>20</small></sup>  Niisugune olgu mu pealekaebajate palk Issanda käest ja nende palk, kes räägivad kurja minu hinge vastu! </p>
<p id="v21"><sup><small>21</small></sup>  Aga sina, Issand, mu Jumal, tee minuga oma nime kohaselt, sest sinu heldus on hea: kisu mind välja! </p>
<p id="v22"><sup><small>22</small></sup>  Sest mina olen vilets ja vaene, ja mu süda on läbi torgatud mu sees. </p>
<p id="v23"><sup><small>23</small></sup>  Ma kaon nagu vari, mis pikemaks venib, mind raputatakse maha nagu rohutirtse. </p>
<p id="v24"><sup><small>24</small></sup>  Mu põlved nõrkevad paastumisest ja mu liha kõhnub rasvatuks. </p>
<p id="v25"><sup><small>25</small></sup>  Ma olen saanud neile teotuseks, mind nähes nad vangutavad pead. </p>
<p id="v26"><sup><small>26</small></sup>  Aita mind, Issand, mu Jumal! Päästa mind oma heldust mööda! </p>
<p id="v27"><sup><small>27</small></sup>  Tundku nad, et see on sinu käsi, et sina, Issand, oled seda teinud! </p>
<p id="v28"><sup><small>28</small></sup>  Kui nad neavad, siis sina õnnista! Kui nad kipuvad kallale, siis jäägu nad häbisse, aga sinu sulane rõõmustagu! </p>
<p id="v29"><sup><small>29</small></sup>  Mu vastased riietugu teotusega ja mähkigu end oma häbisse nagu ülekuube! </p>
<p id="v30"><sup><small>30</small></sup>  Ma tahan Issandat väga tänada oma suuga ja paljude seas teda kiita, </p>
<p id="v31"><sup><small>31</small></sup>  sest tema seisab vaese paremal käel, et päästa tema hing hukkamõistjate käest. </p>
