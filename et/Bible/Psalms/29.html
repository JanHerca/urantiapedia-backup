<!--
title: Psalmid ehk Vana Testamendi Laulud - Peatükk 29
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/28">Psalmid ehk Vana Testamendi Laulud - Peatükk 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/30">Psalmid ehk Vana Testamendi Laulud - Peatükk 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul. Andke Issandale, te jumalalapsed, andke Issandale au ja võimus! </p>
<p id="v2"><sup><small>2</small></sup>  Andke Issandale tema nime au, pühas ehtes kummardage Issandat! </p>
<p id="v3"><sup><small>3</small></sup>  Issanda hääl on vete peal; auhiilguse Jumal müristab; Issand on suurte vete peal. </p>
<p id="v4"><sup><small>4</small></sup>  Issanda hääl kostab võimsasti; Issanda hääl kostab toredasti. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Issanda hääl murrab seedreid, Issand murrab katki Liibanoni seedrid. </p>
<p id="v6"><sup><small>6</small></sup>  Ta paneb Liibanoni karglema nagu vasika ja Sirjoni nagu noore metshärja. </p>
<p id="v7"><sup><small>7</small></sup>  Issanda mürina hääl purskab tuleleeke. </p>
<p id="v8"><sup><small>8</small></sup>  Issanda mürina hääl paneb kõrbe värisema; Issand paneb Kaadesi kõrbe värisema. </p>
<p id="v9"><sup><small>9</small></sup>  Issanda mürina hääl paneb emahirved poegima, ta laasib metsad paljaks. Ent tema templis ütlevad kõik: „Oh seda auhiilgust!” </p>
<p id="v10"><sup><small>10</small></sup>  Issand istus aujärjel veeuputuse tulles, ja Issand jääb kuningaks igavesti! </p>
<p id="v11"><sup><small>11</small></sup>  Issand annab tugevuse oma rahvale; Issand õnnistab oma rahvast rahuga. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 29:4 <i>Võimas</i>: <a href="/et/The_Urantia_Book/96#p4_5">Ur 96:4.5</a>. </li>
</ol>
</div>
