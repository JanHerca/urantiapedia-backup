<!--
title: Psalmid ehk Vana Testamendi Laulud - Peatükk 135
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/134">Psalmid ehk Vana Testamendi Laulud - Peatükk 134</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/136">Psalmid ehk Vana Testamendi Laulud - Peatükk 136</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Halleluuja! Kiitke Issanda nime, kiitke teie, Issanda sulased, </p>
<p id="v2"><sup><small>2</small></sup>  kes seisate Issanda kojas, meie Jumala koja õuedel! </p>
<p id="v3"><sup><small>3</small></sup>  Kiitke Issandat, sest Issand on hea; mängige tema nimele, sest see on kaunis! </p>
<p id="v4"><sup><small>4</small></sup>  Sest Issand on valinud enesele Jaakobi, omandiks võtnud Iisraeli. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Sest mina tean, et Issand on suur ja meie Issand on suurem kui kõik jumalad. </p>
<p id="v6"><sup><small>6</small></sup>  Kõik, mis Issandale meeldib, teeb ta taevas ja maa peal, meredes ja kõigis mere sügavikes. </p>
<p id="v7"><sup><small>7</small></sup>  Tema tõstab pilved maa otsast; tema teeb välgud vihmaks, ta toob tuule välja oma aitadest. </p>
<p id="v8"><sup><small>8</small></sup>  Ta lõi maha egiptlaste esmasündinud, nii inimeste kui loomade omad. </p>
<p id="v9"><sup><small>9</small></sup>  Ta saatis tunnustähti ja imesid sinu sekka, Egiptus, vaarao peale ja kõigi ta sulaste peale. </p>
<p id="v10"><sup><small>10</small></sup>  Ta lõi maha palju paganarahvaid ja tappis ära vägevad kuningad, </p>
<p id="v11"><sup><small>11</small></sup>  Siihoni, emorlaste kuninga, Oogi, Baasani kuninga, ja kõik Kaanani kuningriigid, </p>
<p id="v12"><sup><small>12</small></sup>  ja andis nende maa pärisosaks, pärisosaks oma rahvale Iisraelile. </p>
<p id="v13"><sup><small>13</small></sup>  Issand, su nimi püsib igavesti, Issand, su mälestus põlvest põlve! </p>
<p id="v14"><sup><small>14</small></sup>  Sest Issand mõistab kohut oma rahvale ja halastab oma sulaste peale. </p>
<p id="v15"><sup><small>15</small></sup>  Paganate ebajumalad on hõbe ja kuld, inimeste kätetöö. </p>
<p id="v16"><sup><small>16</small></sup>  Suu neil on, aga nad ei räägi; silmad neil on, aga nad ei näe. </p>
<p id="v17"><sup><small>17</small></sup>  Kõrvad neil on, aga nad ei pane tähele; ei ole ka hingeõhku nende suus. </p>
<p id="v18"><sup><small>18</small></sup>  Nende sarnaseks saavad nende tegijad ja kõik, kes nende peale loodavad. </p>
<p id="v19"><sup><small>19</small></sup>  Iisraeli sugu, tänage Issandat! Aaroni sugu, tänage Issandat! </p>
<p id="v20"><sup><small>20</small></sup>  Leevi sugu, tänage Issandat! Teie, kes kardate Issandat, tänage Issandat! </p>
<p id="v21"><sup><small>21</small></sup>  Olgu tänatud Issand Siionist, tema, kes elab Jeruusalemmas! Halleluuja! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/134">Psalmid ehk Vana Testamendi Laulud - Peatükk 134</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/136">Psalmid ehk Vana Testamendi Laulud - Peatükk 136</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 135:4 <i>Jumala valitud rahvas</i>: <a href="/et/The_Urantia_Book/96#p5_6">Ur 96:5.6</a>.  <i>Valitud rahvas</i>: <a href="/et/The_Urantia_Book/93#p5_1">Ur 93:5.1</a>.  <i>Valitud rahvas</i>: <a href="/et/The_Urantia_Book/97#p10_1">Ur 97:10.1</a>.  <i>Valitud rahvas</i>: <a href="/et/The_Urantia_Book/97#p4_2">Ur 97:4.2</a>.  <i>Valitud rahvas</i>: <a href="/et/The_Urantia_Book/121#p2_8">Ur 121:2.8</a>. </li>
  <li id="fn2"><a href="#cite2">↑</a> 135:4, <i>Valitud rahvas</i>: <a href="/et/The_Urantia_Book/96#p2_3">Ur 96:2.3</a>. </li>
</ol>
</div>
