<!--
title: Psalmid ehk Vana Testamendi Laulud - Peatükk 144
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/143">Psalmid ehk Vana Testamendi Laulud - Peatükk 143</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/145">Psalmid ehk Vana Testamendi Laulud - Peatükk 145</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul. Tänatud olgu Issand, mu kalju, kes õpetab mu käsi lahinguks ja mu sõrmi sõjaks, </p>
<p id="v2"><sup><small>2</small></sup>  tema, kes on mu heldus ja mu mäelinnus, mu kindel varjupaik ja mu päästja, minu kilp ja see, kelle juures ma pelgupaika otsin; ta alistab minule mu rahva. </p>
<p id="v3"><sup><small>3</small></sup>  Oh Issand! Mis on inimene, et sa tahad teda tunda? Mis on inimlaps, et sa paned teda tähele? </p>
<p id="v4"><sup><small>4</small></sup>  Inimene on tuuleõhu sarnane: tema päevad on nagu mööduv vari. </p>
<p id="v5"><sup><small>5</small></sup>  Issand, kalluta oma taevaid ja tule alla, puuduta mägesid, et need suitseksid! </p>
<p id="v6"><sup><small>6</small></sup>  Löö välku ja pilluta nad laiali, läkita oma nooled ja peleta neid! </p>
<p id="v7"><sup><small>7</small></sup>  Siruta oma käed ülalt, päästa ja tõmba mind välja suurest veest, võõramaa laste käest, </p>
<p id="v8"><sup><small>8</small></sup>  kelle suu räägib tühja ja kelle parem käsi on valetaja käsi! </p>
<p id="v9"><sup><small>9</small></sup>  Jumal, ma laulan sulle uue laulu! Ma mängin kümnekeelsel naablil sinule, </p>
<p id="v10"><sup><small>10</small></sup>  kes annad abi kuningaile, kes päästsid oma sulase Taaveti kurja mõõga eest. </p>
<p id="v11"><sup><small>11</small></sup>  Päästa mind ja vabasta mind võõramaa laste käest, kelle suu räägib tühja ja kelle parem käsi on valetaja käsi, </p>
<p id="v12"><sup><small>12</small></sup>  et meie pojad oleksid noorpõlves nagu hästi kasvatatud taimed, ja meie tütred nagu templi ehituses ilusasti voolitud nurgasambad, </p>
<p id="v13"><sup><small>13</small></sup>  et meie aidad oleksid täis ning annaksid iga liiki vilja, et meie lambakari kasvaks tuhandekordseks ja kümne tuhande kordseks meie nurmedel, </p>
<p id="v14"><sup><small>14</small></sup>  et meie veised oleksid tiined, et ei juhtuks kahju ega kaotust, et ei oleks hädakisa meie tänavatel! </p>
<p id="v15"><sup><small>15</small></sup>  Õnnis on rahvas, kelle käsi nõnda käib. Õnnis on rahvas, kelle Jumal on Issand. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/143">Psalmid ehk Vana Testamendi Laulud - Peatükk 143</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/145">Psalmid ehk Vana Testamendi Laulud - Peatükk 145</a></td>
      </tr>
    </tbody>
  </table>
</figure>
