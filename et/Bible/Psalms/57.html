<!--
title: Psalmid ehk Vana Testamendi Laulud - Peatükk 57
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/56">Psalmid ehk Vana Testamendi Laulud - Peatükk 56</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/58">Psalmid ehk Vana Testamendi Laulud - Peatükk 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: viisil „Ära hävita!”; Taaveti mõistulaul ajast, kui ta põgenes Sauli eest koopasse. </p>
<p id="v2"><sup><small>2</small></sup>  Ole mulle armuline, Jumal; ole mulle armuline, sest sinu juures otsib mu hing pelgupaika ja ma kipun su tiibade varju, kuni õnnetus möödub! </p>
<p id="v3"><sup><small>3</small></sup>  Ma hüüan Jumala, Kõigekõrgema poole, Jumala poole, kes juhib mu asja. </p>
<p id="v4"><sup><small>4</small></sup>  Küll ta läkitab abi taevast ja päästab mu; ta annab laimatavaks selle, kes tahtis mind rünnata. Sela. Küll Jumal läkitab oma helduse ja ustavuse. </p>
<p id="v5"><sup><small>5</small></sup>  Ma leban otsekui lõvide keskel, inimlaste seas, kelle hambad on piigid ja nooled ja kelle keel on terav mõõk. </p>
<p id="v6"><sup><small>6</small></sup>  Ülenda, Jumal, üle taevaste, üle kogu maailma oma auhiilgus! </p>
<p id="v7"><sup><small>7</small></sup>  Võrgu on nad seadnud mu sammudele, mu hinge nad painutasid alla, nad kaevasid mu ette augu, aga nad ise kukkusid sinna sisse. Sela. </p>
<p id="v8"><sup><small>8</small></sup>  Kindel on mu süda, oh Jumal! Mu süda on kindel. Ma tahan laulda ja mängida. </p>
<p id="v9"><sup><small>9</small></sup>  Ärka üles, mu au; ärka, naabel, ärka, kannel, ma äratan üles koidu! </p>
<p id="v10"><sup><small>10</small></sup>  Ma tahan sind tänada rahvaste seas, Issand. Ma tahan lauldes mängida rahvahõimude keskel. </p>
<p id="v11"><sup><small>11</small></sup>  Sest suur on sinu heldus kuni taevani ja su tõde kuni ülemate pilvedeni. </p>
