<!--
title: Psalmid ehk Vana Testamendi Laulud - Peatükk 66
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/65">Psalmid ehk Vana Testamendi Laulud - Peatükk 65</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/67">Psalmid ehk Vana Testamendi Laulud - Peatükk 67</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: laul ja lauluviis. Hõisake Jumalale, kõik ilmamaa! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ülistage mängides tema nime au, andke temale au ja kiitust! </p>
<p id="v3"><sup><small>3</small></sup>  Öelge Jumalale: Kui kardetavad on sinu teod! Su suure väe pärast teesklevad su vaenlased su ees, </p>
<p id="v4"><sup><small>4</small></sup>  kõik ilmamaa kummardab sind ja mängib sulle kiitust, ta mängib kiitust su nimele. Sela. </p>
<p id="v5"><sup><small>5</small></sup>  Tulge ja vaadake Jumala tegusid, kes on kardetav oma tegemistes inimlaste juures. </p>
<p id="v6"><sup><small>6</small></sup>  Tema muudab mere kuivaks maaks; jalgsi minnakse läbi jõe; rõõmutsegem siis temast! </p>
<p id="v7"><sup><small>7</small></sup>  Tema valitseb oma vägevuses igavesti, ta silmad on valvel paganarahvaste üle; kangekaelsed ärgu tõstku endid kõrgeks! Sela. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Tänage, rahvad, meie Jumalat, kostku valjusti tema kiitus! </p>
<p id="v9"><sup><small>9</small></sup>  Tema paneb elama meie hinge ega lase meie jalgu kõikuda. </p>
<p id="v10"><sup><small>10</small></sup>  Sest sina, Jumal, oled meid läbi katsunud, sa oled meid sulatanud, nagu hõbedat sulatatakse. </p>
<p id="v11"><sup><small>11</small></sup>  Sa vedasid meid võrku, sa panid vaotise meie niuetele. </p>
<p id="v12"><sup><small>12</small></sup>  Sa lasksid inimesi sõita meie pea peal, me sattusime tulle ja vette. Kuid sina viisid meid välja küllusesse. </p>
<p id="v13"><sup><small>13</small></sup>  Ma lähen su kotta põletusohvritega, ma tasun sinule oma tõotused, </p>
<p id="v14"><sup><small>14</small></sup>  milleks mu huuled avanesid ja mida mu suu ütles mu kitsikuses. </p>
<p id="v15"><sup><small>15</small></sup>  Ma toon sulle lihavaid põletusohvreid koos jäärade ohvrisuitsuga; ma valmistan sulle ohvriks veiseid koos sikkudega. Sela. </p>
<p id="v16"><sup><small>16</small></sup>  Tulge, kuulge kõik, kes kardate Jumalat, ma jutustan, mis tema on teinud mu hingele! </p>
<p id="v17"><sup><small>17</small></sup>  Tema poole ma hüüdsin oma suuga ja tema ülistus oli mu keelel. </p>
<p id="v18"><sup><small>18</small></sup>  Kui oleksin näinud oma südames nurjatust, ei oleks Issand mind kuulnud. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ent mu Jumal on mind kuulnud, ta on pannud tähele mu palvehäält. </p>
<p id="v20"><sup><small>20</small></sup>  Tänu olgu Jumalale, kes ei ole heitnud kõrvale mu palvet ega ole mult ära võtnud oma heldust! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 66:1-2 <i>Taevased muusikud</i>: <a href="/et/The_Urantia_Book/44#p0_5">Ur 44:0.5</a>. </li>
  <li id="fn2"><a href="#cite2">↑</a> 66:7 <i>Kuningriik kui praegune reaalsus</i>: <a href="/et/The_Urantia_Book/170#p1_2">Ur 170:1.2</a>. </li>
  <li id="fn3"><a href="#cite3">↑</a> 66:18 <i>Jumal ei kuule ülekohut</i>: <a href="/et/The_Urantia_Book/131#p2_8">Ur 131:2.8</a>. </li>
</ol>
</div>
