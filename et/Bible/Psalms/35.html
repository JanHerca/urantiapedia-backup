<!--
title: Psalmid ehk Vana Testamendi Laulud - Peatükk 35
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/34">Psalmid ehk Vana Testamendi Laulud - Peatükk 34</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/36">Psalmid ehk Vana Testamendi Laulud - Peatükk 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul. Võitle, Issand, nende vastu, kes minu vastu võitlevad; sõdi nende vastu, kes minu vastu sõdivad! </p>
<p id="v2"><sup><small>2</small></sup>  Haara kätte kilp ja kaitsevari ning tõuse mulle abiks! </p>
<p id="v3"><sup><small>3</small></sup>  Paljasta piik ja tapper minu tagaajajate vastu; ütle mu hingele: „Mina olen sinu pääste!” </p>
<p id="v4"><sup><small>4</small></sup>  Häbenegu ja jäägu pilgata need, kes kipuvad mu hinge kallale; taganegu häbiga need, kes mõtlevad mulle kurja teha! </p>
<p id="v5"><sup><small>5</small></sup>  Olgu nad kui aganad tuule käes ja Issanda ingel paisaku nad maha! </p>
<p id="v6"><sup><small>6</small></sup>  Nende tee olgu pime ja libe ja Issanda ingel jälitagu neid! </p>
<p id="v7"><sup><small>7</small></sup>  Sest ilma põhjuseta on nad seadnud mulle oma varjatud võrgud, ilmaasjata on nad augu õõnestanud mu hingele. </p>
<p id="v8"><sup><small>8</small></sup>  Hukatus tulgu talle kätte aimamata ja tema võrk, mille ta salajasse on pannud, püüdku kinni teda ennast; sattugu ta sellesse hukatuseks! </p>
<p id="v9"><sup><small>9</small></sup>  Aga minu hing ilutsegu Issandas, ta rõõmustugu tema päästest! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Kõik mu luud-liikmed öelgu: „Issand, kes on sinu sarnane, kes tõmbad välja hädalise selle käest, kes temast on tugevam, ja viletsa ja vaese tema riisuja käest?” </p>
<p id="v11"><sup><small>11</small></sup>  Ülekohtused tunnistajad astuvad ette. Mida ma ei tea, seda nad küsivad minult. </p>
<p id="v12"><sup><small>12</small></sup>  Nad tasuvad head kurjaga; mu hing on maha jäetud. </p>
<p id="v13"><sup><small>13</small></sup>  Aga minul, kui nemad olid haiged, oli kotiriie kuueks; ma kurnasin oma hinge paastumisega; siis tulgu nüüd mu palve nende eest tagasi mu põue! </p>
<p id="v14"><sup><small>14</small></sup>  Nagu sõbra, nagu venna pärast ma käisin kurvalt, ja nagu see, kes oma ema leinab, olin ma nukralt kummargil. </p>
<p id="v15"><sup><small>15</small></sup>  Aga kui mina vääratasin, rõõmutsesid nad ja tulid kokku; nad tulid kokku minu vastu, need lööjad, keda ma ei tundnud; nad laimasid ega lõpetanud; </p>
<p id="v16"><sup><small>16</small></sup>  nad pilkasid mind ega jäänud vait, nad kiristasid hambaid mu peale. </p>
<p id="v17"><sup><small>17</small></sup>  Issand, kui kaua sa vaatad seda? Too välja mu hing nende laastamisest, mu ainuke noorte lõvide käest! </p>
<p id="v18"><sup><small>18</small></sup>  Siis ma tänan sind suures koguduses ja kiidan sind hulga rahva seas. </p>
<p id="v19"><sup><small>19</small></sup>  Ärgu minust rõõmustugu need, kes põhjuseta on mu vaenlased; ja kes mind asjata vihkavad, ärgu pilgutagu silmi! <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Sest nemad ei räägi, mis rahu toob, vaid mõtlevad petlikke asju nende vastu, kes vaikselt elavad maa peal. </p>
<p id="v21"><sup><small>21</small></sup>  Nad ajasid suu ammuli mu vastu ja ütlesid: „Paras, paras! Me näeme oma silmaga!” </p>
<p id="v22"><sup><small>22</small></sup>  Sina, Issand, näed seda, ära ole vait! Issand, ära ole minust kaugel! </p>
<p id="v23"><sup><small>23</small></sup>  Ärka ja virgu, mu Jumal ja mu Issand, mõistma minule õiglast kohut ja ajama mu riiuasja! </p>
<p id="v24"><sup><small>24</small></sup>  Mõista mulle kohut oma õiglust mööda, Issand, mu Jumal! Ära lase neil rõõmutseda minust! </p>
<p id="v25"><sup><small>25</small></sup>  Ärgu nad öelgu oma südames: „Paras! Seda meie hing tahtis!„ Ärgu nad öelgu: ”Me oleme ta ära neelanud!” </p>
<p id="v26"><sup><small>26</small></sup>  Häbenegu ja kohmetugu ühtlasi need, kes rõõmustavad mu õnnetusest; saagu häbi ja teotus riietuseks neile, kes suurustavad mu vastu! </p>
<p id="v27"><sup><small>27</small></sup>  Hõisaku ja rõõmutsegu need, kellel on hea meel minu õigusest, ning öelgu alati: „Olgu kõrgesti ülistatud Issand, kellele meeldib oma sulase hea käekäik!” </p>
<p id="v28"><sup><small>28</small></sup>  Ja mu keel kõnelgu sinu õiglusest ja kiitku sind päevast päeva! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/34">Psalmid ehk Vana Testamendi Laulud - Peatükk 34</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/36">Psalmid ehk Vana Testamendi Laulud - Peatükk 36</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 35:9 <i>Jumal on mu hinge rõõm</i>: <a href="/et/The_Urantia_Book/131#p2_10">Ur 131:2.10</a>. </li>
  <li id="fn2"><a href="#cite2">↑</a> 35:19 <i>Nad vihkavad põhjuseta</i>: <a href="/et/The_Urantia_Book/180#p3_2">Ur 180:3.2</a>. </li>
</ol>
</div>
