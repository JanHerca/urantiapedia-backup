<!--
title: Psalmid ehk Vana Testamendi Laulud - Peatükk 5
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/4">Psalmid ehk Vana Testamendi Laulud - Peatükk 4</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/6">Psalmid ehk Vana Testamendi Laulud - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: vilepillidel mängida; Taaveti laul. </p>
<p id="v2"><sup><small>2</small></sup>  Issand, võta kuulda mu sõnu, pane tähele mu ohkamist! </p>
<p id="v3"><sup><small>3</small></sup>  Kuule mu appihüüdu, mu kuningas ja mu Jumal, sest sinu poole ma palvetan! </p>
<p id="v4"><sup><small>4</small></sup>  Issand, sa kuuled vara mu häält, vara ma valmistun sinule ja olen valvel. </p>
<p id="v5"><sup><small>5</small></sup>  Sest sina ei ole Jumal, kellel on hea meel õelusest; paha ei või olla sinu külaliseks. </p>
<p id="v6"><sup><small>6</small></sup>  Hooplejad ei astu su silma ette, sa vihkad kõiki, kes nurjatust teevad. </p>
<p id="v7"><sup><small>7</small></sup>  Sina hukkad vale rääkijad; verejanulised ja kavalad on jäledad Issandale. </p>
<p id="v8"><sup><small>8</small></sup>  Aga mina lähen su kotta sinu suurest heldusest ja kummardan su püha templi poole sinu kartuses. </p>
<p id="v9"><sup><small>9</small></sup>  Issand, juhata mind oma õigluses mu vihameeste pärast, tasanda oma tee minu ees! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Sest nende suus ei ole midagi kindlat, nende südames on hukatus, nende kurk on avatud haud ja libe on nende keel. </p>
<p id="v11"><sup><small>11</small></sup>  Mõista nad süüdi, Jumal! Nad langegu oma sepitsuste tõttu; nende üleastumiste hulga pärast lükka nad ära, sest nad on sinule vastu hakanud! </p>
<p id="v12"><sup><small>12</small></sup>  Aga rõõmsad olgu kõik, kes sinu juures pelgupaika otsivad; igavesti hõisaku nad, sest et sina kaitsed neid; ja ilutsegu sinus need, kes armastavad sinu nime! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/4">Psalmid ehk Vana Testamendi Laulud - Peatükk 4</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/6">Psalmid ehk Vana Testamendi Laulud - Peatükk 6</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:9 <i>Huultega meelitada</i>: <a href="/et/The_Urantia_Book/149#p6_12">Ur 149:6.12</a>. </li>
</ol>
</div>
