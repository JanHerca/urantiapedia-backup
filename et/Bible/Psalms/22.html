<!--
title: Psalmid ehk Vana Testamendi Laulud - Peatükk 22
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/21">Psalmid ehk Vana Testamendi Laulud - Peatükk 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/23">Psalmid ehk Vana Testamendi Laulud - Peatükk 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: viisil „Koiduaegne emahirv”; Taaveti laul. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mu Jumal, mu Jumal, miks sa mu maha jätsid? Kaugel mu päästest on mu oigamissõnad. </p>
<p id="v3"><sup><small>3</small></sup>  Mu Jumal, päeval ma hüüan, aga sa ei vasta, ja ööselgi, kuid ei leia enesele rahu. </p>
<p id="v4"><sup><small>4</small></sup>  Ja ometi oled sina püha, kelle trooniks on Iisraeli kiituslaulud. </p>
<p id="v5"><sup><small>5</small></sup>  Sinu peale lootsid meie esiisad, lootsid, ja sina päästsid nad; </p>
<p id="v6"><sup><small>6</small></sup>  nad kisendasid sinu poole ja pääsesid, nad lootsid sinu peale ega jäänud häbisse. </p>
<p id="v7"><sup><small>7</small></sup>  Aga mina olen ussike ja mitte mees, inimeste teotada ja halb rahva meelest. </p>
<p id="v8"><sup><small>8</small></sup>  Kõik, kes mind näevad, irvitavad mu üle; nad ajavad suu ammuli, vangutavad pead: </p>
<p id="v9"><sup><small>9</small></sup>  „Ta on kõik veeretanud Issanda peale; see päästku ta, kiskugu ta välja hädast, sest tal on ju temast hea meel.” </p>
<p id="v10"><sup><small>10</small></sup>  Jah, sina oled see, kes tõi mind välja üsast, kes kaitses mind mu ema rinnal. </p>
<p id="v11"><sup><small>11</small></sup>  Sinu hooleks ma olen jäetud lapsekojast, mu ema üsast alates oled sina minu Jumal. </p>
<p id="v12"><sup><small>12</small></sup>  Ära ole minust kaugel, sest kitsikus on ligi, sest abimeest ei ole! </p>
<p id="v13"><sup><small>13</small></sup>  Palju härjavärsse ümbritseb mind, Baasani sõnnid piiravad mind. </p>
<p id="v14"><sup><small>14</small></sup>  Nad ajavad oma lõuad ammuli mu vastu nagu lõvi, kes murrab ja möirgab. </p>
<p id="v15"><sup><small>15</small></sup>  Ma olen välja valatud otsekui vesi ja kõik mu luud-liikmed on koost ära. Mu süda on nagu vaha, ta on sulanud mu sisikonnas. </p>
<p id="v16"><sup><small>16</small></sup>  Mu neel on kuiv nagu potitükk ja mu keel on kinni suulae küljes, surmapõrmu paigutad sa minu. </p>
<p id="v17"><sup><small>17</small></sup>  Sest koerad ümbritsevad mind, tigedate hulk keerleb mu ümber; nad purevad mu käsi ja jalgu, </p>
<p id="v18"><sup><small>18</small></sup>  ma võin lugeda kõiki oma luid. Nemad aga vahivad mulle otsa ja parastavad mind. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Nad jagavad mu rõivad eneste vahel ja heidavad liisku mu kuue pärast. </p>
<p id="v20"><sup><small>20</small></sup>  Aga sina, Issand, ära ole kaugel, mu vägi, tõtta mulle appi! </p>
<p id="v21"><sup><small>21</small></sup>  Tõmba mu hing ära mõõga eest, koera käest mu ainuke! </p>
<p id="v22"><sup><small>22</small></sup>  Päästa mind lõvi suust ja metshärgade sarvede eest! - Sa vastasid mulle! - </p>
<p id="v23"><sup><small>23</small></sup>  Ma tahan su nime kuulutada oma vendadele, keset kogudust ma tahan kiita sind. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Teie, kes Issandat kardate, kiitke teda, kõik Jaakobi sugu, austage teda! Ja värisege tema ees, kõik Iisraeli sugu! </p>
<p id="v25"><sup><small>25</small></sup>  Sest ta ei pannud halvaks ega põlanud viletsa häda ega varjanud oma palet tema eest, vaid kuulis, kui ta kisendas tema poole. </p>
<p id="v26"><sup><small>26</small></sup>  Sinu kohta käib mu kiituslaul suures koguduses, ma tasun oma tõotused nende ees, kes teda kardavad. </p>
<p id="v27"><sup><small>27</small></sup>  Vaesed saavad süüa ning saavad kõhud täis; Issandat kiidavad, kes teda otsivad. Teie südamed elagu igavesti! <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Kõik maailma ääred tuletavad teda meelde ja pöörduvad tagasi Issanda juurde; ja sinu ette kummardavad kõik rahvaste suguvõsad. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Sest Issanda päralt on kuninglik võim ja ta valitseb rahvaid. </p>
<p id="v30"><sup><small>30</small></sup>  Kõik ilmamaa võimsad kummardagu tema ette; tema ette vajugu põlvili kõik, kes lähevad alla põrmu ja kelle hinge ta ei jäta ellu. </p>
<p id="v31"><sup><small>31</small></sup>  Tulevane sugu teenib teda, Issandast jutustatakse tulevasele põlvele. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 22:1 <i>Issand jumal, miks mind maha jätta</i>: <a href="/et/The_Urantia_Book/187#p5_2">Ur 187:5.2</a>.  <i>Issand jumal, miks mind maha jätta</i>: <a href="/et/The_Urantia_Book/187#p5_2">Ur 187:5.2</a>. </li>
  <li id="fn2"><a href="#cite2">↑</a> 22:23 <i>Hirmu tähendused</i>: <a href="/et/The_Urantia_Book/149#p6_3">Ur 149:6.3</a>. </li>
  <li id="fn3"><a href="#cite3">↑</a> 22:27 <i>Juudid nägid Jumalat kui kuningat kõigi üle</i>: <a href="/et/The_Urantia_Book/141#p4_1">Ur 141:4.1</a>. </li>
  <li id="fn4"><a href="#cite4">↑</a> 22:28 <i>Kuningriik kui praegune reaalsus</i>: <a href="/et/The_Urantia_Book/170#p1_2">Ur 170:1.2</a>.  <i>Jumal valitseb rahvaid</i>: <a href="/et/The_Urantia_Book/131#p2_5">Ur 131:2.5</a>. </li>
  <li id="fn5"><a href="#cite5">↑</a> 22:18 <i>Jeesuse riiete jagamine</i>: <a href="/et/The_Urantia_Book/187#p2_8">Ur 187:2.8</a>. </li>
</ol>
</div>
