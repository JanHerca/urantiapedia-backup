<!--
title: Psalmid ehk Vana Testamendi Laulud - Peatükk 64
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/63">Psalmid ehk Vana Testamendi Laulud - Peatükk 63</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/65">Psalmid ehk Vana Testamendi Laulud - Peatükk 65</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Taaveti laul. </p>
<p id="v2"><sup><small>2</small></sup>  Kuule, Jumal, mu häält, kui ma kaeblen, hoia mu elu vaenlase hirmu eest! </p>
<p id="v3"><sup><small>3</small></sup>  Pane mind varjule tigedate salanõu eest, nende möllu eest, kes teevad nurjatust, </p>
<p id="v4"><sup><small>4</small></sup>  kes oma keelt ihuvad nagu mõõka, sihivad kibedaid sõnu nagu nooli, </p>
<p id="v5"><sup><small>5</small></sup>  et salajas maha lasta laitmatu! Äkitselt nad lasevadki ta maha ega karda midagi. </p>
<p id="v6"><sup><small>6</small></sup>  Neid kinnitatakse kurjades kavatsustes, nad õhutavad üksteist salajasi võrke panema, nad ütlevad: „Kes meid näeb?” </p>
<p id="v7"><sup><small>7</small></sup>  Nemad mõtlevad jultunud tegudele: „Me oleme valmis, kava on hästi kavatsetud!” Sest sügav on mehe sisemus ning süda. </p>
<p id="v8"><sup><small>8</small></sup>  Kuid Jumal laseb nad maha, neid haavatakse äkilise noolega. </p>
<p id="v9"><sup><small>9</small></sup>  Ta paneb nad komistama nende keele pärast, kõik, kes neid näevad, vangutavad pead. </p>
<p id="v10"><sup><small>10</small></sup>  Ja kõik inimesed hakkavad kartma ja kuulutama Jumala tööd ning aru saama tema tegudest. </p>
