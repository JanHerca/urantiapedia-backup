<!--
title: Psalmid ehk Vana Testamendi Laulud - Peatükk 72
description: 
published: true
date: 2023-11-8T20:21:2Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/71">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 71</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/73">
          <span class="pr-2">Psalmid ehk Vana Testamendi Laulud - Peatükk 73</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Saalomoni laul. Jumal, anna oma kohtupidamine kuningale ja oma õigus kuninga pojale! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ajagu tema su rahva asja õiguses ja su viletsate asja õigluses! </p>
<p id="v3"><sup><small>3</small></sup>  Toogu mäed rahu rahvale ja ka mäekünkad õiguse varal! </p>
<p id="v4"><sup><small>4</small></sup>  Ta mõistku õiglast kohut viletsale rahvale, ta päästku vaesed ja purustagu survajad! <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Kestku ta elu niikaua kui päike, ja seni kui kuu on, põlvest põlve! </p>
<p id="v6"><sup><small>6</small></sup>  Ta tuleb maha otsekui vihm ädala peale, nagu vihmapiisad, mis niisutavad maad. </p>
<p id="v7"><sup><small>7</small></sup>  Tema päevil õitseb õige ja valitseb suur rahu, kuni enam ei ole kuud. </p>
<p id="v8"><sup><small>8</small></sup>  Ta valitseb merest mereni ja Frati jõest ilmamaa otsani. </p>
<p id="v9"><sup><small>9</small></sup>  Tema ees põlvitab kõrbe rahvas ja tema vaenlased lakuvad põrmu. </p>
<p id="v10"><sup><small>10</small></sup>  Tarsise ja saarte kuningad toovad ande; Seeba ja Seba kuningad maksavad maksu. </p>
<p id="v11"><sup><small>11</small></sup>  Ja teda kummardavad kõik kuningad; kõik paganarahvad orjaku teda! </p>
<p id="v12"><sup><small>12</small></sup>  Sest tema kisub hädast välja vaese, kes kisendab, ja viletsa ja selle, kel pole abimeest. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Ta säästab nõrka ja vaest ja päästab vaeste hinge. </p>
<p id="v14"><sup><small>14</small></sup>  Ta lunastab nende hinged kavalusest ja vägivallast, ja nende veri on kallis tema silmis. </p>
<p id="v15"><sup><small>15</small></sup>  Ja ta elab ning temale antakse Seeba kulda, ja tema eest palvetatakse alati, kogu päev õnnistatakse teda. </p>
<p id="v16"><sup><small>16</small></sup>  Viljarohkus on maa peal, mägede harjadel kahisevad viljapead nagu Liibanoni mets, ja linna elanikke tärkab otsekui maast rohtu. </p>
<p id="v17"><sup><small>17</small></sup>  Ta nimi püsib igavesti; päikese paistel võrsugu ta nimi, õnnistagu nad üksteist sellega! Kiitku teda õndsaks kõik rahvad! <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Tänu olgu Issandale, Jumalale, Iisraeli Jumalale, kes ainuüksi teeb imet! </p>
<p id="v19"><sup><small>19</small></sup>  Ja tänu olgu tema aulisele nimele igavesti ning kogu maailm olgu täis tema au! Aamen, aamen! <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Taaveti, Iisai poja palved on lõppenud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/71">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 71</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/73">
          <span class="pr-2">Psalmid ehk Vana Testamendi Laulud - Peatükk 73</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 72:1-19 <i>Juutide vaated: üleloomulik päritolu</i>: <a href="/et/The_Urantia_Book/170#p1_5">Ur 170:1.5</a>. </li>
  <li id="fn2"><a href="#cite2">↑</a> 72:4,12-13 <i>Kuulake vaeste ja abivajajate nuttu</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn3"><a href="#cite3">↑</a> 72:12 <i>Jumal kuuleb abivajajate hüüdeid</i>: <a href="/et/The_Urantia_Book/146#p2_9">Ur 146:2.9</a>. </li>
  <li id="fn4"><a href="#cite4">↑</a> 72:17 <i>Rahvused kutsuvad teda õnnistatud</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn5"><a href="#cite5">↑</a> 72:19 <i>Maa olgu täis au</i>: <a href="/et/The_Urantia_Book/131#p2_5">Ur 131:2.5</a>. </li>
</ol>
</div>
