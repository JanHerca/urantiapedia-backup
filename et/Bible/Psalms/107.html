<!--
title: Psalmid ehk Vana Testamendi Laulud - Peatükk 107
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/106">Psalmid ehk Vana Testamendi Laulud - Peatükk 106</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/108">Psalmid ehk Vana Testamendi Laulud - Peatükk 108</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tänage Issandat, sest tema on hea, sest tema heldus kestab igavesti! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Nõnda öelgu Issanda lunastatud, keda tema on lunastanud kitsikusest </p>
<p id="v3"><sup><small>3</small></sup>  ja on kogunud võõrailt mailt, hommiku poolt ja õhtu poolt, põhja poolt ja lõuna poolt. </p>
<p id="v4"><sup><small>4</small></sup>  Nad ekslesid kõrbes, tühjal maal, ega leidnud teed linna, kuhu asuda. </p>
<p id="v5"><sup><small>5</small></sup>  Neil oli nälg ja janu, nende hing nõrkes nende sees. </p>
<p id="v6"><sup><small>6</small></sup>  Aga oma ahastuses nad kisendasid Issanda poole ja tema kiskus nad välja nende kitsikustest </p>
<p id="v7"><sup><small>7</small></sup>  ning saatis nad minema õiget teed, et nad jõuaksid linna, kuhu asuda. </p>
<p id="v8"><sup><small>8</small></sup>  Tänagu nad Issandat ta helduse eest ja tema imeliste tegude eest inimlastele, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  et ta kosutas janunevat hinge ja täitis nälgiva hinge heaga. </p>
<p id="v10"><sup><small>10</small></sup>  Nad istusid pimeduses ja surmavarjus, olid vangis viletsuses ja raudus, </p>
<p id="v11"><sup><small>11</small></sup>  sest nad olid tõrkunud vastu Jumala sõnadele ja olid põlanud Kõigekõrgema nõuannet. </p>
<p id="v12"><sup><small>12</small></sup>  Siis ta alandas nende südant vaevadega; nad komistasid, ja ei olnud aitajat. </p>
<p id="v13"><sup><small>13</small></sup>  Aga oma ahastuses nad kisendasid Issanda poole ja tema päästis nad nende kitsikustest. </p>
<p id="v14"><sup><small>14</small></sup>  Ta viis nad välja pimedusest ja surmavarjust ning rebis katki nende köidikud. </p>
<p id="v15"><sup><small>15</small></sup>  Tänagu nad Issandat ta helduse eest ja tema imeliste tegude eest inimlastele! </p>
<p id="v16"><sup><small>16</small></sup>  Sest tema on katki murdnud vaskuksed ja puruks raiunud raudriivid. </p>
<p id="v17"><sup><small>17</small></sup>  Nad olid meeletud oma üleastumise tee tõttu ja nad said näha vaeva oma pahategude pärast. </p>
<p id="v18"><sup><small>18</small></sup>  Iga toit oli neile jäle ja nad olid juba surmaväravate lähedal. </p>
<p id="v19"><sup><small>19</small></sup>  Aga oma ahastuses nad kisendasid Issanda poole ja tema päästis nad nende kitsikustest. </p>
<p id="v20"><sup><small>20</small></sup>  Ta läkitas neile oma sõna ja tervendas nad ning päästis nad haua veerelt. </p>
<p id="v21"><sup><small>21</small></sup>  Tänagu nad Issandat ta helduse eest ja tema imeliste tegude eest inimlastele <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  ja ohverdagu tänuohvreid ning jutustagu tema tegusid hõiskamisega! </p>
<p id="v23"><sup><small>23</small></sup>  Nad sõitsid laevadega merel ja toimetasid asju suurtel vetel. </p>
<p id="v24"><sup><small>24</small></sup>  Nad nägid Issanda tegusid ja tema imetöid meresügavustes. </p>
<p id="v25"><sup><small>25</small></sup>  Sest ta ütles sõna ning laskis tõusta marutuule ja tõstis merelained kõrgele. </p>
<p id="v26"><sup><small>26</small></sup>  Need tõusid üles taeva poole ja vajusid alla sügavikesse, nende julgus hääbus hädaohus. </p>
<p id="v27"><sup><small>27</small></sup>  Nad taarusid ja tuikusid nagu joobnud ja kogu nende tarkus oli ära neelatud. </p>
<p id="v28"><sup><small>28</small></sup>  Aga oma ahastuses nad kisendasid Issanda poole ja tema päästis nad nende kitsikustest. </p>
<p id="v29"><sup><small>29</small></sup>  Ta muutis maru vaikseks ilmaks ja vete lained jäid vakka. </p>
<p id="v30"><sup><small>30</small></sup>  Siis nad rõõmustasid, kui lained soiku jäid, ja ta viis nad igatsetud sadamasse. </p>
<p id="v31"><sup><small>31</small></sup>  Tänagu nad Issandat ta helduse eest ja tema imeliste tegude eest inimlastele </p>
<p id="v32"><sup><small>32</small></sup>  ning ülistagu teda rahvakogus ja kiitku vanemate koosolekul! </p>
<p id="v33"><sup><small>33</small></sup>  Tema tegi jõed kõrbeks ja veelätted kuivaks maaks, </p>
<p id="v34"><sup><small>34</small></sup>  viljamaa soolanõmmeks tema elanike kurjuse pärast. </p>
<p id="v35"><sup><small>35</small></sup>  Tema tegi kõrbe järveks ja põuase maa veelätteks, </p>
<p id="v36"><sup><small>36</small></sup>  ja pani sinna elama näljased, ja need asutasid linna, kus elada. </p>
<p id="v37"><sup><small>37</small></sup>  Ja nad seemendasid põldusid ja istutasid viinamägesid, ja nad said hea viljasaagi. </p>
<p id="v38"><sup><small>38</small></sup>  Ja tema õnnistas neid, ja neid sai väga palju, ka nende loomi ta ei vähendanud. </p>
<p id="v39"><sup><small>39</small></sup>  Aga siis nad vähenesid ja raugesid õnnetuste ja murede läbi. </p>
<p id="v40"><sup><small>40</small></sup>  Kuid tema, kes valab põlgust vürstide peale ja paneb nad eksima tühjal maal, kus ei ole teed, </p>
<p id="v41"><sup><small>41</small></sup>  tema ülendas vaese viletsusest ja pani tema suguvõsa sigima nagu lambakarja. </p>
<p id="v42"><sup><small>42</small></sup>  Õiglased näevad seda ja rõõmustavad, ja kõik ülekohus peab oma suu kinni. </p>
<p id="v43"><sup><small>43</small></sup>  Kes tark on, see pidagu seda meeles, ja Issanda heldust pandagu tähele! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/106">Psalmid ehk Vana Testamendi Laulud - Peatükk 106</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/108">Psalmid ehk Vana Testamendi Laulud - Peatükk 108</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 107:1 <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>Tema halastus kestab igavesti</i>: <a href="/et/The_Urantia_Book/2#p4_1">Ur 2:4.1</a>.  <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>.  <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>. </li>
  <li id="fn2"><a href="#cite2">↑</a> 107:8,15 <i>Kiitke Jumalat tegude eest</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn3"><a href="#cite3">↑</a> 107:8,15,21,31 <i>Kiitke Jumalat tema headuse eest</i>: <a href="/et/The_Urantia_Book/131#p2_5">Ur 131:2.5</a>. </li>
  <li id="fn4"><a href="#cite4">↑</a> 107:21,31 <i>Kiitke Jumalat tegude eest</i>: <a href="/et/The_Urantia_Book/131#p10_6">Ur 131:10.6</a>. </li>
</ol>
</div>
