<!--
title: Psalmid ehk Vana Testamendi Laulud - Peatükk 25
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/24">Psalmid ehk Vana Testamendi Laulud - Peatükk 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/26">Psalmid ehk Vana Testamendi Laulud - Peatükk 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul. Issand, sinu poole ma tõstan oma hinge. </p>
<p id="v2"><sup><small>2</small></sup>  Mu Jumal, sinu peale ma loodan, ärgu ma jäägu häbisse; ära lase mu vaenlasi rõõmust hõisata minu pärast! </p>
<p id="v3"><sup><small>3</small></sup>  Ei jää ju häbisse ükski neist, kes sind ootavad; häbisse jäävad need, kes kerglaselt sinust loobuvad. </p>
<p id="v4"><sup><small>4</small></sup>  Issand, anna mulle teada oma teed, õpeta mulle oma teeradu! </p>
<p id="v5"><sup><small>5</small></sup>  Juhi mind oma tõeteel ja õpeta mind; sest sina oled mu pääste Jumal, sind ma ootan kogu päeva! <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Tuleta meelde, Issand, oma halastust ja heldust, sest need on maailma ajastu algusest! <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ära tuleta meelde mu nooruse patte ega mu üleastumisi; mõtle minule oma heldust mööda, oma headuse pärast, oh Issand! </p>
<p id="v8"><sup><small>8</small></sup>  Hea ja õiglane on Issand; sellepärast ta õpetab patustele õiget teed. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Ta juhib alandlikud käima õiguses ja õpetab alandlikke oma teele. </p>
<p id="v10"><sup><small>10</small></sup>  Kõik Issanda teerajad on heldus ja tõde neile, kes peavad ta lepingut ja tema tunnistusi. </p>
<p id="v11"><sup><small>11</small></sup>  Oma nime pärast, Issand, anna andeks mu süütegu, sest see on suur! </p>
<p id="v12"><sup><small>12</small></sup>  Kes iganes kardab Issandat, seda ta õpetab teele, mis tuleb valida. </p>
<p id="v13"><sup><small>13</small></sup>  Selle hing viibib heas põlves ja ta sugu pärib maa. </p>
<p id="v14"><sup><small>14</small></sup>  Issanda osadus on neil, kes teda kardavad, ja ta annab neile teada oma lepingu. </p>
<p id="v15"><sup><small>15</small></sup>  Mu silmad on alati Issanda poole, sest tema tõmbab mu jalad võrgust välja. </p>
<p id="v16"><sup><small>16</small></sup>  Pöördu mu poole ja ole mulle armuline, sest ma olen üksildane ja vilets! </p>
<p id="v17"><sup><small>17</small></sup>  Ahastused täidavad mu südame; tõmba mind välja mu kitsikustest! </p>
<p id="v18"><sup><small>18</small></sup>  Vaata mu viletsust ja mu vaeva ja anna andeks kõik mu patud! </p>
<p id="v19"><sup><small>19</small></sup>  Vaata mu vaenlasi, sest neid on palju, ja vägivaldset vihavaenu, millega nad mind vihkavad! </p>
<p id="v20"><sup><small>20</small></sup>  Hoia mu hinge ja kisu mind välja; ärgu ma jäägu häbisse, sest ma otsin pelgupaika sinu juures! </p>
<p id="v21"><sup><small>21</small></sup>  Laitmatus ja õiglane meel kaitsku mind, sest ma ootan sind! </p>
<p id="v22"><sup><small>22</small></sup>  Vabasta, oh Jumal, Iisrael kõigist tema kitsikustest! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 25:5 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
  <li id="fn2"><a href="#cite2">↑</a> 25:6 <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>.  <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>. </li>
  <li id="fn3"><a href="#cite3">↑</a> 25:8-9 <i>Issand on hea ja õiglane</i>: <a href="/et/The_Urantia_Book/131#p2_3">Ur 131:2.3</a>. </li>
</ol>
</div>
