<!--
title: Psalmid ehk Vana Testamendi Laulud - Peatükk 42
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/41">Psalmid ehk Vana Testamendi Laulud - Peatükk 41</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/43">Psalmid ehk Vana Testamendi Laulud - Peatükk 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Korahi laste õpetuslaul. </p>
<p id="v2"><sup><small>2</small></sup>  Otsekui hirv igatseb veeojade järele, nõnda igatseb mu hing sinu juurde, Jumal! </p>
<p id="v3"><sup><small>3</small></sup>  Mu hing januneb Jumala järele, elava Jumala järele; millal ma tulen ja näen Jumala palet? </p>
<p id="v4"><sup><small>4</small></sup>  Mu silmavesi on mulle leivaks ööd ja päevad, sest mu vastu öeldakse kogu päev: „Kus on su Jumal?” </p>
<p id="v5"><sup><small>5</small></sup>  Ma valan välja oma hinge, meenutades seda, kuidas ma läksin läbi rahvamurru, keda ma juhtisin Jumala kotta pühapidajate hõiske- ja tänuhääle saatel. </p>
<p id="v6"><sup><small>6</small></sup>  Miks sa oled nii rõhutud, mu hing, ja nii rahutu mu sees? Oota Jumalat, sest ma tahan teda veel tänada ta palge abi eest! </p>
<p id="v7"><sup><small>7</small></sup>  Mu Jumal, mu hing on rõhutud mu sees! Seepärast ma tuletan sind meelde Jordanimaal ja Hermoni tippudel ja Mitsari mäel. </p>
<p id="v8"><sup><small>8</small></sup>  Sügavus hüüab sügavusele sinu koskede kohisemises; kõik su veevood ja su lained käivad minust üle. </p>
<p id="v9"><sup><small>9</small></sup>  Päeval annab Issand käsu oma heldusele ja öösel kostab minu laul temale, palve mu elu Jumala poole. </p>
<p id="v10"><sup><small>10</small></sup>  Ma ütlen Jumalale, oma kaljule: „Mispärast sa oled mu unustanud? Mispärast ma pean käima kurvalt oma vaenlase surve all?” </p>
<p id="v11"><sup><small>11</small></sup>  Otsekui luid murdes teotavad mind mu rõhujad, kui nad iga päev mu vastu ütlevad: „Kus on su Jumal?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/41">Psalmid ehk Vana Testamendi Laulud - Peatükk 41</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/43">Psalmid ehk Vana Testamendi Laulud - Peatükk 43</a></td>
      </tr>
    </tbody>
  </table>
</figure>
