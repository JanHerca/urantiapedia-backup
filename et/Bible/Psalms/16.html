<!--
title: Psalmid ehk Vana Testamendi Laulud - Peatükk 16
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/15">Psalmid ehk Vana Testamendi Laulud - Peatükk 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/17">Psalmid ehk Vana Testamendi Laulud - Peatükk 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti mõistulaul. Kaitse mind, Jumal, sest ma otsin pelgupaika sinu juures! </p>
<p id="v2"><sup><small>2</small></sup>  Ma ütlesin Issandale: „Sina oled mu Issand, ei mul ole head ilma sinuta.” </p>
<p id="v3"><sup><small>3</small></sup>  Ja pühade kohta maa peal ma ütlesin: „Nemad on need aulised, kellest mul on väga hea meel.” </p>
<p id="v4"><sup><small>4</small></sup>  Palju piina saab neile, kes ruttavad teise jumala järele; ma ei taha valada nende vereohvreid ega võtta nende nimesid oma huultele. </p>
<p id="v5"><sup><small>5</small></sup>  Issand on mu põllu- ja mu karikaosa; sina hoiad alles, mis ma liisu teel olen saanud. </p>
<p id="v6"><sup><small>6</small></sup>  Mõõdunöörid on mulle langenud meeldivate paikade peale, ka on pärisosa ilus mu meelest. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ma tänan Issandat, kes mulle on nõu andnud; isegi öösiti manitsevad mind mu neerud. </p>
<p id="v8"><sup><small>8</small></sup>  Ma pean Issandat alati oma silma ees, ma ei kõigu, sest tema on mu paremal pool. </p>
<p id="v9"><sup><small>9</small></sup>  Sellepärast rõõmutseb mu süda ja mu hing ilutseb; ka mu ihu võib julgesti elada. </p>
<p id="v10"><sup><small>10</small></sup>  Sest sina ei jäta mu hinge surmavalla kätte ega lase oma vagal näha kõdunemist. </p>
<p id="v11"><sup><small>11</small></sup>  Sina annad mulle teada elu teeraja; rõõmu on rohkesti su palge ees, meeldivaid asju on su paremas käes alatiseks. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 16:6 <i>Hea pärand</i>: <a href="/et/The_Urantia_Book/149#p5_2">Ur 149:5.2</a>. </li>
</ol>
</div>
