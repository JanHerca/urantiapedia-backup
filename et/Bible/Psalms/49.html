<!--
title: Psalmid ehk Vana Testamendi Laulud - Peatükk 49
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/48">Psalmid ehk Vana Testamendi Laulud - Peatükk 48</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/50">Psalmid ehk Vana Testamendi Laulud - Peatükk 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Korahi laste laul. </p>
<p id="v2"><sup><small>2</small></sup>  Kuulge seda, kõik rahvad! Pange tähele, kõik maailma elanikud, </p>
<p id="v3"><sup><small>3</small></sup>  nii alamad kui ülemad, üheskoos rikas ja vaene! </p>
<p id="v4"><sup><small>4</small></sup>  Mu suu räägib tarkusesõnu ja mu südame mõte sügavat tunnetust. </p>
<p id="v5"><sup><small>5</small></sup>  Ma pööran oma kõrva tähendamissõna poole ja teen kandlega avalikuks oma mõistatuse. </p>
<p id="v6"><sup><small>6</small></sup>  Miks ma peaksin kartma kurjal ajal, kui mind ümbritsevad mu tagakiusajate pahateod, </p>
<p id="v7"><sup><small>7</small></sup>  kes loodavad oma varanduse peale ja kiitlevad oma suurest rikkusest? </p>
<p id="v8"><sup><small>8</small></sup>  Ükski ei või venna eest anda luna ega tema eest maksta Jumalale lunastushinda, </p>
<p id="v9"><sup><small>9</small></sup>  sest nende hinge luna on liiga kallis ja peab jääma igavesti tasumata selleks, </p>
<p id="v10"><sup><small>10</small></sup>  et keegi ei jääks elama lõppemata ega näekski hauda. </p>
<p id="v11"><sup><small>11</small></sup>  Sest nähakse ju, et targad surevad, albid ja sõgedad saavad üheskoos otsa ning jätavad oma varanduse teistele. </p>
<p id="v12"><sup><small>12</small></sup>  Nad arvavad, et nende kojad jäävad igaveseks, nende asulad põlvest põlve; nad on oma nimede järgi nimetanud maakohti. </p>
<p id="v13"><sup><small>13</small></sup>  Ent inimene toreduses ei jää püsima, ta on loomade sarnane, kellele tehakse ots. </p>
<p id="v14"><sup><small>14</small></sup>  See on nende tee, kes loodavad iseendi peale, ja nende järglaste tee, kellele meeldivad nende kõned. </p>
<p id="v15"><sup><small>15</small></sup>  Nagu lambakari pannakse nad kinni surmavalda, surm on neile karjaseks, ja õiglased saavad hommikul nende valitsejaks; surmavald kulutab ära nende kuju, neile ei jää eluaset. </p>
<p id="v16"><sup><small>16</small></sup>  Kuid Jumal lunastab mu hinge surmavalla käest, sest ta võtab mu vastu. Sela. </p>
<p id="v17"><sup><small>17</small></sup>  Ära karda, kui keegi rikastub, kui tema koja au saab suureks! </p>
<p id="v18"><sup><small>18</small></sup>  Sest oma surma ei võta ta midagi kaasa, tema au ei järgne talle. </p>
<p id="v19"><sup><small>19</small></sup>  Kui tema ka kiidab oma hinge õnnelikuks oma elus ja teised kiidavad sind, et sa teed enesele hea elu, </p>
<p id="v20"><sup><small>20</small></sup>  lähed sa siiski oma esiisade sugupõlve juurde, kes iialgi ei saa näha valgust. </p>
