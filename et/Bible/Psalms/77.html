<!--
title: Psalmid ehk Vana Testamendi Laulud - Peatükk 77
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/76">Psalmid ehk Vana Testamendi Laulud - Peatükk 76</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/78">Psalmid ehk Vana Testamendi Laulud - Peatükk 78</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Jedutuuni viisil; Aasafi laul. </p>
<p id="v2"><sup><small>2</small></sup>  Ma tõstan oma hääle Jumala poole ja hüüan; ma tõstan oma hääle Jumala poole, et tema mind kuuleks. </p>
<p id="v3"><sup><small>3</small></sup>  Oma kitsikuse ajal ma otsin Issandat; mu käsi on öösel välja sirutatud ega väsi, mu hing ei lase ennast trööstida. </p>
<p id="v4"><sup><small>4</small></sup>  Ma mõtlen Jumalale ja oigan; ma mõlgutan mõtteid ja mu vaim nõrkeb. Sela. </p>
<p id="v5"><sup><small>5</small></sup>  Sina hoidsid mu silmad valvel; ma olen rahutu ega suuda rääkida. </p>
<p id="v6"><sup><small>6</small></sup>  Ma meenutan muistseid päevi, aastaid, mis ammu möödunud. </p>
<p id="v7"><sup><small>7</small></sup>  Ma tuletan öösel meelde oma keelpillimängu; ma mõlgutan mõtteid oma südames ja mu vaim juurdleb: </p>
<p id="v8"><sup><small>8</small></sup>  Kas Issand heidab meid ära igaveseks ega ole tal enam head meelt? </p>
<p id="v9"><sup><small>9</small></sup>  Kas tema heldus on hoopis otsas? Kas tõotuse sõna on lõppenud kõigiks sugupõlvedeks? </p>
<p id="v10"><sup><small>10</small></sup>  Kas Jumal on unustanud olla armuline? Kas tema on vihas lõpetanud oma halastuse? Sela. </p>
<p id="v11"><sup><small>11</small></sup>  Ent ma ütlen: See teeb mulle valu, et Kõigekõrgema parem käsi on muutunud. </p>
<p id="v12"><sup><small>12</small></sup>  Ma meenutan Issanda tegusid, ma tuletan meelde su imesid muistsest ajast </p>
<p id="v13"><sup><small>13</small></sup>  ja ma uurin kõiki su töid ning mõlgutan mõttes su suuri tegusid. </p>
<p id="v14"><sup><small>14</small></sup>  Jumal, su tee on pühaduses. Kes on nii suur jumal kui Jumal? </p>
<p id="v15"><sup><small>15</small></sup>  Sina oled Jumal, kes teeb imet, sa oled oma vägevuse teinud avalikuks rahvaste seas; </p>
<p id="v16"><sup><small>16</small></sup>  sa lunastasid oma käsivarrega oma rahva, Jaakobi ja Joosepi lapsed. Sela. </p>
<p id="v17"><sup><small>17</small></sup>  Veed nägid sind, Jumal; Veed nägid sind ja vabisesid, ka ürgveed värisesid. </p>
<p id="v18"><sup><small>18</small></sup>  Paksud pilved kallasid vett, ülemad pilved tegid häält; ja sinu nooled lendasid sinna ja tänna. </p>
<p id="v19"><sup><small>19</small></sup>  Su müristamise hääl kostis tuulepöörises; välgud valgustasid maailma; maa värises ja vabises. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Meres on sinu tee ja su teerada suurtes vetes, aga su jälgi ei olnud tunda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/76">Psalmid ehk Vana Testamendi Laulud - Peatükk 76</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/78">Psalmid ehk Vana Testamendi Laulud - Peatükk 78</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 77:19 <i>2. osa: Jumalikud sammud</i>: <a href="/et/The_Urantia_Book/2#p1_1">Ur 2:1.1</a>. </li>
</ol>
</div>
