<!--
title: Psalmid ehk Vana Testamendi Laulud - Peatükk 145
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/144">Psalmid ehk Vana Testamendi Laulud - Peatükk 144</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/146">Psalmid ehk Vana Testamendi Laulud - Peatükk 146</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti kiituslaul. Ma tõstan sind kõrgeks, mu Jumal, sa kuningas! Ja ma tänan su nime ikka ja igavesti! </p>
<p id="v2"><sup><small>2</small></sup>  Iga päev ma tänan sind ja kiidan su nime ikka ja igavesti! </p>
<p id="v3"><sup><small>3</small></sup>  Suur on Issand ja kõrgeks kiidetav, tema suurus on uurimatu! <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Rahvapõlv ülistab rahvapõlvele sinu tegusid, ja nad kuulutavad sinu suurt vägevust. </p>
<p id="v5"><sup><small>5</small></sup>  Sinu võimsuse toredat hiilgust ja su imeasju tahan ma meeles mõlgutada. </p>
<p id="v6"><sup><small>6</small></sup>  Sinu kardetavast jõust räägitagu ja ma jutustan sinu suurtest töödest. </p>
<p id="v7"><sup><small>7</small></sup>  Su suure headuse mälestust kuulutatagu ja su õiguse üle hõisatagu! </p>
<p id="v8"><sup><small>8</small></sup>  Armuline ja halastaja on Issand, pika meelega ja suur helduselt. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Hea on Issand kõigile ja tema halastus on üle kõigi tema tegude. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Sind ülistavad, Issand, kõik sinu teod, ja su vagad tänavad sind. </p>
<p id="v11"><sup><small>11</small></sup>  Nemad kõnelevad sinu riigi auhiilgusest ja nad räägivad su vägevusest, </p>
<p id="v12"><sup><small>12</small></sup>  et teada anda inimlastele tema vägevust ja tema riigi auhiilguse ilu. </p>
<p id="v13"><sup><small>13</small></sup>  Sinu riik on kõigi ajastute riik ja sinu valitsus kestab rahvapõlvest rahvapõlve. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Issand toetab kõiki, kes on langemas, ja tema tõstab püsti kõik, kes on küüru vajutatud. <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Kõikide silmad ootavad sind ja sina annad neile nende roa omal ajal; </p>
<p id="v16"><sup><small>16</small></sup>  sina avad oma käe ja täidad kõik, mis elab, hea meelega. </p>
<p id="v17"><sup><small>17</small></sup>  Õige on Issand kõigil oma teedel ja vaga kõigis oma tegudes. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Issand on ligi kõigile, kes teda appi hüüavad, kõigile, kes teda tões appi hüüavad. <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Tema teeb nende meele järgi, kes teda kardavad, ja ta kuuleb nende kisendamist ning aitab neid. </p>
<p id="v20"><sup><small>20</small></sup>  Issand hoiab kõiki, kes teda armastavad, ja hävitab kõik õelad. </p>
<p id="v21"><sup><small>21</small></sup>  Issanda kiitust rääkigu mu suu ja kõik liha andku tänu tema pühale nimele ikka ja igavesti! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 145:3 <i>2. osa: Otsimatu ülevus</i>: <a href="/et/The_Urantia_Book/2#p1_1">Ur 2:1.1</a>.  <i>Tema suurus on otsatu</i>: <a href="/et/The_Urantia_Book/131#p2_2">Ur 131:2.2</a>. </li>
  <li id="fn2"><a href="#cite2">↑</a> 145:8 <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>.  <i>Kaastunde, halastuse Jumal</i>: <a href="/et/The_Urantia_Book/2#p4_1">Ur 2:4.1</a>.  <i>Jumal armuline, kaastundlik</i>: <a href="/et/The_Urantia_Book/131#p2_4">Ur 131:2.4</a>.  <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>1. osa: Issand on armuline</i>: <a href="/et/The_Urantia_Book/2#p6_3">Ur 2:6.3</a>.  <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>. </li>
  <li id="fn3"><a href="#cite3">↑</a> 145:9 <i>Jumal on hea, hell halastaja</i>: <a href="/et/The_Urantia_Book/131#p2_4">Ur 131:2.4</a>. </li>
  <li id="fn4"><a href="#cite4">↑</a> 145:13 <i>Kuningriik on igavene</i>: <a href="/et/The_Urantia_Book/131#p2_7">Ur 131:2.7</a>. </li>
  <li id="fn5"><a href="#cite5">↑</a> 145:14 <i>Jumal kui kaitsja</i>: <a href="/et/The_Urantia_Book/0#p2_9">Ur 0:2.9</a>.  <i>Jumal kui kaitsja</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn6"><a href="#cite6">↑</a> 145:17 <i>Jumal on igati õiglane</i>: <a href="/et/The_Urantia_Book/2#p3_1">Ur 2:3.1</a>. </li>
  <li id="fn7"><a href="#cite7">↑</a> 145:18 <i>Issand lähedal, kes kutsub</i>: <a href="/et/The_Urantia_Book/131#p2_9">Ur 131:2.9</a>. </li>
</ol>
</div>
