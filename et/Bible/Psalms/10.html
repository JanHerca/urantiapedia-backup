<!--
title: Psalmid ehk Vana Testamendi Laulud - Peatükk 10
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/9">Psalmid ehk Vana Testamendi Laulud - Peatükk 9</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/11">Psalmid ehk Vana Testamendi Laulud - Peatükk 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Issand, miks sa seisad kaugel, miks sa peidad ennast hädaajal? </p>
<p id="v2"><sup><small>2</small></sup>  Vaesed saavad vaevatud riivatute uhkusest, olles kinni kavaluste kaudu, mis nad on välja mõelnud. </p>
<p id="v3"><sup><small>3</small></sup>  Sest õel kiitleb oma hinge ihaldustest ja ahne kirub, põlastab Issandat. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Õel oma ülbuses hoopleb: „Tema kättemaksu ei tule! Jumalat ei ole!” - need on kõik tema mõtted. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Tema käigud õnnestuvad alati; sinu õiglased kohtud on eemal kõrgel ta meelest; ta puhub kõigi oma vastaste peale. </p>
<p id="v6"><sup><small>6</small></sup>  Ta ütleb oma südames: „Mina ei kõigu, põlvest põlve ma olen see, kellele ei juhtu õnnetust!” </p>
<p id="v7"><sup><small>7</small></sup>  Ta suu on täis sajatusi, kavalust ja rõhumist; ta keele all on vaev ja nurjatus. </p>
<p id="v8"><sup><small>8</small></sup>  Ta istub varitsemas õuede taga, salajases paigas ta tapab süütu, ta silmad luuravad õnnetut. </p>
<p id="v9"><sup><small>9</small></sup>  Ta varitseb salajases paigas nagu lõvi padrikus; ta varitseb, et tabada viletsat; ta tababki tema, tõmmates teda oma võrku. </p>
<p id="v10"><sup><small>10</small></sup>  Ta küürutab ja lömitab, ja õnnetud langevad ta vägevate küünte vahele. </p>
<p id="v11"><sup><small>11</small></sup>  Ta ütleb oma südames: „Jumal on unustanud, ta on oma palge peitnud, ta ei näe ilmaski!” </p>
<p id="v12"><sup><small>12</small></sup>  Tõuse, Issand, tõsta oma käsi üles, oh Jumal! Ära unusta viletsaid! </p>
<p id="v13"><sup><small>13</small></sup>  Mispärast teotab õel Jumalat? Ta mõtleb oma südames, et sina ei hooli sellest. </p>
<p id="v14"><sup><small>14</small></sup>  Sina oled seda näinud, sest sina näed vaeva ja meelekibedust, et tasuda oma käega; õnnetu jätab enese sinu hooleks, sina oled vaeslapse abimees. </p>
<p id="v15"><sup><small>15</small></sup>  Murra katki õelate käsivars, maksa kätte kurja õelus, kuni sa seda enam ei leia! </p>
<p id="v16"><sup><small>16</small></sup>  Issand on kuningas ikka ja igavesti, paganad on kadunud tema maalt. </p>
<p id="v17"><sup><small>17</small></sup>  Viletsate igatsemist sa kuuled, Issand; sina kinnitad nende südant, su kõrv paneb neid tähele, </p>
<p id="v18"><sup><small>18</small></sup>  et mõista õiglast kohut vaeslapsele ja rõhutule, et mullast saadud inimene enam ei ajaks hirmu peale. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/9">Psalmid ehk Vana Testamendi Laulud - Peatükk 9</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/11">Psalmid ehk Vana Testamendi Laulud - Peatükk 11</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 10:4c <i>Sõjaline ilmalikkus</i>: <a href="/et/The_Urantia_Book/195#p8_5">Ur 195:8.5</a>. </li>
  <li id="fn2"><a href="#cite2">↑</a> 10:3 <i>Issand vihkab ahnitsejaid</i>: <a href="/et/The_Urantia_Book/165#p4_8">Ur 165:4.8</a>. </li>
</ol>
</div>
