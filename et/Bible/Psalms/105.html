<!--
title: Psalmid ehk Vana Testamendi Laulud - Peatükk 105
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/104">Psalmid ehk Vana Testamendi Laulud - Peatükk 104</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/106">Psalmid ehk Vana Testamendi Laulud - Peatükk 106</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tänage Issandat, kuulutage tema nime, tehke teatavaks rahvaste seas tema teod! </p>
<p id="v2"><sup><small>2</small></sup>  Laulge temale, mängige temale, kõnelge kõigist tema imedest! </p>
<p id="v3"><sup><small>3</small></sup>  Kiidelge tema pühast nimest, rõõmutsegu nende süda, kes otsivad Issandat! </p>
<p id="v4"><sup><small>4</small></sup>  Nõudke Issandat ja tema võimsust, otsige alati tema palet! </p>
<p id="v5"><sup><small>5</small></sup>  Meenutage tema tehtud imetegusid, tema imetähti ja tema huulte kohtuotsuseid, </p>
<p id="v6"><sup><small>6</small></sup>  te Aabrahami, tema sulase sugu, te Jaakobi, tema valitu lapsed! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Tema, Issand, on meie Jumal, tema kohtuotsused on igal pool maailmas. </p>
<p id="v8"><sup><small>8</small></sup>  Ta peab igavesti meeles oma lepingut, sõna, mille ta on andnud tuhandele põlvele, </p>
<p id="v9"><sup><small>9</small></sup>  lepingut, mille ta on sõlminud Aabrahamiga, ja oma vannet Iisakile. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ta seadis selle Jaakobile määruseks, Iisraelile igaveseks lepinguks. </p>
<p id="v11"><sup><small>11</small></sup>  Ta ütles: „Sinule ma annan Kaananimaa, see on teie pärisosa!”, </p>
<p id="v12"><sup><small>12</small></sup>  kui neid oli väike hulgake ja nad olid seal ainult pisut aega ning võõrastena elanud. </p>
<p id="v13"><sup><small>13</small></sup>  Ja nad rändasid rahva juurest rahva juurde, ühest riigist teise rahva juurde. </p>
<p id="v14"><sup><small>14</small></sup>  Tema ei lasknud ühtegi inimest neile liiga teha ja ta nuhtles nende pärast kuningaid: </p>
<p id="v15"><sup><small>15</small></sup>  „Minu võituid ärge puudutage ja ärge tehke kurja minu prohvetitele!” </p>
<p id="v16"><sup><small>16</small></sup>  Ja ta kutsus nälja maa peale, lõpetas kõik leivajätku. </p>
<p id="v17"><sup><small>17</small></sup>  Ta läkitas nende eele mehe: Joosep müüdi orjaks. </p>
<p id="v18"><sup><small>18</small></sup>  Tema jalgu vaevati pakus, ta kaelgi pandi raudu, </p>
<p id="v19"><sup><small>19</small></sup>  kuni Issanda sõna läks täide, tema kõne tegi ta puhtaks. </p>
<p id="v20"><sup><small>20</small></sup>  Siis kuningas läkitas ja päästis ta lahti, rahvaste valitseja laskis ta valla. </p>
<p id="v21"><sup><small>21</small></sup>  Ta pani tema isandaks oma koja üle ja kogu oma omandi valitsejaks, </p>
<p id="v22"><sup><small>22</small></sup>  nõnda et ta oma tahtmist mööda võis sundida tema vürste ja õpetada tarkust tema vanemaile. </p>
<p id="v23"><sup><small>23</small></sup>  Nõnda tuli Iisrael Egiptusesse ja Jaakob elas võõrana Haami maal. </p>
<p id="v24"><sup><small>24</small></sup>  Ja Issand suurendas väga oma rahvast ning tegi ta tugevamaks tema rõhujaist. </p>
<p id="v25"><sup><small>25</small></sup>  Ta pani ahistajate südame vihkama oma rahvast, ja salakavalust pidama tema sulaste vastu. </p>
<p id="v26"><sup><small>26</small></sup>  Ta läkitas Moosese, oma sulase, ja Aaroni, kelle ta oli valinud. </p>
<p id="v27"><sup><small>27</small></sup>  Nemad tegid tema tunnustähti ja imetegusid Haami maal. </p>
<p id="v28"><sup><small>28</small></sup>  Ta läkitas pimeduse, tegi maa pimedaks, ja nad ei tõrkunud vastu tema sõnale. </p>
<p id="v29"><sup><small>29</small></sup>  Ta muutis nende veed vereks, ta suretas nende kalad. </p>
<p id="v30"><sup><small>30</small></sup>  Nende maa kubises konnadest, nende kuningate kambriteski oli neid. </p>
<p id="v31"><sup><small>31</small></sup>  Ta käskis, ja siis tuli parme ja sääski kogu nende maadele. </p>
<p id="v32"><sup><small>32</small></sup>  Ta andis neile rahet vihma asemel ja saatis tuleleeke nende maale. </p>
<p id="v33"><sup><small>33</small></sup>  Ta lõi maha nende viinapuud ja viigipuud ning murdis kõik puud nende maal. </p>
<p id="v34"><sup><small>34</small></sup>  Ta käskis, ja tuli lugematul arvul rohutirtse ja söödikuid, </p>
<p id="v35"><sup><small>35</small></sup>  ja need sõid kõik rohu nende maal ja neelasid nende põllu vilja. </p>
<p id="v36"><sup><small>36</small></sup>  Tema lõi maha ka kõik esmasündinud nende maal, kõik nende mehejõu esmikud. </p>
<p id="v37"><sup><small>37</small></sup>  Siis ta viis nad välja koos hõbeda ja kullaga, ega olnud ühtegi, kes oleks komistanud nende suguharude seas. </p>
<p id="v38"><sup><small>38</small></sup>  Egiptus rõõmustas nende ära minnes, sest hirm nende pärast oli teda vallanud. </p>
<p id="v39"><sup><small>39</small></sup>  Tema laotas pilve nende katteks ja tule valgustama ööd. </p>
<p id="v40"><sup><small>40</small></sup>  Nad palusid, ja ta tõi vutte ning söötis nende kõhud täis taeva leivaga. </p>
<p id="v41"><sup><small>41</small></sup>  Ta avas kalju ja vesi jooksis; see jooksis jõena põuasel maal. </p>
<p id="v42"><sup><small>42</small></sup>  Sest tema pidas meeles oma püha sõna ja oma sulast Aabrahami. </p>
<p id="v43"><sup><small>43</small></sup>  Nõnda ta viis välja oma rahva rõõmutsemisega ja oma valitud hõiskamisega. </p>
<p id="v44"><sup><small>44</small></sup>  Ja ta andis neile paganarahvaste maad ning nad pärisid rahvahõimude töövaeva, </p>
<p id="v45"><sup><small>45</small></sup>  et nad peaksid tema määrusi ja hoiaksid tema Seadust. Halleluuja! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/104">Psalmid ehk Vana Testamendi Laulud - Peatükk 104</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/106">Psalmid ehk Vana Testamendi Laulud - Peatükk 106</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 105:6,43 <i>Jumala valitud rahvas</i>: <a href="/et/The_Urantia_Book/96#p5_6">Ur 96:5.6</a>.  <i>Valitud rahvas</i>: <a href="/et/The_Urantia_Book/96#p2_3">Ur 96:2.3</a>.  <i>Valitud rahvas</i>: <a href="/et/The_Urantia_Book/97#p10_1">Ur 97:10.1</a>.  <i>Valitud rahvas</i>: <a href="/et/The_Urantia_Book/97#p4_2">Ur 97:4.2</a>.  <i>Valitud rahvas</i>: <a href="/et/The_Urantia_Book/93#p5_1">Ur 93:5.1</a>.  <i>Valitud rahvas</i>: <a href="/et/The_Urantia_Book/121#p2_8">Ur 121:2.8</a>. </li>
  <li id="fn2"><a href="#cite2">↑</a> 105:9-10 <i>Pühad tõotused ja vanded</i>: <a href="/et/The_Urantia_Book/87#p6_9">Ur 87:6.9</a>. </li>
</ol>
</div>
