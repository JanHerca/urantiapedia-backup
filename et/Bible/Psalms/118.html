<!--
title: Psalmid ehk Vana Testamendi Laulud - Peatükk 118
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/117">Psalmid ehk Vana Testamendi Laulud - Peatükk 117</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/119">Psalmid ehk Vana Testamendi Laulud - Peatükk 119</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tänage Issandat, sest tema on hea, sest tema heldus kestab igavesti! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Öelgu nüüd Iisrael, et tema heldus kestab igavesti! </p>
<p id="v3"><sup><small>3</small></sup>  Öelgu nüüd Aaroni sugu, et tema heldus kestab igavesti! </p>
<p id="v4"><sup><small>4</small></sup>  Öelgu nüüd, kes Issandat kardavad, et tema heldus kestab igavesti! </p>
<p id="v5"><sup><small>5</small></sup>  Kitsikuses ma hüüdsin appi Issandat, Issand vastas mulle, asetas mind avarusse. </p>
<p id="v6"><sup><small>6</small></sup>  Issand on minuga, ei ma karda. Mis võib inimene mulle teha? </p>
<p id="v7"><sup><small>7</small></sup>  Issand on mulle abimeheks, seepärast ma saan parastada vihkajaid. </p>
<p id="v8"><sup><small>8</small></sup>  Parem on pelgupaika otsida Issanda juures kui loota inimeste peale. </p>
<p id="v9"><sup><small>9</small></sup>  Parem on pelgupaika otsida Issanda juures kui loota õilsate peale. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Kõik paganad piirasid mind, Issanda nimel tõrjusin ma nad tõesti tagasi. </p>
<p id="v11"><sup><small>11</small></sup>  Nad piirasid mind, küll nad piirasid mind, Issanda nimel tõrjusin ma nad tõesti tagasi. </p>
<p id="v12"><sup><small>12</small></sup>  Nad piirasid mind nagu mesilased - nad kustusid nagu tuli kibuvitstes. Issanda nimel tõrjusin ma nad tõesti tagasi. </p>
<p id="v13"><sup><small>13</small></sup>  Mind tõugati kõvasti, et ma langeksin, kuid Issand aitas mind. </p>
<p id="v14"><sup><small>14</small></sup>  Issand on mu tugevus ja mu kiituslaul, ja tema oli mulle päästjaks. </p>
<p id="v15"><sup><small>15</small></sup>  Hõiske- ja päästehääl kostab õigete telkidest: „Issanda parem käsi teeb vägevaid tegusid! </p>
<p id="v16"><sup><small>16</small></sup>  Issanda parem käsi on tõusnud kõrgele, Issanda parem käsi teeb vägevaid tegusid!” </p>
<p id="v17"><sup><small>17</small></sup>  Ei ma sure, vaid jään elama, ja jutustan Issanda tegusid. </p>
<p id="v18"><sup><small>18</small></sup>  Issand karistas mind rängasti, aga ta ei andnud mind surmale. </p>
<p id="v19"><sup><small>19</small></sup>  Avage mulle õiguse väravad! Ma lähen neist sisse ja tänan Issandat. </p>
<p id="v20"><sup><small>20</small></sup>  See on Issanda värav. Õiged lähevad sealt sisse. </p>
<p id="v21"><sup><small>21</small></sup>  Ma tänan sind, et sa mulle vastasid ning tulid mulle päästjaks! </p>
<p id="v22"><sup><small>22</small></sup>  Kivi, mille hooneehitajad ära põlgasid, on saanud nurgakiviks. <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Issanda käest on see tulnud, see on imeasi meie silmis. </p>
<p id="v24"><sup><small>24</small></sup>  See on päev, mille Issand on teinud: ilutsegem ja rõõmutsegem temast! </p>
<p id="v25"><sup><small>25</small></sup>  Oh Issand, aita nüüd! Oh Issand, lase hästi korda minna! </p>
<p id="v26"><sup><small>26</small></sup>  Õnnistatud olgu, kes tuleb Issanda nimel! Meie õnnistame teid Issanda kojast. <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  Issand on Jumal ja tema on meile paistnud nagu valgus. Siduge peoohvrid köitega altari sarvedeni! </p>
<p id="v28"><sup><small>28</small></sup>  Sina oled mu Jumal ja sind ma tänan! Mu Jumal, sind ma ülistan! </p>
<p id="v29"><sup><small>29</small></sup>  Tänage Issandat, sest tema on hea, sest tema heldus kestab igavesti! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/117">Psalmid ehk Vana Testamendi Laulud - Peatükk 117</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/119">Psalmid ehk Vana Testamendi Laulud - Peatükk 119</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 118:1-29 <i>Psalmid 113-118</i>: <a href="/et/The_Urantia_Book/162#p4_4">Ur 162:4.4</a>.  <i>Lõpeta lauluhümniga (psalm 118)</i>: <a href="/et/The_Urantia_Book/179#p5_10">Ur 179:5.10</a>.  <i>Lõpetatud hümni laulmisega</i>: <a href="/et/The_Urantia_Book/179#p5_10">Ur 179:5.10</a>. </li>
  <li id="fn2"><a href="#cite2">↑</a> 118:1,4 <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>.  <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn3"><a href="#cite3">↑</a> 118:1-4 <i>Tema halastus kestab igavesti</i>: <a href="/et/The_Urantia_Book/2#p4_1">Ur 2:4.1</a>. </li>
  <li id="fn4"><a href="#cite4">↑</a> 118:9 <i>Parem usaldada Issandat kui vürste</i>: <a href="/et/The_Urantia_Book/152#p5_3">Ur 152:5.3</a>. </li>
  <li id="fn5"><a href="#cite5">↑</a> 118:22 <i>Muutub nurgakiviks</i>: <a href="/et/The_Urantia_Book/173#p4_4">Ur 173:4.4</a>. </li>
  <li id="fn6"><a href="#cite6">↑</a> 118:26 <i>Õnnis on see, kes tuleb -</i>: <a href="/et/The_Urantia_Book/172#p3_9">Ur 172:3.9</a>. </li>
</ol>
</div>
