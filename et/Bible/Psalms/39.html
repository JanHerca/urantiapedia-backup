<!--
title: Psalmid ehk Vana Testamendi Laulud - Peatükk 39
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/38">Psalmid ehk Vana Testamendi Laulud - Peatükk 38</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/40">Psalmid ehk Vana Testamendi Laulud - Peatükk 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Jedutuuni jaoks; Taaveti laul. </p>
<p id="v2"><sup><small>2</small></sup>  Ma ütlesin: Ma hoian oma eluteed, et ma ei tee pattu oma keelega; ma hoian oma suud nagu päitsetega, niikaua kui õel on mu ees. </p>
<p id="v3"><sup><small>3</small></sup>  Ma jäin vait ega lausunud sõnagi, ma vaikisin heast käekäigust; kuid mu valu läks kangemaks. </p>
<p id="v4"><sup><small>4</small></sup>  Mu süda läks kuumaks mu sees: kui ma neid asju mõtlesin, siis süttis tuli mu sees, ma puhkesin rääkima oma keelega. </p>
<p id="v5"><sup><small>5</small></sup>  Issand, anna mulle teada mu elu ots ja mu päevade mõõt, et ma tunneksin, kui kaduv ma olen. </p>
<p id="v6"><sup><small>6</small></sup>  Vaata, sa oled mu elupäevad pannud kämbla laiuseks, mu eluiga on kui eimiski sinu ees; tühi õhk on iga inimene, kes seisab püsti. Sela. </p>
<p id="v7"><sup><small>7</small></sup>  Ainult nagu varjukuju kõnnib inimene; nad teevad kära tühja pärast, nad kuhjavad kokku ega tea, kes selle saab. </p>
<p id="v8"><sup><small>8</small></sup>  Ja nüüd, Issand, mida ma pean ootama? Oma lootuse ma panen üksnes sinu peale! </p>
<p id="v9"><sup><small>9</small></sup>  Kisu mind välja kõigist mu üleastumistest, ära anna mind jõledate teotada! </p>
<p id="v10"><sup><small>10</small></sup>  Ma olen vait ega ava oma suud, sest sina tegid seda. </p>
<p id="v11"><sup><small>11</small></sup>  Kõrvalda mu pealt oma nuhtlus; su käe vaenust ma lõpen ära! </p>
<p id="v12"><sup><small>12</small></sup>  Kui sa inimesi karistad nuhtlustega süütegude pärast, siis pudeneb otsekui koide söödud see, mis temale on kallis. Kõik inimesed on tühi õhk. Sela. </p>
<p id="v13"><sup><small>13</small></sup>  Issand, kuule mu palvet ja pane tähele mu kisendamist! Ära vaiki mu silmavee puhul, sest ma olen võõras sinu ees ja majaline, nõnda nagu kõik mu vanemad! </p>
