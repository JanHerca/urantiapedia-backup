<!--
title: Psalmid ehk Vana Testamendi Laulud - Peatükk 68
description: 
published: true
date: 2023-11-8T20:21:2Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/67">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 67</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/69">
          <span class="pr-2">Psalmid ehk Vana Testamendi Laulud - Peatükk 69</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Taaveti laul ja lauluviis. </p>
<p id="v2"><sup><small>2</small></sup>  Jumal tõuseb! Ta vaenlased hajuvad ja ta vihkajad põgenevad tema palge eest. </p>
<p id="v3"><sup><small>3</small></sup>  Nagu suits haihtub, nõnda sa nad hajutad; nagu vaha tule paistel sulab, nõnda hukkuvad õelad Jumala palge ees. </p>
<p id="v4"><sup><small>4</small></sup>  Kuid õiged rõõmutsevad ja hõiskavad Jumala palge ees ning ilutsevad rõõmu pärast. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Laulge Jumalale, mängige, kiites tema nime, tehke teed temale, kes sõidab kõrbetes! Tema nimi on Issand, hõisake rõõmu pärast tema ees! </p>
<p id="v6"><sup><small>6</small></sup>  Ta on vaeslaste isa ja lesknaiste asjaajaja, Jumal oma pühas elamus. </p>
<p id="v7"><sup><small>7</small></sup>  Jumal paneb üksildased elama majadesse ja viib välja vangid jõukale elujärjele; aga kangekaelsed jäävad elama põlenud maale. </p>
<p id="v8"><sup><small>8</small></sup>  Jumal, kui sa läksid välja oma rahva ees, kui sa sammusid kõrbeteed, sela, </p>
<p id="v9"><sup><small>9</small></sup>  siis värises maa ja taevadki tilkusid Jumala ees, Siinai värises Jumala ees, Iisraeli Jumala ees! </p>
<p id="v10"><sup><small>10</small></sup>  Rikkalikku vihma kallad sina, Jumal, oma pärisosale ja sa kosutad närbunut. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Sinu loomad asuvad seal; sina, Jumal, kinnitad oma headusega viletsat. </p>
<p id="v12"><sup><small>12</small></sup>  Issand annab sõnumi; heade sõnumite kuulutajaid on suur vägi. </p>
<p id="v13"><sup><small>13</small></sup>  Sõjavägede kuningad põgenevad, nad põgenevad ja pereema jagab saagi. </p>
<p id="v14"><sup><small>14</small></sup>  Kas tahate jääda puhkama sadulakorvide vahele? Seal on tuvi, tiivad hõbedaga karratud ja hoosuled vahajaskollase kullaga. </p>
<p id="v15"><sup><small>15</small></sup>  Kui Kõigeväeline seal pillutas kuningaid, sadas Salmonil lund. </p>
<p id="v16"><sup><small>16</small></sup>  Baasani mägi on Jumala mägi, Baasani mägi on kühmuline mägi. </p>
<p id="v17"><sup><small>17</small></sup>  Mispärast te, kühmulised mäed, vaatate kadedusega sellele mäele, mida Jumal on ihaldanud enesele eluasemeks? Tõesti, Issand tahab seal elada igavesti. </p>
<p id="v18"><sup><small>18</small></sup>  Jumala sõjavankreid oli musttuhandeid ja tuhat korda tuhandeid, kui Issand tuli Siinailt pühamusse. </p>
<p id="v19"><sup><small>19</small></sup>  Sa läksid üles kõrgesse ja võtsid vangihulga saagiks, said ande inimeste seast, isegi tõrkujate seast, sa Issand Jumal kõrgustes. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Tänu olgu Issandale! Päevast päeva kannab meie koormat Jumal, kes on meie pääste. Sela. </p>
<p id="v21"><sup><small>21</small></sup>  See Jumal on meie pääste Jumal! Jumal, meie Issand, toob välja surmastki! </p>
<p id="v22"><sup><small>22</small></sup>  Aga Jumal peksab puruks oma vaenlaste pea ja nende karvase pealae, kes oma süütegudes kõnnivad. </p>
<p id="v23"><sup><small>23</small></sup>  Issand on öelnud: „Ma toon nad tagasi Baasanist, ma toon nad tagasi mere sügavustest, </p>
<p id="v24"><sup><small>24</small></sup>  et sa kastaksid oma jala verre ja su koerte keel saaks oma osa su vaenlastest.” </p>
<p id="v25"><sup><small>25</small></sup>  Su pidurongi nähakse, oh Jumal, su pidurongi pühamus, mu Jumal ja mu kuningas! </p>
<p id="v26"><sup><small>26</small></sup>  Ees käivad lauljad, taga keelpillimängijad, keskel trummilööjad neitsid. </p>
<p id="v27"><sup><small>27</small></sup>  Rahvakogudes tänage Jumalat, tänage Issandat, teie, kes olete Iisraeli allikalt! </p>
<p id="v28"><sup><small>28</small></sup>  Seal on Benjamin, noorim, nende juhataja, Juuda peamehed oma hulkadega, Sebuloni peamehed, Naftali peamehed. </p>
<p id="v29"><sup><small>29</small></sup>  Sinu Jumal seadis sulle võimuse. Kinnita, Jumal, mis sa meie heaks oled teinud! </p>
<p id="v30"><sup><small>30</small></sup>  Sinu Jeruusalemma templi pärast toogu kuningad sulle ande! </p>
<p id="v31"><sup><small>31</small></sup>  Taltsuta elajas pilliroos, härgade kari rahvaste vasikate seas, need, kes alistuvad hõbetükkide pärast! Jumal pillutab rahvad, kes igatsevad lahinguid. </p>
<p id="v32"><sup><small>32</small></sup>  Suured isandad tulevad Egiptusest, Etioopia sirutab rutuga oma käed Jumala poole. </p>
<p id="v33"><sup><small>33</small></sup>  Teie, ilmamaa kuningriigid, laulge Jumalale, mängige Issandale kiitust, sela, </p>
<p id="v34"><sup><small>34</small></sup>  temale, kes sõidab taevaste taevas, mis on muistsest ajast! Ennäe, tema annab kuulda oma häält, võimsat häält. </p>
<p id="v35"><sup><small>35</small></sup>  Andke Jumalale võimus! Tema kõrgus on Iisraeli üle ja tema võimus pilvedes. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/67">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 67</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/69">
          <span class="pr-2">Psalmid ehk Vana Testamendi Laulud - Peatükk 69</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 68:4 <i>Jah</i>: <a href="/et/The_Urantia_Book/96#p1_9">Ur 96:1.9</a>. </li>
  <li id="fn2"><a href="#cite2">↑</a> 68:10 <i>Jumal on külluslik</i>: <a href="/et/The_Urantia_Book/2#p1_2">Ur 2:1.2</a>. </li>
  <li id="fn3"><a href="#cite3">↑</a> 68:19-20 <i>2. osa: Päästejumal</i>: <a href="/et/The_Urantia_Book/2#p6_3">Ur 2:6.3</a>. </li>
</ol>
</div>
