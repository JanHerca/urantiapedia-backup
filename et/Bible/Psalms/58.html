<!--
title: Psalmid ehk Vana Testamendi Laulud - Peatükk 58
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/57">Psalmid ehk Vana Testamendi Laulud - Peatükk 57</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/59">Psalmid ehk Vana Testamendi Laulud - Peatükk 59</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: viisil „Ära hävita!”; Taaveti mõistulaul. </p>
<p id="v2"><sup><small>2</small></sup>  Kas te tõesti räägite õigust, kohtunikud? Kas te õiglaselt mõistate kohut, inimlapsed? </p>
<p id="v3"><sup><small>3</small></sup>  Küll te teete südames ülekohut, oma käte vägivalda te kaalute välja maa peal. </p>
<p id="v4"><sup><small>4</small></sup>  Õelad on loobunud Jumalast lapsekojast alates, valetajad on eksinud sünnist saadik. </p>
<p id="v5"><sup><small>5</small></sup>  Neil on mürki nagu ussi mürk, nagu kurdil rästikul, kes oma kõrvad kinni topib, </p>
<p id="v6"><sup><small>6</small></sup>  et ta ei kuuleks lausujate häält, osava võluri võlumist. </p>
<p id="v7"><sup><small>7</small></sup>  Jumal! Purusta hambad nende suus; kisu välja noorte lõvide hambad, Issand! </p>
<p id="v8"><sup><small>8</small></sup>  Hääbugu nad nagu vesi, mis laiali voolab; lasku ta välja oma nooled, kuid need olgu otsekui teravikuta! </p>
<p id="v9"><sup><small>9</small></sup>  Nagu tigu, kes sulab, nad kadugu, nagu nurisünnitis, mis ei ole näinud päikest! </p>
<p id="v10"><sup><small>10</small></sup>  Enne kui teie pajad saavad tunda kibuvitsa leeki, viigu torm nad laiali, olgu toorelt või kuumalt! <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Õige rõõmustab, nähes kättemaksmist; ta peseb oma jalad õela veres. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 58:10 <i>Võtab kättemaksu patustele</i>: <a href="/et/The_Urantia_Book/142#p2_1">Ur 142:2.1</a>. </li>
</ol>
</div>
