<!--
title: Psalmid ehk Vana Testamendi Laulud - Peatükk 60
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/59">Psalmid ehk Vana Testamendi Laulud - Peatükk 59</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/61">Psalmid ehk Vana Testamendi Laulud - Peatükk 61</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: viisil „Tunnistuse liilia”; Taaveti mõistulaul õpetuseks, </p>
<p id="v2"><sup><small>2</small></sup>  kui ta oli võidelnud Mesopotaamia ja Sooba süürlastega, ja kui Joab tuli tagasi ja oli Soolaorus maha löönud kaksteist tuhat edomlast. </p>
<p id="v3"><sup><small>3</small></sup>  Jumal, sa tõukasid meid ära ja pillutasid meid laiali; sa olid vihane, aita meid jälle üles! </p>
<p id="v4"><sup><small>4</small></sup>  Sina panid maa vabisema, sa lõhestasid selle; paranda ta praod, sest ta kõigub! </p>
<p id="v5"><sup><small>5</small></sup>  Sa andsid oma rahvale näha rasket põlve; sa jootsid meid uimastava veiniga. </p>
<p id="v6"><sup><small>6</small></sup>  Sa panid lipu lehvima neile, kes sind kardavad, et nad otsiksid varju ammu eest. Sela. </p>
<p id="v7"><sup><small>7</small></sup>  Et pääseksid su armsad, selleks aita oma parema käega ja vasta meile! </p>
<p id="v8"><sup><small>8</small></sup>  Jumal on rääkinud oma pühamus: „Ma tahan võidutseda, jaotada Sekemi ja mõõta ära Sukkoti oru. </p>
<p id="v9"><sup><small>9</small></sup>  Gilead on minu ja Manasse on minu, Efraim on mu pea kaitse. Juuda on mu valitsuskepp, </p>
<p id="v10"><sup><small>10</small></sup>  Moab on mu pesukauss, Edomi peale ma viskan oma sandaali. Vilistimaa, hõiska minule!” </p>
<p id="v11"><sup><small>11</small></sup>  Kes viib mu kindlasse linna? Kes saadab mind Edomini? </p>
<p id="v12"><sup><small>12</small></sup>  Eks sina, Jumal, tõuganud meid ära? Ega sina, Jumal, läinudki välja meie sõjaväega?! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/59">Psalmid ehk Vana Testamendi Laulud - Peatükk 59</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/61">Psalmid ehk Vana Testamendi Laulud - Peatükk 61</a></td>
      </tr>
    </tbody>
  </table>
</figure>
