<!--
title: Psalmid ehk Vana Testamendi Laulud - Peatükk 45
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/44">Psalmid ehk Vana Testamendi Laulud - Peatükk 44</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/46">Psalmid ehk Vana Testamendi Laulud - Peatükk 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: viisil „Liiliad”; Korahi laste õpetuslaul; laul armastusest. </p>
<p id="v2"><sup><small>2</small></sup>  Häid sõnu voolab mu südamest, kuninga auks on mu laul. Mu keel on nagu usina kirjutaja sulg. </p>
<p id="v3"><sup><small>3</small></sup>  Sa oled kõige kaunim inimlastest, arm on valatud su huultele, seepärast on Jumal sind õnnistanud igavesti. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Pane mõõk vööle, sa kangelane, oma au ja oma hiilgus! </p>
<p id="v5"><sup><small>5</small></sup>  Oma hiilguses tungi edasi! Astu sõjavankrisse tõe eest ja õiguse ning alandlikkuse eest; küll su parem käsi sulle õpetab kardetavaid tegusid! </p>
<p id="v6"><sup><small>6</small></sup>  Su nooled on teravad: rahvad langevad su alla, nooled tungivad kuninga vaenlaste südamesse. </p>
<p id="v7"><sup><small>7</small></sup>  Su aujärg, Jumal, on ikka ja igavesti, su valitsuskepp on õigluse kepp. </p>
<p id="v8"><sup><small>8</small></sup>  Sa armastad õigust ja vihkad ülekohut; sellepärast on Jumal, sinu Jumal, sind võidnud rõõmuõliga enam kui su kaaslasi. </p>
<p id="v9"><sup><small>9</small></sup>  Selgest mürrist ja aaloest ja kassiast lõhnavad kõik su riided, elevandiluust hoonetest rõõmustab sind keelpillimäng. </p>
<p id="v10"><sup><small>10</small></sup>  Kuningate tütreid leidub su kaaslaste seas: kuninganna seisab su paremal käel Oofiri kullas. </p>
<p id="v11"><sup><small>11</small></sup>  Kuule, tütar, ja vaata ning pööra oma kõrv ja unusta oma rahvas ja oma isamaja! </p>
<p id="v12"><sup><small>12</small></sup>  Siis kuningas himustab su ilu; sest ta on su isand; seepärast kummarda teda! </p>
<p id="v13"><sup><small>13</small></sup>  Tüürose tütred tulevad annetustega, kõige rikkamad rahva hulgast panevad särama su palge. </p>
<p id="v14"><sup><small>14</small></sup>  Kuninga tütar on täies auhiilguses oma toas; kuldlõngast on kootud ta rüü. </p>
<p id="v15"><sup><small>15</small></sup>  Kirjudes rõivastes viiakse ta kuninga juurde, neitsid, ta sõbrannad, tuuakse tema järel su juurde. </p>
<p id="v16"><sup><small>16</small></sup>  Nad tuuakse rõõmu ja ilutsemisega, nad lähevad kuninga hoonesse. </p>
<p id="v17"><sup><small>17</small></sup>  Su isade asemele astuvad su pojad, sa sead nad vürstideks kogu maal. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 45:3 <i>Majesteetlikus hiilguses, hiilguses</i>: <a href="/et/The_Urantia_Book/2#p1_2">Ur 2:1.2</a>. </li>
</ol>
</div>
