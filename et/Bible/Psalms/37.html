<!--
title: Psalmid ehk Vana Testamendi Laulud - Peatükk 37
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/36">Psalmid ehk Vana Testamendi Laulud - Peatükk 36</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/38">Psalmid ehk Vana Testamendi Laulud - Peatükk 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul. Ära ärritu kurjadest; ära kadesta neid, kes teevad ülekohut, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  sest need niidetakse peagi nagu hein ja nad närtsivad nagu haljas rohi! </p>
<p id="v3"><sup><small>3</small></sup>  Looda Issanda peale ja tee head, ela oma maal ja pea ustavust! </p>
<p id="v4"><sup><small>4</small></sup>  Olgu sul rõõm Issandast; siis ta annab sulle, mida su süda kutsub! <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Anna oma tee Issanda hooleks ja looda tema peale; küll ta toimetab kõik hästi! <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Ta toob esile su õiguse nagu valguse ja su õigluse nagu lõuna selguse. </p>
<p id="v7"><sup><small>7</small></sup>  Ole vait Issanda ees ja oota teda; ära ärritu sellest, kelle tee õnnestub, ega mehest, kes teeb kavalusi! </p>
<p id="v8"><sup><small>8</small></sup>  Hoidu meelepahast ja hülga viha, ära ärritu; sellest tuleb vaid paha! </p>
<p id="v9"><sup><small>9</small></sup>  Sest kurjad hävitatakse; aga kes Issandat ootavad, need pärivad maa. </p>
<p id="v10"><sup><small>10</small></sup>  Natuke aega, ja õelat ei ole enam; sa vaatad tema aset, aga teda pole kuskil. </p>
<p id="v11"><sup><small>11</small></sup>  Ent alandlikud pärivad maa ja tunnevad rõõmu suurest rahust. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Õel kavatseb kurja õigele ja kiristab tema peale hambaid. </p>
<p id="v13"><sup><small>13</small></sup>  Issand naerab teda, sest ta näeb tema hukatuse päeva tulevat. </p>
<p id="v14"><sup><small>14</small></sup>  Õelad paljastavad mõõga ja tõmbavad oma ammu vinna, et kukutada viletsat ja vaest ja tappa neid, kes on õigel teel. </p>
<p id="v15"><sup><small>15</small></sup>  Kuid nende mõõk läheb nende eneste südamesse, ja nende ammud murduvad. </p>
<p id="v16"><sup><small>16</small></sup>  Õige inimese pisku on parem kui paljude õelate suur varandus. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Sest õelate käsivarred murduvad; kuid Issand toetab õigeid. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Issand tunneb laitmatute päevi, ja nende pärisosa jääb igavesti. </p>
<p id="v19"><sup><small>19</small></sup>  Nemad ei jää häbisse kurjal ajal, ja nälja päevil on neil küllalt. </p>
<p id="v20"><sup><small>20</small></sup>  Sest õelad hukkuvad ja Issanda vaenlased nagu aasade ilu, nad haihtuvad, suitsuna haihtuvad. </p>
<p id="v21"><sup><small>21</small></sup>  Õel võtab laenuks ega tasu; aga õige on armuline ja annab. </p>
<p id="v22"><sup><small>22</small></sup>  Sest Issanda õnnistatud pärivad maa ja tema poolt neetud hävitatakse ära. </p>
<p id="v23"><sup><small>23</small></sup>  Issanda käest on mehe sammud, ja ta kinnitab seda, kelle tee on tema meele järgi. </p>
<p id="v24"><sup><small>24</small></sup>  Kui ta langeb, ei kuku ta maha, sest Issand toetab ta kätt. </p>
<p id="v25"><sup><small>25</small></sup>  Ma olin noor ja olen vanaks saanud; aga ma pole näinud õiget hüljatuna ega tema lapsi leiba kerjavat. </p>
<p id="v26"><sup><small>26</small></sup>  Kogu päeva on ta armuline ja laenab välja ja ta järeltulev põlv on õnnistuseks. </p>
<p id="v27"><sup><small>27</small></sup>  Pöördu kurjast ja tee head, siis sa jääd oma elukohta igavesti! </p>
<p id="v28"><sup><small>28</small></sup>  Sest Issand armastab õiglust ega hülga oma vagasid; neid hoitakse igavesti; aga õelate seeme hävitatakse. </p>
<p id="v29"><sup><small>29</small></sup>  Õiged pärivad maa ja elavad seal põliselt. </p>
<p id="v30"><sup><small>30</small></sup>  Õige suu kõneleb tarkust ja tema keel räägib õigust; </p>
<p id="v31"><sup><small>31</small></sup>  tema Jumala Seadus on tema südames, tema sammud ei kõigu. </p>
<p id="v32"><sup><small>32</small></sup>  Õel varitseb õiget ja püüab teda tappa. </p>
<p id="v33"><sup><small>33</small></sup>  Issand ei jäta teda tema kätte ega lase teda hukka mõista, kui ta üle kohut mõistetakse. </p>
<p id="v34"><sup><small>34</small></sup>  Oota Issandat ja hoia kinni tema teest, siis ta ülendab sind, et sa pärid maa; ja sa näed, kuidas õelad hävitatakse! </p>
<p id="v35"><sup><small>35</small></sup>  Ma nägin vägivaldset õelat end laiutavat nagu juurest kasvav haljendav puu. </p>
<p id="v36"><sup><small>36</small></sup>  Aga ta kadus, ja vaata, teda polnud enam; ma otsisin teda, kuid teda ei olnud leida. </p>
<p id="v37"><sup><small>37</small></sup>  Hoia, mis laitmatu, ja vaata sellele, mis on õige, sest rahunõudjal mehel on tulevik! </p>
<p id="v38"><sup><small>38</small></sup>  Ent üleastujad kaotatakse täiesti ja õelate tulevik hävib. </p>
<p id="v39"><sup><small>39</small></sup>  Kuid õigete pääste tuleb Issanda käest; tema on nende tugev kaitse kitsikuse ajal. </p>
<p id="v40"><sup><small>40</small></sup>  Issand aitab neid ja päästab nad; ta päästab nad õelate käest ning annab neile abi, sest nad otsivad pelgupaika tema juures. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/36">Psalmid ehk Vana Testamendi Laulud - Peatükk 36</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/38">Psalmid ehk Vana Testamendi Laulud - Peatükk 38</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 37:1 <i>Ärge muretsege kurjategijate pärast</i>: <a href="/et/The_Urantia_Book/131#p2_8">Ur 131:2.8</a>. </li>
  <li id="fn2"><a href="#cite2">↑</a> 37:4 <i>Rõõm Jumalas</i>: <a href="/et/The_Urantia_Book/146#p2_9">Ur 146:2.9</a>. </li>
  <li id="fn3"><a href="#cite3">↑</a> 37:5 <i>Usalda Issandat</i>: <a href="/et/The_Urantia_Book/131#p2_10">Ur 131:2.10</a>.  <i>Usalda Jumalat</i>: <a href="/et/The_Urantia_Book/146#p2_9">Ur 146:2.9</a>. </li>
  <li id="fn4"><a href="#cite4">↑</a> 37:11 <i>Tasased pärivad maa, rahu</i>: <a href="/et/The_Urantia_Book/131#p2_9">Ur 131:2.9</a>. </li>
  <li id="fn5"><a href="#cite5">↑</a> 37:16 <i>Vähe õiglast / paremat</i>: <a href="/et/The_Urantia_Book/149#p5_2">Ur 149:5.2</a>.  <i>Väike õiglane parem</i>: <a href="/et/The_Urantia_Book/165#p4_8">Ur 165:4.8</a>. </li>
  <li id="fn6"><a href="#cite6">↑</a> 37:17,24 <i>Jumal kui kaitsja</i>: <a href="/et/The_Urantia_Book/128#p1_10">Ur 128:1.10</a>.  <i>Jumal kui kaitsja</i>: <a href="/et/The_Urantia_Book/0#p2_9">Ur 0:2.9</a>. </li>
</ol>
</div>
