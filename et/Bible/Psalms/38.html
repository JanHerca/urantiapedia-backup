<!--
title: Psalmid ehk Vana Testamendi Laulud - Peatükk 38
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/37">Psalmid ehk Vana Testamendi Laulud - Peatükk 37</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/39">Psalmid ehk Vana Testamendi Laulud - Peatükk 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul patu tunnistamisel. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Issand, ära nuhtle mind oma vihas ja ära karista mind oma vihaleegis! </p>
<p id="v3"><sup><small>3</small></sup>  Sest sinu nooled on alla tulnud mu sisse ja su käsi vajub mu peale. </p>
<p id="v4"><sup><small>4</small></sup>  Ei ole midagi tervet mu lihas sinu pahameele pärast; ei ole rahu mu kontides mu patu pärast. </p>
<p id="v5"><sup><small>5</small></sup>  Sest kõik mu pahateod ulatuvad üle mu pea; nagu raske koorem on need läinud rängemaks, kui ma suudan kanda. </p>
<p id="v6"><sup><small>6</small></sup>  Mu haavad haisevad ja mädanevad mu jõleduste pärast. </p>
<p id="v7"><sup><small>7</small></sup>  Ma olen küürus ja kõnnin kummargil, ma käin kurvalt kogu päeva. </p>
<p id="v8"><sup><small>8</small></sup>  Sest mu puusad on täis põletikku ega ole midagi tervet mu lihas. </p>
<p id="v9"><sup><small>9</small></sup>  Ma olen jõuetu ja puruks pekstud koguni; ma oigan oma südame ägamise pärast. </p>
<p id="v10"><sup><small>10</small></sup>  Issand, kõik mu igatsus on sinu ees, ja mu ohkamine pole peidetud sinu eest. </p>
<p id="v11"><sup><small>11</small></sup>  Mu süda peksleb väga, mu ramm on mu hüljanud ja mu silma selgustki ei ole mul enam. </p>
<p id="v12"><sup><small>12</small></sup>  Mu armsad ja mu sõbrad hoiduvad eemale mu hädast ja mu omaksed seisavad kaugel. </p>
<p id="v13"><sup><small>13</small></sup>  Kes mu hinge püüavad, need seavad mulle võrke, ja kes mulle paha otsivad, need kõnelevad hukatusest, ja nad mõtlevad pettusele kogu päeva. </p>
<p id="v14"><sup><small>14</small></sup>  Ent mina olen nagu kurt, ei ma kuule, ja nagu keeletu, kes ei ava oma suud. </p>
<p id="v15"><sup><small>15</small></sup>  Ja ma olen nagu mees, kes ei kuule ja kelle suus ei ole vasturääkimist. </p>
<p id="v16"><sup><small>16</small></sup>  Sest sind, Issand, ma ootan; sina, Issand, mu Jumal, vastad! </p>
<p id="v17"><sup><small>17</small></sup>  Sest ma ütlen: Ärgu minust rõõmustagu need, kes mu jala vääratusel suurustasid mu vastu! </p>
<p id="v18"><sup><small>18</small></sup>  Ma olen ju kukkumas ja mu valu on alati mu ees. </p>
<p id="v19"><sup><small>19</small></sup>  Sest ma pean tunnistama oma pahategu, ma olen mures oma patu pärast. </p>
<p id="v20"><sup><small>20</small></sup>  Aga mu vaenlased elavad hästi, nad on vägevad, ja palju on neid, kes mind asjata vihkavad </p>
<p id="v21"><sup><small>21</small></sup>  ja kes head tasuvad kurjaga, kes on mu vastased, sellepärast et ma head taga nõuan. </p>
<p id="v22"><sup><small>22</small></sup>  Ära mind hülga, Issand, mu Jumal, ära ole minust kaugel! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/37">Psalmid ehk Vana Testamendi Laulud - Peatükk 37</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/39">Psalmid ehk Vana Testamendi Laulud - Peatükk 39</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 38:1-2 <i>Kõigevägevuse nooled</i>: <a href="/et/The_Urantia_Book/90#p3_8">Ur 90:3.8</a>. </li>
</ol>
</div>
