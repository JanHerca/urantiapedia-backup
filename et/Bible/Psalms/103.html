<!--
title: Psalmid ehk Vana Testamendi Laulud - Peatükk 103
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/102">Psalmid ehk Vana Testamendi Laulud - Peatükk 102</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/104">Psalmid ehk Vana Testamendi Laulud - Peatükk 104</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul. Kiida, mu hing, Issandat, ja kõik, mis mu sees on, tema püha nime! </p>
<p id="v2"><sup><small>2</small></sup>  Kiida, mu hing, Issandat, ja ära unusta ainsatki tema heategu! </p>
<p id="v3"><sup><small>3</small></sup>  Tema annab andeks kõik su ülekohtu, tema parandab kõik su tõved. </p>
<p id="v4"><sup><small>4</small></sup>  Tema lunastab su elu hukatusest ja ehib sind helduse ja halastusega nagu pärjaga. </p>
<p id="v5"><sup><small>5</small></sup>  Tema täidab su suu heaga, et su iga saab uueks nagu kotkal. </p>
<p id="v6"><sup><small>6</small></sup>  Issand teeb õigust ja mõistab õiglast kohut kõigile, kellele liiga tehakse. </p>
<p id="v7"><sup><small>7</small></sup>  Tema andis Moosesele teada oma teed, Iisraeli lastele oma teod. </p>
<p id="v8"><sup><small>8</small></sup>  Halastaja ja armuline on Issand, pikameelne ja rikas heldusest. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Tema ei riidle lõpmata ega pea igavesti viha. </p>
<p id="v10"><sup><small>10</small></sup>  Tema ei tee meile meie pattu mööda ega tasu meile kätte meie pahategusid mööda. </p>
<p id="v11"><sup><small>11</small></sup>  Sest otsekui taevas on maast kõrgel, nõnda on tema heldus võimas nende vastu, kes teda kardavad. </p>
<p id="v12"><sup><small>12</small></sup>  Nii kaugel kui ida on läänest, nii kaugele viib ta meist meie üleastumised. </p>
<p id="v13"><sup><small>13</small></sup>  Otsekui isa halastab laste peale, nõnda halastab Issand nende peale, kes teda kardavad. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Sest ta teab, millist tegu me oleme; tal on meeles, et oleme põrm. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Inimese elupäevad on nagu rohi: ta õitseb nõnda nagu õieke väljal; </p>
<p id="v16"><sup><small>16</small></sup>  kui tuul temast üle käib, ei ole teda ja tema ase ei tunne teda enam. </p>
<p id="v17"><sup><small>17</small></sup>  Aga Issanda heldus on igavesest igavesti nendele, kes teda kardavad, ja tema õigus jääb laste lastele, <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  neile, kes peavad tema lepingut ja mõtlevad tema korraldustele, et teha nende järgi. </p>
<p id="v19"><sup><small>19</small></sup>  Issand on oma aujärje kinnitanud taevasse, tema kuningriik valitseb kõiki. </p>
<p id="v20"><sup><small>20</small></sup>  Kiitke Issandat, tema inglid, teie, vägevad sangarid, kes täidate tema käske, kuuldes tema sõna häält! </p>
<p id="v21"><sup><small>21</small></sup>  Kiitke Issandat, kõik tema väehulgad, tema teenijad, kes teete tema tahtmist! </p>
<p id="v22"><sup><small>22</small></sup>  Kiitke Issandat, kõik tema tööd kõigis tema valitsuse paigus! Kiida, mu hing, Issandat! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/102">Psalmid ehk Vana Testamendi Laulud - Peatükk 102</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/104">Psalmid ehk Vana Testamendi Laulud - Peatükk 104</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 103:8 <i>Jumal on halastav ja armuline</i>: <a href="/et/The_Urantia_Book/131#p2_3">Ur 131:2.3</a>. </li>
  <li id="fn2"><a href="#cite2">↑</a> 103:8,11,17 <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>. </li>
  <li id="fn3"><a href="#cite3">↑</a> 103:8,17 <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn4"><a href="#cite4">↑</a> 103:13 <i>Mõiste „isa“</i>: <a href="/et/The_Urantia_Book/196#p0_2">Ur 196:0.2</a>. </li>
  <li id="fn5"><a href="#cite5">↑</a> 103:13-14 <i>Ta mäletab, et sa oled tolm</i>: <a href="/et/The_Urantia_Book/148#p5_5">Ur 148:5.5</a>. </li>
  <li id="fn6"><a href="#cite6">↑</a> 103:14 <i>Ta teab teie raami: tolm</i>: <a href="/et/The_Urantia_Book/3#p3_2">Ur 3:3.2</a>.  <i>Meie raam on tolm</i>: <a href="/et/The_Urantia_Book/112#p7_19">Ur 112:7.19</a>. </li>
  <li id="fn7"><a href="#cite7">↑</a> 103:17 <i>Armuline ja õiglane lastele</i>: <a href="/et/The_Urantia_Book/131#p2_13">Ur 131:2.13</a>.  <i>Jumala halastus on igavene</i>: <a href="/et/The_Urantia_Book/131#p2_4">Ur 131:2.4</a>.  <i>Tema halastus on igavene</i>: <a href="/et/The_Urantia_Book/2#p4_1">Ur 2:4.1</a>. </li>
</ol>
</div>
