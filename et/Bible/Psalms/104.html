<!--
title: Psalmid ehk Vana Testamendi Laulud - Peatükk 104
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/103">Psalmid ehk Vana Testamendi Laulud - Peatükk 103</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/105">Psalmid ehk Vana Testamendi Laulud - Peatükk 105</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kiida, mu hing, Issandat! Issand, mu Jumal, sina oled väga suur, austuse ja iluga oled sa ennast riietanud. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sa riietad ennast valgusega nagu rüüga, sa tõmbad taevad laiali nagu telgivaiba. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Sa võlvid oma ülemad toad vete peale, sa teed paksud pilved oma tõllaks, sa sammud tuule tiibadel. </p>
<p id="v4"><sup><small>4</small></sup>  Sa teed oma käskjalgadeks tuuled, oma teenijaiks tuleleegid. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Sa rajasid maa tema alustele, nõnda et see ei kõigu mitte iialgi ega igavesti. </p>
<p id="v6"><sup><small>6</small></sup>  Ulgumerega kui rõivaga sa katsid tema, mägede peal seisid veed. </p>
<p id="v7"><sup><small>7</small></sup>  Sinu sõitluse eest nad põgenevad, sinu äikese hääle eest nad pagevad. </p>
<p id="v8"><sup><small>8</small></sup>  Mäed tõusevad, orud vajuvad alla sinna paika, mille sina neile oled rajanud. </p>
<p id="v9"><sup><small>9</small></sup>  Sa oled seadnud piiri vetele, millest nad üle ei lähe ega tule tagasi katma maad. </p>
<p id="v10"><sup><small>10</small></sup>  Sina saadad allikaist ojad jooksma; need voolavad mägede vahel. </p>
<p id="v11"><sup><small>11</small></sup>  Nad joodavad kõiki metsloomi; metseeslid kustutavad seal oma janu. </p>
<p id="v12"><sup><small>12</small></sup>  Taeva linnud asuvad elama nende äärde, okste vahel nad teevad häält. </p>
<p id="v13"><sup><small>13</small></sup>  Sa joodad mägesid oma ülemistest tubadest; sinu tööde viljast toidab ennast maa. </p>
<p id="v14"><sup><small>14</small></sup>  Sa lased tärgata rohu loomadele ja orased inimeste tarbeks, et tuua leiba välja maa seest </p>
<p id="v15"><sup><small>15</small></sup>  ja veini, mis rõõmustab inimese südant; õli, et panna tema pale läikima; ja leiba, et kinnitada inimese südant. </p>
<p id="v16"><sup><small>16</small></sup>  Issanda puud saavad toidust küllalt, Liibanoni seedrid, mis ta on istutanud, </p>
<p id="v17"><sup><small>17</small></sup>  kus linnud pesitsevad; toonekurgedel on majad küpresside otsas. </p>
<p id="v18"><sup><small>18</small></sup>  Kõrged mäed on kaljukitsedele, kaljud mäkradele varjupaigaks. </p>
<p id="v19"><sup><small>19</small></sup>  Ta on teinud kuu aegade näitajaks, päike teab oma loojakut. </p>
<p id="v20"><sup><small>20</small></sup>  Kui sa teed pimeduse, siis tuleb öö ja kõik metsloomad roomavad välja. </p>
<p id="v21"><sup><small>21</small></sup>  Noored lõvid möirgavad saaki ning nõuavad Jumalalt oma toidust. </p>
<p id="v22"><sup><small>22</small></sup>  Päike tõuseb, nemad koristavad end ja heidavad maha oma asemeile. </p>
<p id="v23"><sup><small>23</small></sup>  Siis väljub inimene oma tööle ja oma tegemistele õhtuni. </p>
<p id="v24"><sup><small>24</small></sup>  Kui palju on sinu töid, Issand! Sa oled nad kõik teinud targasti. Maa on täis sinu looduid. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Siin on meri, suur ja lai; seal kubiseb lugemata palju loomi, pisikesi ja suuri; </p>
<p id="v26"><sup><small>26</small></sup>  seal ujuvad laevad; seal on Leviatan, kelle sa oled valmistanud endale mängima. </p>
<p id="v27"><sup><small>27</small></sup>  Kõik nad ootavad sind, et sa neile annaksid nende toidu omal ajal. </p>
<p id="v28"><sup><small>28</small></sup>  Sa annad neile, ja nad korjavad kokku; sina avad oma käe, ja nende kõhud saavad täis head. </p>
<p id="v29"><sup><small>29</small></sup>  Sa peidad oma palge, ja nad ehmuvad; sa võtad ära nende hingeõhu, nad heidavad hinge ning pöörduvad tagasi põrmu. </p>
<p id="v30"><sup><small>30</small></sup>  Sa läkitad välja oma vaimu, ja nad luuakse, ja sina uuendad maa näo. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Kestku Issanda au igavesti! Issand rõõmustagu oma tegudest, </p>
<p id="v32"><sup><small>32</small></sup>  tema, kes vaatab ilmamaad, nõnda et see vabiseb, kes puudutab mägesid, ja need suitsevad. </p>
<p id="v33"><sup><small>33</small></sup>  Ma tahan laulda Issandale oma eluaja ja mängida oma Jumalale, niikaua kui ma olen elus. </p>
<p id="v34"><sup><small>34</small></sup>  Olgu mu mõlgutus armas tema meelest; mina rõõmutsen Issandas. </p>
<p id="v35"><sup><small>35</small></sup>  Kadugu patused maa pealt ja õelaid ärgu olgu enam! Kiida, mu hing, Issandat! Halleluuja! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 104:1-32 <i>Jumal kui kontrollija</i>: <a href="/et/The_Urantia_Book/0#p2_9">Ur 0:2.9</a>. </li>
  <li id="fn2"><a href="#cite2">↑</a> 104:2 <i>3. osa: Looja katab ennast</i>: <a href="/et/The_Urantia_Book/1#p0_1">Ur 1:0.1</a>. </li>
  <li id="fn3"><a href="#cite3">↑</a> 104:2-9 <i>Füüsiline loomine</i>: <a href="/et/The_Urantia_Book/29#p0_1">Ur 29:0.1</a>. </li>
  <li id="fn4"><a href="#cite4">↑</a> 104:4 <i>Tuliinglid</i>: <a href="/et/The_Urantia_Book/85#p4_2">Ur 85:4.2</a>. </li>
  <li id="fn5"><a href="#cite5">↑</a> 104:24 <i>Ta on tarkusega teinud kõik asjad</i>: <a href="/et/The_Urantia_Book/131#p2_2">Ur 131:2.2</a>. </li>
  <li id="fn6"><a href="#cite6">↑</a> 104:30 <i>Saata välja looja pojad</i>: <a href="/et/The_Urantia_Book/4#p1_5">Ur 4:1.5</a>.  <i>Pidevalt uuendatud</i>: <a href="/et/The_Urantia_Book/4#p1_6">Ur 4:1.6</a>.  <i>Piiritu vaim</i>: <a href="/et/The_Urantia_Book/2#p1_2">Ur 2:1.2</a>.  <i>Elu, nii materiaalne kui ka vaimne</i>: <a href="/et/The_Urantia_Book/36#p6_1">Ur 36:6.1</a>.  <i>Sa saadad välja oma vaimu</i>: <a href="/et/The_Urantia_Book/34#p2_4">Ur 34:2.4</a>. </li>
</ol>
</div>
