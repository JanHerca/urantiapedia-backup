<!--
title: Psalmid ehk Vana Testamendi Laulud - Peatükk 78
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/77">Psalmid ehk Vana Testamendi Laulud - Peatükk 77</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/79">Psalmid ehk Vana Testamendi Laulud - Peatükk 79</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafi õpetuslaul. Pane tähele, mu rahvas, minu Seadust, pöörake oma kõrvad minu sõnade poole! </p>
<p id="v2"><sup><small>2</small></sup>  Ma avan oma suu õpetussõnadega, ma ilmutan mõistatusi muistsest ajast. </p>
<p id="v3"><sup><small>3</small></sup>  Mida me oleme kuulnud ja mida me teame ja mida meie vanemad on meile jutustanud, </p>
<p id="v4"><sup><small>4</small></sup>  seda me ei taha salata nende laste eest; me jutustame tulevasele põlvele Issanda kiituseväärt tegudest, tema vägevusest ja tema imedest, mis ta on teinud. </p>
<p id="v5"><sup><small>5</small></sup>  Ta asetas tunnistuse Jaakobisse ja seadis Iisraelisse Seaduse, mida ta käskis meie esivanemail teatada oma lastele, </p>
<p id="v6"><sup><small>6</small></sup>  et tulevane põlv seda tunneks, lapsed, kes sünnivad, et nemadki tõuseksid seda jutustama oma lastele, </p>
<p id="v7"><sup><small>7</small></sup>  ja et nad paneksid oma lootuse Jumala peale ega unustaks Jumala tegusid, vaid peaksid tema käske </p>
<p id="v8"><sup><small>8</small></sup>  ega oleks nagu nende esivanemad, kangekaelne ja tõrges sugu, sugu, kelle süda ei olnud kindel ja kelle vaim ei olnud ustav Jumalale. </p>
<p id="v9"><sup><small>9</small></sup>  Efraimi lapsed, varustatud ammulaskjad, pöörasid selja lahingu päeval. </p>
<p id="v10"><sup><small>10</small></sup>  Nad ei pidanud Jumala lepingut, vaid keeldusid käimast ta Seaduse järgi </p>
<p id="v11"><sup><small>11</small></sup>  ja unustasid ta suured teod ja ta imetööd, mis ta neile oli näidanud. </p>
<p id="v12"><sup><small>12</small></sup>  Nende esivanemate ees tegi ta imet Egiptusemaal Soani väljal. </p>
<p id="v13"><sup><small>13</small></sup>  Ta lõhestas mere ja laskis nad minna läbi ning pani vee seisma nagu paisu. </p>
<p id="v14"><sup><small>14</small></sup>  Ta juhtis neid päeva ajal pilvega ja kogu öö tule valgusega. </p>
<p id="v15"><sup><small>15</small></sup>  Ta lõhestas kaljud kõrbes ja jootis neid otsekui suurtest ürgveevoogudest. </p>
<p id="v16"><sup><small>16</small></sup>  Ta pani vulisema veesooned kaljust ja vee voolama nagu jõed. </p>
<p id="v17"><sup><small>17</small></sup>  Siiski nad tegid ikka edasi pattu tema ees, tõrkudes kuivas kõrbes Kõigekõrgema vastu. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Nad kiusasid Jumalat oma südames, nõudes toitu oma himu järgi, </p>
<p id="v19"><sup><small>19</small></sup>  ja nad rääkisid Jumala vastu, öeldes: „Kas Jumal suudab katta laua ka kõrbes? </p>
<p id="v20"><sup><small>20</small></sup>  Ennäe, ta lõi küll kaljut, ja veed jooksid ja ojad voolasid. Kas tema võib anda ka leiba? Kas ta võib valmistada liha oma rahvale?” </p>
<p id="v21"><sup><small>21</small></sup>  Sellepärast, kui Issand seda kuulis, siis ta raevutses, tuli süttis Jaakobis ja viha tõusis Iisraeli vastu, </p>
<p id="v22"><sup><small>22</small></sup>  sest et nad ei uskunud Jumalasse ega lootnud tema pääste peale. </p>
<p id="v23"><sup><small>23</small></sup>  Siis ta andis käsu pilvedele ülal ja avas taeva uksed </p>
<p id="v24"><sup><small>24</small></sup>  ning laskis sadada nende peale mannat toiduks; ta andis neile taeva vilja. </p>
<p id="v25"><sup><small>25</small></sup>  Inimene sõi inglite leiba; ta lähetas neile rooga, nõnda et küllalt sai. </p>
<p id="v26"><sup><small>26</small></sup>  Ta tõstis taeva alla idatuule ja ajas üles oma vägevusega lõunatuule; </p>
<p id="v27"><sup><small>27</small></sup>  ja ta laskis nende peale sadada liha nagu põrmu ja tiivulisi linde nagu mere liiva, </p>
<p id="v28"><sup><small>28</small></sup>  ning pillutas need nende leeri keskele, ümber nende majade. </p>
<p id="v29"><sup><small>29</small></sup>  Siis nad sõid ja nende kõhud said kõvasti täis. Nii ta saatis neile, mida nad himustasid. </p>
<p id="v30"><sup><small>30</small></sup>  Aga veel ei võõrdunud nad oma himust ja nende söök oli alles nende suus, </p>
<p id="v31"><sup><small>31</small></sup>  kui Jumala viha juba tõusis nende vastu ja tappis tugevamad nende seast ning surus põlvili Iisraeli noored mehed. </p>
<p id="v32"><sup><small>32</small></sup>  Kõigest sellest hoolimata tegid nad ikka pattu ega uskunud tema imedesse. </p>
<p id="v33"><sup><small>33</small></sup>  Siis ta lõpetas nende päevad tuulepuhangus ja nende aastad äkilises hukkumises. </p>
<p id="v34"><sup><small>34</small></sup>  Kui ta neid tappis, nõudsid nad teda ning pöördusid ja otsisid Jumalat </p>
<p id="v35"><sup><small>35</small></sup>  ja tuletasid meelde, et Jumal on nende kalju, ja et Jumal, Kõigekõrgem, on nende lunastaja. </p>
<p id="v36"><sup><small>36</small></sup>  Kuid nad petsid teda oma suuga ja valetasid temale oma keelega. <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  Sest nende süda ei olnud kindlasti tema küljes, ja nad ei olnud ustavad tema lepingu pidamises. </p>
<p id="v38"><sup><small>38</small></sup>  Aga tema on armuline: ta lepitab pahateod ega tule hävitama, vaid võtab sagedasti tagasi oma viha ega lase kogu oma vihaleeki tõusta. </p>
<p id="v39"><sup><small>39</small></sup>  Talle tuli meelde, et nad on liha, tuuleõhk, mis läheb ära ega tule tagasi. </p>
<p id="v40"><sup><small>40</small></sup>  Kui mitu korda nad tõrkusid tema vastu kõrbes ja tegid temale meelehaiget tühjal maal. </p>
<p id="v41"><sup><small>41</small></sup>  Ja nad kiusasid ikka jälle Jumalat ja pahandasid Iisraeli Püha. </p>
<p id="v42"><sup><small>42</small></sup>  Nad ei meenutanud enam tema kätt ega seda päeva, mil ta nad lahti ostis rõhujate käest, </p>
<p id="v43"><sup><small>43</small></sup>  kui ta tegi tunnustähti Egiptuses ja oma imetähti Soani väljal, </p>
<p id="v44"><sup><small>44</small></sup>  kui ta muutis vereks nende jõed, nii et nad ei saanud oma veeojadest juua. </p>
<p id="v45"><sup><small>45</small></sup>  Ta läkitas nende sekka parme, kes neid sõid, ja konni, kes neile kahju tegid. </p>
<p id="v46"><sup><small>46</small></sup>  Ta andis nende vilja mardikaile ja nende rühkimise rohutirtsudele. </p>
<p id="v47"><sup><small>47</small></sup>  Ta lõi rahega maha nende viinapuud ja jääsajuga nende metsviigipuud. </p>
<p id="v48"><sup><small>48</small></sup>  Ta andis nende veised rahe kätte ja nende kariloomad välkude kätte. </p>
<p id="v49"><sup><small>49</small></sup>  Ta läkitas nende peale oma hirmsa viha, raevu ja meelepaha, kitsikuse ja kurjade inglite parve. </p>
<p id="v50"><sup><small>50</small></sup>  Ta sillutas tee oma vihale ega säästnud nende hingi surmast, vaid andis nende elu katku kätte. </p>
<p id="v51"><sup><small>51</small></sup>  Ta lõi maha kõik esmasündinud pojad Egiptuses, mehejõu esmikud Haami telkides. </p>
<p id="v52"><sup><small>52</small></sup>  Aga oma rahva ta saatis teele nagu lambad ja juhtis neid nagu karja kõrbes; </p>
<p id="v53"><sup><small>53</small></sup>  ja ta juhatas neid nõnda, et nad olid julged ega olnud hirmunud; aga nende vaenlased kattis meri. </p>
<p id="v54"><sup><small>54</small></sup>  Ja ta viis nad oma pühale maale, sinna mäele, mille ta parem käsi oli omandanud; </p>
<p id="v55"><sup><small>55</small></sup>  ja ta kihutas ära rahvad nende eest ning jagas nende maa liisuga pärisosadeks; ja ta pani nende telkidesse elama Iisraeli suguharud. </p>
<p id="v56"><sup><small>56</small></sup>  Aga nemad ajasid kiusu ja trotsisid Jumalat, Kõigekõrgemat, ega pidanud tema tunnistusi, </p>
<p id="v57"><sup><small>57</small></sup>  vaid loobusid neist ning murdsid ustavuse, nõnda nagu nende vanemad, ja põrkasid kõrvale, nagu lõtv amb, </p>
<p id="v58"><sup><small>58</small></sup>  ja vihastasid teda oma ohvrikinkudega ja ärritasid teda oma puuslikega. </p>
<p id="v59"><sup><small>59</small></sup>  Jumal kuulis seda ja raevutses ning hülgas Iisraeli täiesti </p>
<p id="v60"><sup><small>60</small></sup>  ja heitis ära hoone Siilos, telgi, mille ta oli püstitanud inimeste keskele. </p>
<p id="v61"><sup><small>61</small></sup>  Ta andis vangi oma vägevuse ja ilu oma vaenlaste kätte, </p>
<p id="v62"><sup><small>62</small></sup>  ja andis oma rahva mõõga kätte ning raevutses oma pärisosa vastu. </p>
<p id="v63"><sup><small>63</small></sup>  Nende noored mehed sõi tuli ja nende neitsid jäid pulmailuta; </p>
<p id="v64"><sup><small>64</small></sup>  nende preestrid langesid mõõga läbi ja nende lapsed ei saanud nutta leinanuttu. </p>
<p id="v65"><sup><small>65</small></sup>  Aga Issand ärkas otsekui unest, nagu sangar, kes veiniuimast virgub, </p>
<p id="v66"><sup><small>66</small></sup>  ja lõi oma vaenlased põgenema; ta pani nad igaveseks teotuseks. </p>
<p id="v67"><sup><small>67</small></sup>  Ta hülgas ka Joosepi telgi ega valinud Efraimi suguharu. </p>
<p id="v68"><sup><small>68</small></sup>  Ent Juuda suguharu ta valis enesele, Siioni mäe, mida ta armastab. </p>
<p id="v69"><sup><small>69</small></sup>  Ja tema ehitas oma pühamu nagu taeva kõrguse, nagu ilmamaa, mille ta on rajanud igaveseks. </p>
<p id="v70"><sup><small>70</small></sup>  Ja ta valis oma sulase Taaveti, võttes tema ära lambataradest. </p>
<p id="v71"><sup><small>71</small></sup>  Imetajate lammaste järelt ta tõi tema, et ta karjataks ta rahvast Jaakobit ja ta pärisosa Iisraeli. </p>
<p id="v72"><sup><small>72</small></sup>  Ja Taavet karjatas neid südame laitmatuses ning juhtis neid osava käega. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>.  <i>Most Highs</i>: <a href="/et/The_Urantia_Book/43#p3_1">Ur 43:3.1</a>. </li>
  <li id="fn2"><a href="#cite2">↑</a> 78:36 <i>Huultega meelitada</i>: <a href="/et/The_Urantia_Book/149#p6_12">Ur 149:6.12</a>. </li>
</ol>
</div>
