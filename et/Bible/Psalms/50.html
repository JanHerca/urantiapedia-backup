<!--
title: Psalmid ehk Vana Testamendi Laulud - Peatükk 50
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/49">Psalmid ehk Vana Testamendi Laulud - Peatükk 49</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/51">Psalmid ehk Vana Testamendi Laulud - Peatükk 51</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafi laul. Vägev Jumal Issand kõneleb ja hüüab ilmamaale päikese tõusust selle loojakuni. </p>
<p id="v2"><sup><small>2</small></sup>  Siionist, kõige ilu täiusest, hakkab Jumal kiirgama. </p>
<p id="v3"><sup><small>3</small></sup>  Meie Jumal tuleb ega vaiki, tuli põletab tema eel ja tema ümber möllab maru väga. </p>
<p id="v4"><sup><small>4</small></sup>  Ta kutsub taeva ülalt ja maa, et kohut mõista oma rahvale. </p>
<p id="v5"><sup><small>5</small></sup>  „Koguge mulle kokku mu vagad, kes minuga on teinud lepingu ohvri juures!” </p>
<p id="v6"><sup><small>6</small></sup>  Siis taevad kuulutavad tema õigust, sest Jumal on kohtumõistja. Sela. </p>
<p id="v7"><sup><small>7</small></sup>  „Kuule, mu rahvas, ja ma räägin! Kuule, Iisrael, ma tunnistan su vastu: Jumal, sinu Jumal, olen mina! </p>
<p id="v8"><sup><small>8</small></sup>  Ei ma sind noomi su ohvrite pärast, sest su põletusohvrid on mu ees alati. </p>
<p id="v9"><sup><small>9</small></sup>  Ei ma võta su kojast härjavärsse ega sikke su taradest. </p>
<p id="v10"><sup><small>10</small></sup>  Sest kõik metsloomad on minu omad, ja kariloomad tuhandeil mägedel. </p>
<p id="v11"><sup><small>11</small></sup>  Ma tunnen kõiki mägede linde, ja loomad minu väljadel on mu juures. </p>
<p id="v12"><sup><small>12</small></sup>  Kui mul oleks nälg, ei ma ütleks seda sulle; sest maailm ja selle täius on minu päralt. </p>
<p id="v13"><sup><small>13</small></sup>  Kas ma peaksin sööma härgade liha ja jooma sikkude verd? </p>
<p id="v14"><sup><small>14</small></sup>  Too Jumalale ohvriks tänu ja tasu Kõigekõrgemale oma tõotused! </p>
<p id="v15"><sup><small>15</small></sup>  Ja hüüa mind appi ahastuse päeval; siis ma tõmban su sellest välja ja sina annad mulle au!” <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Aga õelale ütleb Jumal: „Mis on sul sellest, et sa jutustad mu seadustest ja võtad oma suhu minu lepingu? </p>
<p id="v17"><sup><small>17</small></sup>  Sina ju vihkad õpetust ja heidad mu sõnad oma selja taha. </p>
<p id="v18"><sup><small>18</small></sup>  Kui sa näed varast, siis sa oled meeleldi koos temaga ja sul on osa abielurikkujatega. </p>
<p id="v19"><sup><small>19</small></sup>  Oma suu sa läkitad kurja rääkima ja su keel sepitseb pettust. </p>
<p id="v20"><sup><small>20</small></sup>  Sa istud ja kõneled oma venna vastu ja laimad oma ema poega. </p>
<p id="v21"><sup><small>21</small></sup>  Seda sa tegid, aga mina olin vait. Kas sa arvad, et mina olen niisugune nagu sina? Ma tahan sind noomida ja seda seada su silma ette!” </p>
<p id="v22"><sup><small>22</small></sup>  Pange siis seda tähele teie, kes unustate Jumala, et ma ei murraks, ilma et keegi päästaks! </p>
<p id="v23"><sup><small>23</small></sup>  Kes toob ohvriks tänu, see annab mulle au, ja kes paneb tähele teed, sellele ma annan näha Jumala päästet! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/49">Psalmid ehk Vana Testamendi Laulud - Peatükk 49</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/51">Psalmid ehk Vana Testamendi Laulud - Peatükk 51</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 50:15 <i>Kes iganes tahab, võib tulla</i>: <a href="/et/The_Urantia_Book/139#p12_7">Ur 139:12.7</a>.  <i>Kes iganes tahab, võib tulla</i>: <a href="/et/The_Urantia_Book/2#p5_2">Ur 2:5.2</a>.  <i>Kes iganes tahab, võib tulla</i>: <a href="/et/The_Urantia_Book/165#p3_8">Ur 165:3.8</a>.  <i>Kes iganes tahab, võib tulla</i>: <a href="/et/The_Urantia_Book/166#p3_7">Ur 166:3.7</a>.  <i>Kes iganes tahab, võib tulla</i>: <a href="/et/The_Urantia_Book/100#p7_6">Ur 100:7.6</a>.  <i>Kes iganes tahab, võib tulla</i>: <a href="/et/The_Urantia_Book/32#p5_8">Ur 32:5.8</a>.  <i>Kes tahab, see päästetakse</i>: <a href="/et/The_Urantia_Book/131#p10_7">Ur 131:10.7</a>.  <i>Kes hüüab Issandat, see päästetakse</i>: <a href="/et/The_Urantia_Book/2#p4_1">Ur 2:4.1</a>. </li>
</ol>
</div>
