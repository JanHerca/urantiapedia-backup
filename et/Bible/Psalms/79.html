<!--
title: Psalmid ehk Vana Testamendi Laulud - Peatükk 79
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/78">Psalmid ehk Vana Testamendi Laulud - Peatükk 78</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/80">Psalmid ehk Vana Testamendi Laulud - Peatükk 80</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafi laul. Jumal, paganad on tulnud su pärisossa; nad on rüvetanud su püha templi, on teinud Jeruusalemma kivivaremeks. </p>
<p id="v2"><sup><small>2</small></sup>  Nad on su sulaste laibad andnud söögiks taeva lindudele ja su vagade liha metsloomadele. </p>
<p id="v3"><sup><small>3</small></sup>  Nad on valanud nende verd nagu vett Jeruusalemma ümber ja ei ole olnud matjat. </p>
<p id="v4"><sup><small>4</small></sup>  Me oleme saanud teotuseks oma naabritele, irvituseks ja pilkeks oma ümbruskonnale. </p>
<p id="v5"><sup><small>5</small></sup>  Kui kaua sa, Issand, oled lõpmata vihane ja su püha viha leegitseb nagu tuli? </p>
<p id="v6"><sup><small>6</small></sup>  Vala oma vihaleek paganate peale, kes sind ei tunne, ja riikide peale, kes su nime ei kuuluta! </p>
<p id="v7"><sup><small>7</small></sup>  Sest nad on söönud ära Jaakobi ja on puupaljaks teinud tema eluaseme. </p>
<p id="v8"><sup><small>8</small></sup>  Ära tuleta meelde meie vastu esivanemate pahategusid; tõtaku meid kohtama sinu halastus, sest me oleme väga kurnatud! </p>
<p id="v9"><sup><small>9</small></sup>  Aita meid, meie pääste Jumal, oma nime auhiilguse pärast, ja tõmba meid välja ning tee lepitus meie pattude eest oma nime pärast! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Mispärast peavad paganad ütlema: „Kus on nende Jumal?” Saagu teatavaks paganate seas meie silma all, et kätte makstakse su sulaste veri, mis on valatud! </p>
<p id="v11"><sup><small>11</small></sup>  Lase tulla oma palge ette vangide ägamine; oma käsivarre suurusega jäta ellu surmalapsed </p>
<p id="v12"><sup><small>12</small></sup>  ja tasu meie naabritele seitsmekordselt sülle nende teotamised, millega nad on teotanud sind, Issand! </p>
<p id="v13"><sup><small>13</small></sup>  Aga meie, sinu rahvas ja su karjamaa lambad, täname sind igavesti; me jutustame sinu kiitust põlvest põlve. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 79:9 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
</ol>
</div>
