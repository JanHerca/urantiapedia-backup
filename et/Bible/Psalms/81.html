<!--
title: Psalmid ehk Vana Testamendi Laulud - Peatükk 81
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/80">Psalmid ehk Vana Testamendi Laulud - Peatükk 80</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/82">Psalmid ehk Vana Testamendi Laulud - Peatükk 82</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale, gati pillil mängijale: Aasafi laul. </p>
<p id="v2"><sup><small>2</small></sup>  Hõisake Jumalale, kes on meie tugevus, hüüdke rõõmuga Jaakobi Jumala poole! </p>
<p id="v3"><sup><small>3</small></sup>  Alake kiituslaulu, lööge trummi, pange hüüdma kannel ja naabel! </p>
<p id="v4"><sup><small>4</small></sup>  Puhuge pasunat noorel kuul, täiskuu ajal, meie pidupäeval! </p>
<p id="v5"><sup><small>5</small></sup>  Sest see on määrus Iisraelis ja kohustus Jaakobi Jumala jaoks. </p>
<p id="v6"><sup><small>6</small></sup>  Selle ta seadis tunnistuseks Joosepi sekka, kui ta läks välja Egiptusemaa vastu. Seal ma kuulsin keelt, mida ma ei tundnud. </p>
<p id="v7"><sup><small>7</small></sup>  „Mina vabastasin tema õla koorma alt, tema käed pääsesid korvide kandmisest. </p>
<p id="v8"><sup><small>8</small></sup>  Kui kitsas käes oli, hüüdsid sa, ja ma päästsin sinu; ma vastasin sulle kõuepilvest, proovisin sind Meriba vee ääres.” Sela. </p>
<p id="v9"><sup><small>9</small></sup>  „Kuule, mu rahvas, ma hoiatan sind! Iisrael, kui sa ometi kuulaksid mind! </p>
<p id="v10"><sup><small>10</small></sup>  Ärgu olgu su seas võõrast jumalat ja ära kummarda võõramaa jumala ette! </p>
<p id="v11"><sup><small>11</small></sup>  Mina olen Issand, sinu Jumal, kes tõin sind Egiptusemaalt; tee lahti oma suu, siis täidan ta! </p>
<p id="v12"><sup><small>12</small></sup>  Aga mu rahvas ei võtnud kuulda mu häält, Iisrael ei tahtnud teha mu meelt mööda. </p>
<p id="v13"><sup><small>13</small></sup>  Siis ma andsin nad nende südame paadumusse ja nad käisid oma arvamiste järgi. </p>
<p id="v14"><sup><small>14</small></sup>  Oh et mu rahvas mind kuulaks ja Iisrael käiks minu teedel! </p>
<p id="v15"><sup><small>15</small></sup>  Ma alistaksin varsti nende vaenlased ja pööraksin oma käe nende rõhujate vastu.” </p>
<p id="v16"><sup><small>16</small></sup>  Kes Issandat vihkavad, peaksid lömitama tema ees, ja nende saatus oleks igavene. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/80">Psalmid ehk Vana Testamendi Laulud - Peatükk 80</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/82">Psalmid ehk Vana Testamendi Laulud - Peatükk 82</a></td>
      </tr>
    </tbody>
  </table>
</figure>
