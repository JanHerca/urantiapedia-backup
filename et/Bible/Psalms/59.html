<!--
title: Psalmid ehk Vana Testamendi Laulud - Peatükk 59
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/58">Psalmid ehk Vana Testamendi Laulud - Peatükk 58</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/60">Psalmid ehk Vana Testamendi Laulud - Peatükk 60</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: viisil „Ära hävita!”; Taaveti mõistulaul ajast, kui Saul läkitas mehed varitsema tema maja ja teda surmama. </p>
<p id="v2"><sup><small>2</small></sup>  Tõmba mind ära mu vaenlaste käest, mu Jumal! Kaitse mind nende eest, kes mulle kallale tungivad! </p>
<p id="v3"><sup><small>3</small></sup>  Kisu mind ära nende käest, kes teevad nurjatust, ja päästa mind verevalajate käest! </p>
<p id="v4"><sup><small>4</small></sup>  Sest vaata, nad varitsevad mu hinge. Võimsad kipuvad mu kallale. Ometi pole mul üleastumisi ega patusüüd, oh Issand! </p>
<p id="v5"><sup><small>5</small></sup>  Ilma et ma oleksin paha teinud, jooksevad nad kokku ning valmistuvad. Virgu mulle vastu tulema ja vaata! </p>
<p id="v6"><sup><small>6</small></sup>  Ja sina, Issand, vägede Jumal, Iisraeli Jumal, ärka üles nuhtlema kõiki paganaid! Ära heida armu nurjatuile reetjaile! Sela. </p>
<p id="v7"><sup><small>7</small></sup>  Nad tulevad igal õhtul uuesti, uluvad nagu koerad ja käivad mööda linna. </p>
<p id="v8"><sup><small>8</small></sup>  Vaata, nad ajavad kurja välja oma suust, mõõgad on nende huultes, sest nad arvavad: „Kes seda kuuleb?” </p>
<p id="v9"><sup><small>9</small></sup>  Aga sina, Issand, naerad neid, sa pilkad kõiki paganaid. </p>
<p id="v10"><sup><small>10</small></sup>  Mu jõud, ma tahan hoida sinu poole, sest Jumal on mu kindel varjupaik. </p>
<p id="v11"><sup><small>11</small></sup>  Mu helduse Jumal tuleb mulle vastu, Jumal lubab mind parastada mu varitsejaid. </p>
<p id="v12"><sup><small>12</small></sup>  Ära tapa neid, et mu rahvas ei unustaks seda! Pilluta nad laiali oma vägevuse sunnil ja tõuka nad maha, Issand, meie kilp! </p>
<p id="v13"><sup><small>13</small></sup>  Nende suupatu pärast, nende huulte kõne pärast jäägu nad kinni oma kõrkuses ning sajatamise ja vale pärast, mida nad räägivad! </p>
<p id="v14"><sup><small>14</small></sup>  Lõpeta nad ära vihaleegiga; lõpeta nad, et neid ei oleks ja et nad tunneksid Jumala olevat valitseja Jaakobis maailma otsani! Sela. </p>
<p id="v15"><sup><small>15</small></sup>  Siis nad tulgu õhtul uuesti ja ulugu nagu koerad ja käigu mööda linna! </p>
<p id="v16"><sup><small>16</small></sup>  Hulkugu nad ümber, otsides toitu, ja kui nad jäävad söömata, urisegu pealegi! <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Aga mina laulan sinu vägevusest ja hõiskan hommikul sinu heldusest; sest sa oled mulle kindlaks kaitsjaks, pelgupaigaks mu kitsikuse päeval. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/58">Psalmid ehk Vana Testamendi Laulud - Peatükk 58</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/60">Psalmid ehk Vana Testamendi Laulud - Peatükk 60</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 59:16 <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>.  <i>Kõikvõimas</i>: <a href="/et/The_Urantia_Book/142#p3_7">Ur 142:3.7</a>.  <i>Jumala vägi</i>: <a href="/et/The_Urantia_Book/1#p1_4">Ur 1:1.4</a>.  <i>Võim</i>: <a href="/et/The_Urantia_Book/131#p10_6">Ur 131:10.6</a>. </li>
</ol>
</div>
