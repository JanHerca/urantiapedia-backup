<!--
title: Psalmid ehk Vana Testamendi Laulud - Peatükk 137
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/136">Psalmid ehk Vana Testamendi Laulud - Peatükk 136</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/138">Psalmid ehk Vana Testamendi Laulud - Peatükk 138</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paabeli jõgede kaldail, seal me istusime ja nutsime, kui mõtlesime Siionile. </p>
<p id="v2"><sup><small>2</small></sup>  Remmelgate otsa, mis seal olid, me riputasime oma kandled. </p>
<p id="v3"><sup><small>3</small></sup>  Sest seal küsisid meilt meie vangiviijad laulu sõnu ja meie piinajad rõõmulaule: „Laulge meile Siioni laule!” </p>
<p id="v4"><sup><small>4</small></sup>  Kuidas me võime laulda Issanda laulu võõral pinnal? </p>
<p id="v5"><sup><small>5</small></sup>  Kui ma sind unustan, Jeruusalemm, siis ununegu mu parem käsi! </p>
<p id="v6"><sup><small>6</small></sup>  Jäägu mu keel kinni suulae külge, kui ma sinule ei mõtleks, kui ma ei paneks Jeruusalemma oma ülemaks rõõmuks! </p>
<p id="v7"><sup><small>7</small></sup>  Tuleta meelde, Issand, Jeruusalemma hukatuse päeva Edomi laste vastu, kes ütlesid: „Kiskuge maha, kiskuge alusmüürini maha, mis on temas!” </p>
<p id="v8"><sup><small>8</small></sup>  Paabeli tütar, sa laastatav! Õnnis on see, kes sulle tasub sedamööda, kuidas sa meile oled teinud. </p>
<p id="v9"><sup><small>9</small></sup>  Õnnis on see, kes võtab su väikesed lapsed ja rabab nad vastu kaljut. </p>
