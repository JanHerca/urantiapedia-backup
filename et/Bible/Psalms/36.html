<!--
title: Psalmid ehk Vana Testamendi Laulud - Peatükk 36
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/35">Psalmid ehk Vana Testamendi Laulud - Peatükk 35</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/37">Psalmid ehk Vana Testamendi Laulud - Peatükk 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Issanda sulase Taaveti laul. </p>
<p id="v2"><sup><small>2</small></sup>  Üleastumise sõna on õelal tema südame põhjas; ei ole Jumala kartust tema silma ees. </p>
<p id="v3"><sup><small>3</small></sup>  Sest temale meeldib arvata, et ta ülekohut ei leita ega vihata. </p>
<p id="v4"><sup><small>4</small></sup>  Tema suu sõnad on nurjatus ja pettus, ta on lakanud targaks saamast ja head tegemast; </p>
<p id="v5"><sup><small>5</small></sup>  ta mõtleb nurjatust oma voodis, ta jääb seisma teele, mis pole hea, ta ei põlga kurja. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Issand, sinu heldus on taevas ja su ustavus ulatub ülemate pilvedeni. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Sinu õigus on nagu Jumala mäed, su kohtuotsused on nagu suur ürgvesi; Issand, sa päästad inimesi ja loomi. </p>
<p id="v8"><sup><small>8</small></sup>  Kui kallis on su heldus, Jumal! Sellepärast otsivad inimlapsed pelgupaika su tiibade varju all. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Nad saavad söönuks su koja küllusest, ja sa joodad neid oma rõõmujoovastuse ojast. </p>
<p id="v10"><sup><small>10</small></sup>  Sest sinu juures on eluallikas, sinu valguses me näeme valgust. </p>
<p id="v11"><sup><small>11</small></sup>  Säilita oma heldus neile, kes sind tunnevad, ja oma õigus neile, kes on õiglased südamelt! </p>
<p id="v12"><sup><small>12</small></sup>  Ärgu tallaku suurelise jalg mu peal ja õelate käsi ärgu peletagu mind! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 36:5 <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Usaldusväärsus, mida on näha taevas</i>: <a href="/et/The_Urantia_Book/4#p1_3">Ur 4:1.3</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>.  <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>.  <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>. </li>
  <li id="fn2"><a href="#cite2">↑</a> 36:6 <i>Õiglus, kohtuotsus</i>: <a href="/et/The_Urantia_Book/131#p2_7">Ur 131:2.7</a>. </li>
  <li id="fn3"><a href="#cite3">↑</a> 36:8-9 <i>Joo naudinguid, näe valgust</i>: <a href="/et/The_Urantia_Book/131#p2_7">Ur 131:2.7</a>. </li>
  <li id="fn4"><a href="#cite4">↑</a> 36:15 <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>. </li>
</ol>
</div>
