<!--
title: Psalmid ehk Vana Testamendi Laulud - Peatükk 69
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/68">Psalmid ehk Vana Testamendi Laulud - Peatükk 68</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/70">Psalmid ehk Vana Testamendi Laulud - Peatükk 70</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: viisil „Liiliad”; Taaveti laul. </p>
<p id="v2"><sup><small>2</small></sup>  Päästa mind, Jumal, sest veed tõusevad mu hinge hukutama! </p>
<p id="v3"><sup><small>3</small></sup>  Ma olen vajunud sügavasse, põhjatusse mutta, mul pole jalgealust. Ma olen sattunud vee sügavusse ning voolas vesi uputab mu. </p>
<p id="v4"><sup><small>4</small></sup>  Ma olen väsinud hüüdmast, mu kurk on kähe, mu silmad on väsinud, oodates oma Jumalat. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Neid, kes mind asjata vihkavad, on enam kui juuksekarvu mu peas; vägevaks on saanud mu hävitajad, kes on ilmaaegu mu vaenlased. Mida ma pole riisunud, pean ma tasuma. </p>
<p id="v6"><sup><small>6</small></sup>  Sina, Jumal, tunned mu meeletust, ja mu süüd ei ole varjul sinu eest. </p>
<p id="v7"><sup><small>7</small></sup>  Ärgu sattugu minu pärast häbisse need, kes ootavad sind, Issand, Issand Sebaot; ärgu laimatagu minu pärast neid, kes sind otsivad, Iisraeli Jumal! </p>
<p id="v8"><sup><small>8</small></sup>  Sest sinu pärast ma kannatan teotust, mu palet katab häbistus. </p>
<p id="v9"><sup><small>9</small></sup>  Olen saanud oma vendadele võhivõõraks ja tundmatuks oma ema lastele. </p>
<p id="v10"><sup><small>10</small></sup>  Sest püha viha su koja pärast on mind ära söönud, ja nende teotamised, kes sind teotavad, on langenud minu peale. </p>
<p id="v11"><sup><small>11</small></sup>  Ma olen nutnud ja mu hing on paastunud, kuid see on saanud mulle teotuseks. </p>
<p id="v12"><sup><small>12</small></sup>  Ma riietusin kotiriidesse, kuid ma sain neile pilkesõnaks. </p>
<p id="v13"><sup><small>13</small></sup>  Väravasuus istujad lobisevad minust ja pillil laulavad minust õllejoojad. </p>
<p id="v14"><sup><small>14</small></sup>  Aga mina palvetan sinu poole, Issand, sulle meelepärasel ajal, oh Jumal. Oma suurest heldusest vasta mulle, oma ustava abiga päästa mind! </p>
<p id="v15"><sup><small>15</small></sup>  Kisu mind välja porist, et ma sisse ei vajuks, et ma pääseksin oma vihkajate eest ja vete sügavusest! </p>
<p id="v16"><sup><small>16</small></sup>  Ära lase voolast vett mind uputada ega sügavust mind neelata, ja ärgu sulgegu kaev oma suud minu üle! </p>
<p id="v17"><sup><small>17</small></sup>  Vasta mulle, Issand, sest hea on sinu heldus; pöördu minu poole oma rohket halastust mööda </p>
<p id="v18"><sup><small>18</small></sup>  ja ära peida oma palet oma sulase eest, sest ma olen kitsikuses; kuule mind pea! </p>
<p id="v19"><sup><small>19</small></sup>  Tule ligi mu hingele, lunasta tema; vabasta mind mu vaenlaste pärast! </p>
<p id="v20"><sup><small>20</small></sup>  Sina tead mu teotust ja mu häbi ja mu laimu, kõik mu vastased on su ees. </p>
<p id="v21"><sup><small>21</small></sup>  Teotus on murdnud mu südame, ma olen haigeks jäänud; ma ootasin kaastunnet, kuid seda ei olnud, ja trööstijaid, kuid neid ma ei leidnud. </p>
<p id="v22"><sup><small>22</small></sup>  Vaid nad andsid mulle süüa mürkrohtu ja mu janus nad jootsid mind äädikaga. </p>
<p id="v23"><sup><small>23</small></sup>  Nende laud saagu püüniseks nende ees ja heaolu silmuseks! </p>
<p id="v24"><sup><small>24</small></sup>  Nende silmad saagu pimedaks, et nad ei näeks, ja pane nende niuded alaliselt vankuma! </p>
<p id="v25"><sup><small>25</small></sup>  Vala välja oma meelepaha nende peale ja su vihaleek tabagu neid! </p>
<p id="v26"><sup><small>26</small></sup>  Nende telklaager saagu lagedaks; ärgu olgu nende telkides elanikke! </p>
<p id="v27"><sup><small>27</small></sup>  Sest nad jälitavad seda, keda sina oled löönud, ja jutustavad nende valust, keda sina oled haavanud. </p>
<p id="v28"><sup><small>28</small></sup>  Lisa neile süütegu süüteo peale, ärgu nad jõudku sinu õiglusesse! <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Kustutatagu nad maha eluraamatust ja ärgu pandagu neid kirja koos õigetega! </p>
<p id="v30"><sup><small>30</small></sup>  Aga mina olen vilets ja täis valu. Sinu abi, oh Jumal, kaitsku mind! <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Ma kiidan lauluga Jumala nime ja tänulauluga ma ülistan teda. </p>
<p id="v32"><sup><small>32</small></sup>  See on Issandale meeldivam kui härg, kui härjavärss, kel on sarved ja sõrad. <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  Viletsad näevad seda ja rõõmustavad; teiegi süda, kes nõuate Jumalat, peab elama. </p>
<p id="v34"><sup><small>34</small></sup>  Sest Issand kuuleb vaeseid ega pea halvaks oma vange. </p>
<p id="v35"><sup><small>35</small></sup>  Kiitku teda taevas ja maa, meri ja kõik, mis seal liigub! </p>
<p id="v36"><sup><small>36</small></sup>  Sest Jumal tahab päästa Siioni ja uuesti ehitada Juuda linnad, et nad asuksid sinna elama ja päriksid selle. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/68">Psalmid ehk Vana Testamendi Laulud - Peatükk 68</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/70">Psalmid ehk Vana Testamendi Laulud - Peatükk 70</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 69:4 <i>Nad vihkavad põhjuseta</i>: <a href="/et/The_Urantia_Book/180#p3_2">Ur 180:3.2</a>. </li>
  <li id="fn2"><a href="#cite2">↑</a> 69:30-31 <i>Kiida Jumalat lauluga</i>: <a href="/et/The_Urantia_Book/146#p2_16">Ur 146:2.16</a>. </li>
  <li id="fn3"><a href="#cite3">↑</a> 69:32 <i>Jumalat otsib</i>: <a href="/et/The_Urantia_Book/1#p2_3">Ur 1:2.3</a>. </li>
  <li id="fn4"><a href="#cite4">↑</a> 69:28 <i>Välja kustutatud registrist</i>: <a href="/et/The_Urantia_Book/37#p3_7">Ur 37:3.7</a>. </li>
</ol>
</div>
