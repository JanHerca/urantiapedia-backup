<!--
title: Psalmid ehk Vana Testamendi Laulud - Peatükk 91
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/90">Psalmid ehk Vana Testamendi Laulud - Peatükk 90</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/92">Psalmid ehk Vana Testamendi Laulud - Peatükk 92</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kes Kõigekõrgema kaitse all elab ja alati Kõigeväelise varju all viibib, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  see ütleb Issandale: „Sina oled mu varjupaik ja mu kindel mäelinnus, mu Jumal, kelle peale ma loodan!” </p>
<p id="v3"><sup><small>3</small></sup>  Sest tema kisub su välja linnupüüdja paelust, hukkava katku käest. </p>
<p id="v4"><sup><small>4</small></sup>  Oma tiivasulgedega kaitseb ta sind ja tema tiibade all sa leiad varju; tema tõde on kilp ja kaitsevall. </p>
<p id="v5"><sup><small>5</small></sup>  Ei sa siis karda öö hirmu ega noolt, mis päeval lendab, </p>
<p id="v6"><sup><small>6</small></sup>  ei katku, mis rändab pilkases pimedas, ega tõbe, mis laastab lõunaajal. </p>
<p id="v7"><sup><small>7</small></sup>  Langegu tuhat su kõrvalt ja kümme tuhat su paremalt poolt, sinu külge see ei puutu. </p>
<p id="v8"><sup><small>8</small></sup>  Aga sa vaatad oma silmaga ja näed, kuidas kätte makstakse õelatele. </p>
<p id="v9"><sup><small>9</small></sup>  Sest sina, Issand, oled mu varjupaik! Kõigekõrgema oled sina, mu hing, võtnud oma eluasemeks. </p>
<p id="v10"><sup><small>10</small></sup>  Ei taba õnnetus sind ega lähene häda su telgile. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Sest tema annab oma inglitele sinu pärast käsu sind hoida kõigil su teedel. </p>
<p id="v12"><sup><small>12</small></sup>  Kätel nad kannavad sind, et sa oma jalga ei lööks vastu kivi. </p>
<p id="v13"><sup><small>13</small></sup>  Sa astud üle lõvide ja rästikute, noored lõvid ja lohed sa lömastad. </p>
<p id="v14"><sup><small>14</small></sup>  „Et ta minusse on kiindunud, siis ma päästan tema; ma ülendan tema, sest ta tunneb minu nime. </p>
<p id="v15"><sup><small>15</small></sup>  Ta hüüab mind appi ja ma vastan temale; mina olen ta juures, kui ta on kitsikuses, ma vabastan tema ning teen ta auliseks. </p>
<p id="v16"><sup><small>16</small></sup>  Pika eaga ma täidan tema ja annan temale näha oma päästet.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/90">Psalmid ehk Vana Testamendi Laulud - Peatükk 90</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/92">Psalmid ehk Vana Testamendi Laulud - Peatükk 92</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 91:1 <i>Asub salajates kohtades</i>: <a href="/et/The_Urantia_Book/4#p1_4">Ur 4:1.4</a>.  <i>Jumal elab salajas</i>: <a href="/et/The_Urantia_Book/152#p5_3">Ur 152:5.3</a>.  <i>Jumala salajane koht</i>: <a href="/et/The_Urantia_Book/131#p2_10">Ur 131:2.10</a>.  <i>Ta, kes elab salajases kohas</i>: <a href="/et/The_Urantia_Book/43#p3_4">Ur 43:3.4</a>. </li>
  <li id="fn2"><a href="#cite2">↑</a> 91:1,9 <i>Most Highs</i>: <a href="/et/The_Urantia_Book/43#p3_1">Ur 43:3.1</a>.  <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>. </li>
  <li id="fn3"><a href="#cite3">↑</a> 91:10-12 <i>Kurja ei juhtu sulle</i>: <a href="/et/The_Urantia_Book/136#p7_2">Ur 136:7.2</a>. </li>
</ol>
</div>
