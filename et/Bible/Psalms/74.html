<!--
title: Psalmid ehk Vana Testamendi Laulud - Peatükk 74
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/73">Psalmid ehk Vana Testamendi Laulud - Peatükk 73</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/75">Psalmid ehk Vana Testamendi Laulud - Peatükk 75</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafi õpetuslaul. Miks sa, Jumal, oled meid ära heitnud jäädavalt? Miks suitseb su viha su karjamaa lammaste vastu? </p>
<p id="v2"><sup><small>2</small></sup>  Mõtle oma kogudusele, mille sa muiste oled enesele asutanud ja oma pärandi jaoks lunastanud, Siioni mäele, kus sina asud! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Tõsta oma sammud nendele igavestele varemetele, vaenlane on kõik rikkunud pühamus! </p>
<p id="v4"><sup><small>4</small></sup>  Su vastased möirgasid su kohtumishoones, nad on oma tähised pannud tähisteks. </p>
<p id="v5"><sup><small>5</small></sup>  Näis, nagu oleksid nad kirveid kõrgele tõstnud metsarägastikus. </p>
<p id="v6"><sup><small>6</small></sup>  Nii lõid nad puruks kiinide ja haamritega kõik selle nikerdused. </p>
<p id="v7"><sup><small>7</small></sup>  Nad on su pühamu süüdanud tulega põlema, su nime eluaseme on nad reostanud maani. </p>
<p id="v8"><sup><small>8</small></sup>  Nad ütlesid oma südames: „Hävitagem need täielikult!” Nad põletasid maha kõik Jumala kogudusekojad kogu maal. </p>
<p id="v9"><sup><small>9</small></sup>  Oma tähiseid me ei näe, prohvetit ei ole enam, ja meie seas ei ole kedagi, kes teaks, kui kaua. </p>
<p id="v10"><sup><small>10</small></sup>  Kui kaua, oh Jumal, saab tagakiusaja teotada? Kas vaenlane võib sinu nime laimata jäädavalt? </p>
<p id="v11"><sup><small>11</small></sup>  Miks sa tõmbad tagasi oma käe, oma parema käe? Tõmba see välja oma põuest, hävita! </p>
<p id="v12"><sup><small>12</small></sup>  Jumal on muistsest ajast mu kuningas, kes maailmas teostab päästmise. </p>
<p id="v13"><sup><small>13</small></sup>  Sina lõhestasid oma võimusega mere kaheks, sina lõid katki lohede pead vete peal. </p>
<p id="v14"><sup><small>14</small></sup>  Sina purustasid Leviatani pead, sa andsid need söögiks meresõitjale rahvale. </p>
<p id="v15"><sup><small>15</small></sup>  Sina lõhkusid allikad ja jõed, sina tegid voolavad jõed kuivaks. </p>
<p id="v16"><sup><small>16</small></sup>  Sinu päralt on päev ja öögi on sinu päralt, sina oled valmistanud valguse ja päikese. </p>
<p id="v17"><sup><small>17</small></sup>  Sina oled seadnud kõik ilmamaa rajad, suve ja talve oled sina teinud. </p>
<p id="v18"><sup><small>18</small></sup>  Mõtle sellele! Vaenlane teotab Issandat ja jõle rahvas laimab su nime. </p>
<p id="v19"><sup><small>19</small></sup>  Ära anna oma tuvikese hinge kiskjate kätte, ära unusta oma viletsate elu jäädavalt! </p>
<p id="v20"><sup><small>20</small></sup>  Vaata oma lepingule! Sest pimedad maanurgad on täis vägivalda. </p>
<p id="v21"><sup><small>21</small></sup>  Ära lase rõhutuid tulla häbiga tagasi, viletsad ja vaesed kiitku sinu nime! </p>
<p id="v22"><sup><small>22</small></sup>  Tõuse, Jumal, seleta oma riiuasi, mõtle teotamisele, mis kogu päeva tuleb jõledalt mehelt! </p>
<p id="v23"><sup><small>23</small></sup>  Ära unusta oma vastaste kisa, nende möll, kes sulle vastu hakkavad, kohub suuremaks alatasa! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/73">Psalmid ehk Vana Testamendi Laulud - Peatükk 73</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/75">Psalmid ehk Vana Testamendi Laulud - Peatükk 75</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 74:2 <i>Pühad mäed</i>: <a href="/et/The_Urantia_Book/85#p1_5">Ur 85:1.5</a>. </li>
</ol>
</div>
