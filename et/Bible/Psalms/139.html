<!--
title: Psalmid ehk Vana Testamendi Laulud - Peatükk 139
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/138">Psalmid ehk Vana Testamendi Laulud - Peatükk 138</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/140">Psalmid ehk Vana Testamendi Laulud - Peatükk 140</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: Taaveti laul. Issand, sa uurid mind läbi ja tunned mind. </p>
<p id="v2"><sup><small>2</small></sup>  Sina tead, millal ma maha istun ja millal ma tõusen; sa mõistad kaugelt ära mu mõtted. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sa mõõdad ära mu käimise ja mu pikali-olemise, ja kõik mu teed on sulle tuttavad. </p>
<p id="v4"><sup><small>4</small></sup>  Sõna ei ole veel mu keelel, kui ennäe - sina, Issand, tead selle kõik ära. </p>
<p id="v5"><sup><small>5</small></sup>  Tagant ja eest sa ümbritsed mind ja paned oma pihu mu peale. </p>
<p id="v6"><sup><small>6</small></sup>  See tundmine on minule imeline, see on liiga kõrge, et saaksin sellest jagu. </p>
<p id="v7"><sup><small>7</small></sup>  Kuhu ma võiksin minna su Vaimu eest? Ja kuhu ma põgeneksin su palge eest? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Kui ma astuksin taevasse, siis oled sina seal; kui ma teeksin endale aseme surmavalda, vaata, sina oled seal! </p>
<p id="v9"><sup><small>9</small></sup>  Kui ma võtaksin koidutiivad ja asuksin elama viimse mere äärde, </p>
<p id="v10"><sup><small>10</small></sup>  siis sealgi su käsi juhataks mind ja su parem käsi haaraks minust kinni. </p>
<p id="v11"><sup><small>11</small></sup>  Ja kui ma ütleksin: „Katku mind pimedus ja valgus mu ümber saagu ööks!”, </p>
<p id="v12"><sup><small>12</small></sup>  siis pimedus ei oleks pime sinu ees, vaid öö oleks nagu päev, pimedus oleks otsekui valgus. </p>
<p id="v13"><sup><small>13</small></sup>  Sest sina valmistasid mu neerud ja kudusid mind mu ema ihus. </p>
<p id="v14"><sup><small>14</small></sup>  Ma tänan sind, et olen nii kardetavalt imeliselt loodud. Imelised on sinu teod, seda tunneb mu hing hästi. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Mu luud ei olnud varjul sinu eest, kui mind salajas loodi, kui mind maa sügavuses imeliseks kooti. </p>
<p id="v16"><sup><small>16</small></sup>  Su silmad nägid mind juba mu eos ja su raamatusse kirjutati kõik päevad, mis olid määratud, ehk küll ühtainustki neist ei olnud olemas. </p>
<p id="v17"><sup><small>17</small></sup>  Ent kui kallid on mulle sinu mõtted, oh Jumal! Kui väga suur on nende arv! </p>
<p id="v18"><sup><small>18</small></sup>  Kui ma hakkaksin neid ära lugema, oleks neid rohkem kui liiva. Kui ma ärkan, olen ma alles sinu juures. </p>
<p id="v19"><sup><small>19</small></sup>  Oh, et sa, Jumal, surmaksid õelad! Ja et minust taganeksid verevalajad, </p>
<p id="v20"><sup><small>20</small></sup>  kes sinust räägivad salalikult, kes silmakirjaks tõstavad häält, need sinu vaenlased! </p>
<p id="v21"><sup><small>21</small></sup>  Kas ma neid, kes sind vihkavad, Issand, ei peaks vihkama, ja kas ei peaks mulle olema tülkad need, kes tõusevad sinu vastu? </p>
<p id="v22"><sup><small>22</small></sup>  Täie vihaga ma vihkan neid, nad on saanud mu vaenlasteks. </p>
<p id="v23"><sup><small>23</small></sup>  Oh Jumal, uuri mind ja tunne ära mu süda! Katsu mind läbi ja tunne ära mu mõtted! </p>
<p id="v24"><sup><small>24</small></sup>  Vaata, kas ma olen valuteel ja juhata mind igavesele teele! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/138">Psalmid ehk Vana Testamendi Laulud - Peatükk 138</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/140">Psalmid ehk Vana Testamendi Laulud - Peatükk 140</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 139:2-3 <i>Jumal teab tegemisi ja mõtlemisi</i>: <a href="/et/The_Urantia_Book/3#p3_2">Ur 3:3.2</a>. </li>
  <li id="fn2"><a href="#cite2">↑</a> 139:7 <i>Püha Vaim</i>: <a href="/et/The_Urantia_Book/34#p4_1">Ur 34:4.1</a>.  <i>Kuhu minna, et vältida Jumalat?</i>: <a href="/et/The_Urantia_Book/3#p1_1">Ur 3:1.1</a>.  <i>Vaim inimeses (Püha Vaim)</i>: <a href="/et/The_Urantia_Book/103#p1_6">Ur 103:1.6</a>.  <i>Jumala Vaim (Püha Vaim)</i>: <a href="/et/The_Urantia_Book/8#p5_5">Ur 8:5.5</a>.  <i>Ei mingit varjumist Jumala eest</i>: <a href="/et/The_Urantia_Book/131#p2_4">Ur 131:2.4</a>.  <i>Jumala Vaim (Püha Vaim)</i>: <a href="/et/The_Urantia_Book/8#p5_3">Ur 8:5.3</a>. </li>
  <li id="fn3"><a href="#cite3">↑</a> 139:14 <i>Hing teab ja teab nüüd</i>: <a href="/et/The_Urantia_Book/102#p2_4">Ur 102:2.4</a>. </li>
</ol>
</div>
