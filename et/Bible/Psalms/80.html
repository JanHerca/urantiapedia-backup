<!--
title: Psalmid ehk Vana Testamendi Laulud - Peatükk 80
description: 
published: true
date: 2023-11-8T20:21:2Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/79">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 79</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/81">
          <span class="pr-2">Psalmid ehk Vana Testamendi Laulud - Peatükk 81</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulujuhatajale: viisil „Liiliad”; Aasafi tunnistus ja laul. </p>
<p id="v2"><sup><small>2</small></sup>  Sina, Iisraeli karjane, võta kuulda! Kes Joosepit juhid nagu lambaid, kes istud keerubite peal, hakka kiirgama! </p>
<p id="v3"><sup><small>3</small></sup>  Ärata oma vägevus Efraimi, Benjamini ja Manasse ees ning tule meid päästma! </p>
<p id="v4"><sup><small>4</small></sup>  Jumal, uuenda meie olukord ja lase paista oma pale, siis oleme päästetud! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Issand, vägede Jumal, kui kaua sa lased suitseda oma viha oma rahva palvest hoolimata? </p>
<p id="v6"><sup><small>6</small></sup>  Sa oled neid söötnud nutuleivaga ja jootnud rohke silmaveega. </p>
<p id="v7"><sup><small>7</small></sup>  Sa oled meid pannud riiuasjaks meie naabritele ja meie vaenlased irvitavad meie üle. </p>
<p id="v8"><sup><small>8</small></sup>  Vägede Jumal, uuenda meie olukord ja lase paista oma pale, siis oleme päästetud! </p>
<p id="v9"><sup><small>9</small></sup>  Sina tõid viinapuu Egiptusest; sina ajasid ära rahvad ja istutasid selle nende asemele. </p>
<p id="v10"><sup><small>10</small></sup>  Sa tasandasid temale koha, ja ta ajas laiali oma juured ning täitis maa. </p>
<p id="v11"><sup><small>11</small></sup>  Tema varjuga kattusid mäed, tema okstega Jumala seedrid. </p>
<p id="v12"><sup><small>12</small></sup>  Tema väädid ulatusid mereni ja ta võsud Frati jõeni. </p>
<p id="v13"><sup><small>13</small></sup>  Miks oled kiskunud maha tema müürid, nõnda et kõik teekäijad tema küljest nopivad? </p>
<p id="v14"><sup><small>14</small></sup>  Metssiga tuustib teda ja loomad väljal on ta paljaks söönud. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Vägede Jumal, pöördu ometi, vaata taevast ja näe ning tule katsuma seda viinapuud </p>
<p id="v16"><sup><small>16</small></sup>  ja istikut, mille su parem käsi on istutanud, võsu, mille sa enesele oled tugevaks kasvatanud! </p>
<p id="v17"><sup><small>17</small></sup>  See on tulega ära põletatud, see on maha lõigatud; nad on su palge sõitlusest hukkunud. </p>
<p id="v18"><sup><small>18</small></sup>  Sinu käsi olgu su parema käe mehe, inimesepoja üle, kelle sa enesele oled tugevaks kasvatanud! </p>
<p id="v19"><sup><small>19</small></sup>  Siis me ei tagane sinust! Elusta meid, siis me kuulutame sinu nime! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Psalms/79">
          <span class="mdi mdi-arrow-left-drop-circle"></span><span class="pl-2">Psalmid ehk Vana Testamendi Laulud - Peatükk 79</span>
        </a>
        </td>
        <td>
        <a href="/et/Bible/Psalms/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Psalms/81">
          <span class="pr-2">Psalmid ehk Vana Testamendi Laulud - Peatükk 81</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 80:4,19 <i>Issand Jumal vägede Jumal</i>: <a href="/et/The_Urantia_Book/38#p6_2">Ur 38:6.2</a>. </li>
  <li id="fn2"><a href="#cite2">↑</a> 80:14 <i>Üks Jumal taevas</i>: <a href="/et/The_Urantia_Book/79#p1_9">Ur 79:1.9</a>. </li>
</ol>
</div>
