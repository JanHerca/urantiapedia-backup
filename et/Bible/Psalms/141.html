<!--
title: Psalmid ehk Vana Testamendi Laulud - Peatükk 141
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/140">Psalmid ehk Vana Testamendi Laulud - Peatükk 140</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/142">Psalmid ehk Vana Testamendi Laulud - Peatükk 142</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti laul. Issand, ma hüüan sind appi, tõtta mu juurde; kuule mu häält, kui ma hüüan su poole! </p>
<p id="v2"><sup><small>2</small></sup>  Olgu mu palve suitsutusohvriks su palge ees, ja mu käte tõstmine olgu õhtuseks roaohvriks! </p>
<p id="v3"><sup><small>3</small></sup>  Issand, pane valvur mu suu ette, hoidja mu huulte uksele! <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ära lase mu südant pöörduda paha asja poole, et ma üleannetult teeksin ülekohtu tegusid õeluses koos meestega, kes teevad nurjatust, ega sööks nende maiuspalasid! </p>
<p id="v5"><sup><small>5</small></sup>  Õige löögu mind; see on heldus! Ja ta nuhelgu mind; see on õli mu pea peale! Ärgu mu pea keeldugu sellest! Sest veel pisut aega, ja minu palve läheb täide nende õnnetustes! </p>
<p id="v6"><sup><small>6</small></sup>  Kui nende valitsejad tõugatakse kaljudelt, siis kõik mõistavad, kui õiged on minu sõnad. </p>
<p id="v7"><sup><small>7</small></sup>  Nagu maad oleks küntud ja lõhestatud, nõnda pillutatakse nende luud surmavalla suhu. </p>
<p id="v8"><sup><small>8</small></sup>  Sest mu silmad, Issand Jumal, vaatavad sinule. Sinu juures ma otsin pelgupaika, ära lase mu hinge hukka minna! </p>
<p id="v9"><sup><small>9</small></sup>  Hoia mind paela eest, mis mulle on pandud, ja nurjatusetegijate püünise eest! </p>
<p id="v10"><sup><small>10</small></sup>  Õelad langegu üheskoos oma võrkudesse, kuni mina neist mööda lähen! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 141:3 <i>Pane suu vahtima</i>: <a href="/et/The_Urantia_Book/146#p2_13">Ur 146:2.13</a>. </li>
</ol>
</div>
