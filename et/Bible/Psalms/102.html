<!--
title: Psalmid ehk Vana Testamendi Laulud - Peatükk 102
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/101">Psalmid ehk Vana Testamendi Laulud - Peatükk 101</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/103">Psalmid ehk Vana Testamendi Laulud - Peatükk 103</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hädalise palve, kui ta on minestamas ja valab oma kaebuse Issanda ette. </p>
<p id="v2"><sup><small>2</small></sup>  Issand, kuule mu palvet, ja mu appihüüd tulgu su ette! </p>
<p id="v3"><sup><small>3</small></sup>  Ära pane oma palet varjule minu eest, kui mul on kitsas käes! Pööra oma kõrv mu poole! Päeval, mil ma hüüan, tõtta mulle vastama! </p>
<p id="v4"><sup><small>4</small></sup>  Sest mu päevad on lõppenud suitsus ja mu kondid õhkuvad nagu lee. </p>
<p id="v5"><sup><small>5</small></sup>  Mu süda on kõrbenud ja kuivanud nagu rohi, ma olen unustanud oma leivagi söömata. </p>
<p id="v6"><sup><small>6</small></sup>  Mu valjust oigamisest on mu luud liha küljes kinni. </p>
<p id="v7"><sup><small>7</small></sup>  Ma olen nagu kaaren kõrbes, nagu öökull varemetes. </p>
<p id="v8"><sup><small>8</small></sup>  Ma olen uneta ja nagu üksik lind katusel. </p>
<p id="v9"><sup><small>9</small></sup>  Iga päev teotavad mind mu vaenlased, mu hooplejad vastased vannuvad mu nime juures. </p>
<p id="v10"><sup><small>10</small></sup>  Sest ma söön tuhka nagu leiba ja tembin oma jooki nutuga </p>
<p id="v11"><sup><small>11</small></sup>  sinu suure meelepaha ja su viha pärast; sest sina oled mind tõstnud üles ja visanud maha. </p>
<p id="v12"><sup><small>12</small></sup>  Mu päevad on veninud pikaks nagu vari ja ma kuivan ära nagu rohi. </p>
<p id="v13"><sup><small>13</small></sup>  Aga sina, Issand, istud aujärjel igavesti ja sinu mälestus kestab põlvest põlve. </p>
<p id="v14"><sup><small>14</small></sup>  Küll sa tõused ja halastad Siioni peale, sest aeg on käes temale armu anda, paras aeg on juba kätte jõudnud. </p>
<p id="v15"><sup><small>15</small></sup>  Sest sinu sulastele meeldivad tema kivid ja nad haletsevad tema põrmu. </p>
<p id="v16"><sup><small>16</small></sup>  Siis paganad hakkavad kartma Issanda nime ja kõik ilmamaa kuningad sinu au. </p>
<p id="v17"><sup><small>17</small></sup>  Sest kui Issand on üles ehitanud Siioni, siis ilmub ta oma auhiilguses. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Ta on kaldunud nende palve poole, kes on tehtud puupaljaks, ega ole põlanud nende palvet. </p>
<p id="v19"><sup><small>19</small></sup>  Pandagu see kirja tulevase põlve rahva jaoks; siis rahvas, kes luuakse, kiidab Issandat, </p>
<p id="v20"><sup><small>20</small></sup>  et ta on vaadanud oma pühast kõrgusest, Issand on taevast vaadanud ilmamaad, </p>
<p id="v21"><sup><small>21</small></sup>  et kuulda vangide ägamist ja vabastada surmalapsed, </p>
<p id="v22"><sup><small>22</small></sup>  et Siionis kuulutataks Issanda nime ja Jeruusalemmas tema kiitust, </p>
<p id="v23"><sup><small>23</small></sup>  kui kõik rahvad ja riigid kogutakse kokku teenima Issandat. </p>
<p id="v24"><sup><small>24</small></sup>  Tema on teel nõrgestanud mu rammu, lühendanud mu päevi. </p>
<p id="v25"><sup><small>25</small></sup>  Ma ütlen: „Mu Jumal, ära võta mind ära keset mu eluiga; sinu aastad kestavad põlvest põlve! <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Muiste sa panid maale aluse ja taevas on su kätetöö. </p>
<p id="v27"><sup><small>27</small></sup>  Need hävivad, aga sina püsid; nad kõik kuluvad nagu kuub; sa vahetad neid nagu riideid ja nad muutuvad. </p>
<p id="v28"><sup><small>28</small></sup>  Aga sina oled seesama ja sinu aastad ei lõpe. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/101">Psalmid ehk Vana Testamendi Laulud - Peatükk 101</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/103">Psalmid ehk Vana Testamendi Laulud - Peatükk 103</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 102:17 <i>Jumal kuuleb abivajajate hüüdeid</i>: <a href="/et/The_Urantia_Book/146#p2_9">Ur 146:2.9</a>. </li>
  <li id="fn2"><a href="#cite2">↑</a> 102:25 <i>Michaeli looming</i>: <a href="/et/The_Urantia_Book/57#p3_8">Ur 57:3.8</a>.  <i>Looja pojad loovad</i>: <a href="/et/The_Urantia_Book/21#p2_1">Ur 21:2.1</a>.  <i>Looja pojad</i>: <a href="/et/The_Urantia_Book/21#p0_1">Ur 21:0.1</a>. </li>
</ol>
</div>
