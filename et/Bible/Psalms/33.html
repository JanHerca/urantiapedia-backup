<!--
title: Psalmid ehk Vana Testamendi Laulud - Peatükk 33
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/32">Psalmid ehk Vana Testamendi Laulud - Peatükk 32</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/34">Psalmid ehk Vana Testamendi Laulud - Peatükk 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hõisake Issandas, te õiged! Õiglastele sobib laulda kiituslaulu! </p>
<p id="v2"><sup><small>2</small></sup>  Tänage Issandat kandlega; kümnekeelse naabliga mängige talle! </p>
<p id="v3"><sup><small>3</small></sup>  Laulge talle uus laul, helistage pillikeeli rõõmuhõisetega! </p>
<p id="v4"><sup><small>4</small></sup>  Sest Issanda sõna on õige, kõik tema tööd on tehtud ustavuses. </p>
<p id="v5"><sup><small>5</small></sup>  Tema armastab õigust ja õiglust; Issanda heldus täidab maa. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Issanda sõnaga on tehtud taevad ja tema suu hingusega kõik nende väed. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ta kogub mere veed nagu paisu taha, ta paneb ürgveed varaaitadesse. </p>
<p id="v8"><sup><small>8</small></sup>  Kartku Issandat kogu ilmamaa, tema ees värisegu kõik maailma elanikud! </p>
<p id="v9"><sup><small>9</small></sup>  Sest tema ütles, ja nõnda see sai; tema käskis, ja see tuli esile. </p>
<p id="v10"><sup><small>10</small></sup>  Issand ajab nurja paganate nõu, ta teeb tühjaks rahvaste mõtted. </p>
<p id="v11"><sup><small>11</small></sup>  Issanda nõu püsib igavesti, tema südame mõtted põlvest põlve. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Õnnis on rahvas, kelle Jumal on Issand, rahvas, kelle tema on valinud enesele pärisosaks. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Issand vaatab taevast, ta näeb kõiki inimlapsi. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Oma elamu paigast ta vaatleb kõiki ilmamaa elanikke, </p>
<p id="v15"><sup><small>15</small></sup>  tema, kes valmistab nende südamed, paneb tähele kõiki nende tegusid. </p>
<p id="v16"><sup><small>16</small></sup>  Ei kuningas saa võitu suure sõjaväega, ei pääse kangelane suure rammu abil. </p>
<p id="v17"><sup><small>17</small></sup>  Petlik on sõjaratsule rajatud võidulootus, ta suur jõud ei päästa. </p>
<p id="v18"><sup><small>18</small></sup>  Vaata, Issanda silm on nende peal, kes teda kardavad ja tema heldust ootavad, </p>
<p id="v19"><sup><small>19</small></sup>  et tema tõmbaks nende hinge välja surmast ja hoiaks neid elus näljaajal. </p>
<p id="v20"><sup><small>20</small></sup>  Meie hing ootab Issandat, meie abi ja meie kilp on tema. </p>
<p id="v21"><sup><small>21</small></sup>  Sest temas on rõõmus meie süda ja me loodame tema püha nime peale. </p>
<p id="v22"><sup><small>22</small></sup>  Sinu heldus, Issand, olgu meie peal, nõnda nagu me ootame sind! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/32">Psalmid ehk Vana Testamendi Laulud - Peatükk 32</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/34">Psalmid ehk Vana Testamendi Laulud - Peatükk 34</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 33:5 <i>kohtumõistmise Jumal</i>: <a href="/et/The_Urantia_Book/96#p6_3">Ur 96:6.3</a>. </li>
  <li id="fn2"><a href="#cite2">↑</a> 33:6 <i>Universumid tehtud Jumala poegade poolt</i>: <a href="/et/The_Urantia_Book/1#p0_1">Ur 1:0.1</a>.  <i>Issanda sõna järgi: loomine</i>: <a href="/et/The_Urantia_Book/86#p5_9">Ur 86:5.9</a>.  <i>Michaeli looming</i>: <a href="/et/The_Urantia_Book/57#p3_8">Ur 57:3.8</a>.  <i>Looja pojad</i>: <a href="/et/The_Urantia_Book/21#p0_1">Ur 21:0.1</a>.  <i>Looja pojad loovad</i>: <a href="/et/The_Urantia_Book/21#p2_1">Ur 21:2.1</a>.  <i>Füüsiline loomine</i>: <a href="/et/The_Urantia_Book/29#p0_1">Ur 29:0.1</a>.  <i>2. osa: Jumala poegade loodud</i>: <a href="/et/The_Urantia_Book/1#p0_1">Ur 1:0.1</a>. </li>
  <li id="fn3"><a href="#cite3">↑</a> 33:12 <i>Valitud rahvas</i>: <a href="/et/The_Urantia_Book/93#p5_1">Ur 93:5.1</a>.  <i>Valitud rahvas</i>: <a href="/et/The_Urantia_Book/96#p2_3">Ur 96:2.3</a>.  <i>Valitud rahvas</i>: <a href="/et/The_Urantia_Book/97#p4_2">Ur 97:4.2</a>.  <i>Valitud rahvas</i>: <a href="/et/The_Urantia_Book/97#p10_1">Ur 97:10.1</a>.  <i>Valitud rahvas</i>: <a href="/et/The_Urantia_Book/121#p2_8">Ur 121:2.8</a>.  <i>Jumala valitud rahvas</i>: <a href="/et/The_Urantia_Book/96#p5_6">Ur 96:5.6</a>. </li>
  <li id="fn4"><a href="#cite4">↑</a> 33:13-14 <i>Issand vaatab taevast</i>: <a href="/et/The_Urantia_Book/3#p3_2">Ur 3:3.2</a>. </li>
  <li id="fn5"><a href="#cite5">↑</a> 33:11 <i>Jumal on muutumatu, eksimatu</i>: <a href="/et/The_Urantia_Book/2#p2_2">Ur 2:2.2</a>. </li>
</ol>
</div>
