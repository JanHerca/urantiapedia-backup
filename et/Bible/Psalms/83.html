<!--
title: Psalmid ehk Vana Testamendi Laulud - Peatükk 83
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/82">Psalmid ehk Vana Testamendi Laulud - Peatükk 82</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/84">Psalmid ehk Vana Testamendi Laulud - Peatükk 84</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafi laul ja lugu. </p>
<p id="v2"><sup><small>2</small></sup>  Jumal, ära ole nii vait, ära vaiki! Ära jää vagusi, mu Jumal! </p>
<p id="v3"><sup><small>3</small></sup>  Sest vaata, su vaenlased möllavad ja su vihkajad ajavad pea püsti. </p>
<p id="v4"><sup><small>4</small></sup>  Sinu rahva vastu nad sepitsevad kavatsusi ja peavad nõu sinu varju all olijate vastu. </p>
<p id="v5"><sup><small>5</small></sup>  Nad ütlevad: „Lähme ja hävitame nad rahvaste seast, nõnda et Iisraeli nimegi ei mäletata enam!” </p>
<p id="v6"><sup><small>6</small></sup>  Sest nemad on ühel meelel pidanud nõu ja teinud lepingu sinu vastu: </p>
<p id="v7"><sup><small>7</small></sup>  Edomi telgid ja Ismaeli, Moabi ja Hagri rahvas, </p>
<p id="v8"><sup><small>8</small></sup>  Gebal ja Ammon ja Amalek, Vilistimaa ja Tüürose elanikud. </p>
<p id="v9"><sup><small>9</small></sup>  Ka Assur on heitnud nende kilda, nad on Loti lastele käsivarreks. Sela. </p>
<p id="v10"><sup><small>10</small></sup>  Tee neile nõnda, nagu sa tegid Midjanile, nagu Siiserale, nagu Jaabinile Kiisoni jõe ääres! </p>
<p id="v11"><sup><small>11</small></sup>  Nad hävitati Eendoris; nad said sõnnikuks mullale. </p>
<p id="v12"><sup><small>12</small></sup>  Tee nende ülemad Oorebi ja Seebi sarnaseks ja kõik nende maavalitsejad Sebahi ja Salmuna taolisteks, </p>
<p id="v13"><sup><small>13</small></sup>  kes ütlesid: „Me omandame enestele Jumala aasad!” </p>
<p id="v14"><sup><small>14</small></sup>  Mu Jumal, tee nad ohakakera sarnaseiks, nagu põhk tuule kätte! </p>
<p id="v15"><sup><small>15</small></sup>  Nõnda nagu tuli põletab metsa ja leek paneb lõõmama mäed, </p>
<p id="v16"><sup><small>16</small></sup>  nõnda aja neid taga oma marutuulega ja tee neile hirmu oma tuulispeaga! </p>
<p id="v17"><sup><small>17</small></sup>  Täida nende silmad häbistusega, et nad otsiksid sinu nime, Issand! </p>
<p id="v18"><sup><small>18</small></sup>  Häbenegu nad ja ehmugu ikka ja igavesti; jäägu nad häbisse ja mingu hukka <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/82">Psalmid ehk Vana Testamendi Laulud - Peatükk 82</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/84">Psalmid ehk Vana Testamendi Laulud - Peatükk 84</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 83:18 <i>Jahve, Siinai klannide Jumal</i>: <a href="/et/The_Urantia_Book/142#p3_3">Ur 142:3.3</a>.  <i>Jehoova (Jahve)</i>: <a href="/et/The_Urantia_Book/96#p1_10">Ur 96:1.10</a>. </li>
</ol>
</div>
