<!--
title: Psalmid ehk Vana Testamendi Laulud - Peatükk 106
description: 
published: true
date: 2022-10-6T9:46:8Z
tags: bible, bible—psalms
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/105">Psalmid ehk Vana Testamendi Laulud - Peatükk 105</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/107">Psalmid ehk Vana Testamendi Laulud - Peatükk 107</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Halleluuja! Tänage Issandat, sest tema on hea, sest tema heldus kestab igavesti! </p>
<p id="v2"><sup><small>2</small></sup>  Kes jõuab ära rääkida Issanda vägevaid tegusid ja kuulutada kõike tema kiitust? </p>
<p id="v3"><sup><small>3</small></sup>  Õndsad on need, kes peavad tema seadusi ja kes teevad õigust igal ajal. </p>
<p id="v4"><sup><small>4</small></sup>  Mõtle minule, Issand, su head meelt mööda oma rahva vastu, tule mind katsuma oma abiga, </p>
<p id="v5"><sup><small>5</small></sup>  et ma näeksin su valitud rahva head põlve ning rõõmustaksin sinu rahva rõõmuga, kiitleksin koos sinu pärisosaga! </p>
<p id="v6"><sup><small>6</small></sup>  Me oleme pattu teinud nagu meie esiisad, me oleme teinud paha ja olnud õelad. </p>
<p id="v7"><sup><small>7</small></sup>  Meie esiisad Egiptuses ei saanud õieti aru su imetegudest ega pidanud meeles su suurt heldust, vaid tõrkusid su vastu mere ääres, Kõrkjamere ääres. </p>
<p id="v8"><sup><small>8</small></sup>  Aga tema päästis nad oma nime pärast, et ilmutada oma vägevust. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ta sõitles Kõrkjamerd ja see sai kuivaks, ja ta talutas nad ürgvetest läbi otsekui kõrbet mööda. </p>
<p id="v10"><sup><small>10</small></sup>  Nõnda ta päästis nad vihamehe käest ja lunastas nad vaenlaste käest. </p>
<p id="v11"><sup><small>11</small></sup>  Veed matsid nende rõhujad, ei jäänud neist üle ühtainustki. </p>
<p id="v12"><sup><small>12</small></sup>  Siis nad uskusid tema sõnu, nad laulsid temale kiitust. </p>
<p id="v13"><sup><small>13</small></sup>  Kuid varsti nad unustasid tema teod ega jäänud ootama tema nõuandmist. </p>
<p id="v14"><sup><small>14</small></sup>  Suur himu süttis neil kõrbes ja nad kiusasid Jumalat tühjal maal. </p>
<p id="v15"><sup><small>15</small></sup>  Siis andis tema neile, mida nad palusid, aga läkitas tõve nende sekka. </p>
<p id="v16"><sup><small>16</small></sup>  Ja nad kadestasid leeris Moosest ja Aaronit, Issanda pühitsetut. </p>
<p id="v17"><sup><small>17</small></sup>  Aga maa avanes ja neelas Daatani ja mattis kinni Abirami jõugu. </p>
<p id="v18"><sup><small>18</small></sup>  Ja tuli loitis nende jõugus, leek lõõmas õelate kallal. </p>
<p id="v19"><sup><small>19</small></sup>  Nad tegid vasika Hoorebi mäe ääres ning kummardasid valatud kuju. </p>
<p id="v20"><sup><small>20</small></sup>  Nad vahetasid oma Aulise rohtu sööva härja kuju vastu. </p>
<p id="v21"><sup><small>21</small></sup>  Nad unustasid Jumala, oma päästja, kes oli teinud suuri asju Egiptuses, </p>
<p id="v22"><sup><small>22</small></sup>  imetegusid Haami maal, kardetavaid tegusid Kõrkjamere ääres. </p>
<p id="v23"><sup><small>23</small></sup>  Siis ta lubas nad hävitada, kui poleks olnud Moosest, ta valitut, kes astus kaljulõhes ta palge ette, et ära pöörata tema vihaleeki hukatust toomast. </p>
<p id="v24"><sup><small>24</small></sup>  Pärast nad põlgasid ära kalli maa, ei nad uskunud tema sõna. </p>
<p id="v25"><sup><small>25</small></sup>  Siis nad nurisesid oma telkides ega tahtnud kuulda Issanda häält. </p>
<p id="v26"><sup><small>26</small></sup>  Aga tema tõstis oma käe nende vastu, et neid hukutada kõrbes, </p>
<p id="v27"><sup><small>27</small></sup>  ja et nende seeme langeks paganarahvaste sekka ning neid pillutataks mööda maid. </p>
<p id="v28"><sup><small>28</small></sup>  Siis nad astusid liitu Baal-Peoriga ja sõid surnute ohvreid </p>
<p id="v29"><sup><small>29</small></sup>  ja ärritasid teda oma tegudega, ja nii tungis taud nende kallale. </p>
<p id="v30"><sup><small>30</small></sup>  Siis Piinehas astus esile ja pidas kohut, ja taudile pandi piir. </p>
<p id="v31"><sup><small>31</small></sup>  Ja see arvati temale õiguseks põlvest põlve, igavesti. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Nad vihastasid teda Meriba vee ääres, nõnda et Mooseski sai kannatada nende pärast. </p>
<p id="v33"><sup><small>33</small></sup>  Sest nad tegid ta meele väga kibedaks, nõnda et ta huultele tulid mõtlemata sõnad. </p>
<p id="v34"><sup><small>34</small></sup>  Nad ei hävitanud rahvaid, keda Issand oli neid käskinud hävitada, </p>
<p id="v35"><sup><small>35</small></sup>  vaid nad segasid endid paganarahvastega ning õppisid nende tegusid. </p>
<p id="v36"><sup><small>36</small></sup>  Nad teenisid nende ebajumalaid ja need said neile püüniseks. </p>
<p id="v37"><sup><small>37</small></sup>  Nad ohverdasid oma poegi ja tütreid kurjadele vaimudele </p>
<p id="v38"><sup><small>38</small></sup>  ja valasid süüta verd, oma poegade ja tütarde verd, mida nad ohverdasid Kaanani ebajumalaile. Ja maa reostati veresüüga. </p>
<p id="v39"><sup><small>39</small></sup>  Ja nad rüvetusid oma tegudest ning hoorasid oma eluviisidega. </p>
<p id="v40"><sup><small>40</small></sup>  Siis süttis Issanda viha oma rahva vastu ja tema pärisosa sai jäledaks tema meelest; </p>
<p id="v41"><sup><small>41</small></sup>  ja tema andis nad paganarahvaste kätte ning nende vihamehed valitsesid nende üle. </p>
<p id="v42"><sup><small>42</small></sup>  Ja nende vaenlased rõhusid neid ning nad alandati nende käe alla. </p>
<p id="v43"><sup><small>43</small></sup>  Mitu korda ta kiskus nad välja, kuid nad jäid tõrksalt oma nõu juurde ning said jõuetuks oma pahategude tõttu. </p>
<p id="v44"><sup><small>44</small></sup>  Aga ta vaatas nende kitsikusele, ja kui ta kuulis nende halisemist, </p>
<p id="v45"><sup><small>45</small></sup>  siis ta meenutas oma lepingut nendega ja ta kahetses oma suurt heldust mööda <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  ning laskis neid leida halastust nende kõikide ees, kes nad olid vangi viinud. </p>
<p id="v47"><sup><small>47</small></sup>  Päästa meid, Issand, meie Jumal! Ja kogu meid paganate seast, et saaksime tänada su püha nime ja kiidelda sinu kiitmisega! </p>
<p id="v48"><sup><small>48</small></sup>  Tänu olgu Issandale, Iisraeli Jumalale, igavesest ajast igavesti! Ja kõik rahvas öelgu: „Aamen! Halleluuja!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Psalms/105">Psalmid ehk Vana Testamendi Laulud - Peatükk 105</a></td>
        <td><a href="/et/Bible/Psalms/Index">Indeks</a></td>
        <td><a href="/et/Bible/Psalms/107">Psalmid ehk Vana Testamendi Laulud - Peatükk 107</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 106:8 <i>Võim</i>: <a href="/et/The_Urantia_Book/131#p10_6">Ur 131:10.6</a>.  <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>.  <i>Jumala vägi</i>: <a href="/et/The_Urantia_Book/1#p1_4">Ur 1:1.4</a>.  <i>Kõikvõimas</i>: <a href="/et/The_Urantia_Book/142#p3_7">Ur 142:3.7</a>. </li>
  <li id="fn2"><a href="#cite2">↑</a> 106:31 <i>Õigeks loetud</i>: <a href="/et/The_Urantia_Book/93#p4_5">Ur 93:4.5</a>. </li>
  <li id="fn3"><a href="#cite3">↑</a> 106:45 <i>Jumal on öelnud, et ta kahetseb</i>: <a href="/et/The_Urantia_Book/2#p2_2">Ur 2:2.2</a>.  <i>Jumal on öelnud, et ta kahetseb</i>: <a href="/et/The_Urantia_Book/4#p3_4">Ur 4:3.4</a>. </li>
</ol>
</div>
