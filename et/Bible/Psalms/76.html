<!--
title: Psalmid ehk Vana Testamendi Laulud - Peatükk 76
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/75">Psalmid ehk Vana Testamendi Laulud - Peatükk 75</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/77">Psalmid ehk Vana Testamendi Laulud - Peatükk 77</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Keelpillil mängijale laulujuhatajale: Aasafi lugu ja laul. </p>
<p id="v2"><sup><small>2</small></sup>  Jumal on Juuda seas tuttav, Iisraelis on tema nimi suur. </p>
<p id="v3"><sup><small>3</small></sup>  Saalemis on tema elamu ja tema eluase on Siionis. </p>
<p id="v4"><sup><small>4</small></sup>  Seal ta murdis katki välkuvad ammud, kilbi ja mõõga ja sõja. Sela. </p>
<p id="v5"><sup><small>5</small></sup>  Sina oled hiilgav, ülevam igavestest mägedest. </p>
<p id="v6"><sup><small>6</small></sup>  Südidelt kangelastelt riisuti relvad; nad suikusid unne, ja ühegi vahva mehe kätel ei leidunud jõudu. </p>
<p id="v7"><sup><small>7</small></sup>  Sinu sõitlemise pärast, Jaakobi Jumal, olid uimaselt maas nii hobused kui ratsanikud. </p>
<p id="v8"><sup><small>8</small></sup>  Sina, sina oled kardetav; ja kes suudab seista sinu palge ees, kui sa vihastad? </p>
<p id="v9"><sup><small>9</small></sup>  Sina andsid taevast kuulda kohtuotsuse; ilmamaa lõi kartma ning jäi vait, </p>
<p id="v10"><sup><small>10</small></sup>  sest Jumal tõusis kohut mõistma, et päästa kõik hädalised maa peal. Sela. </p>
<p id="v11"><sup><small>11</small></sup>  Sest inimeste vihaleek peab sulle andma tänu; viimsegi vihaleegi jätte sa paned oma vööle. </p>
<p id="v12"><sup><small>12</small></sup>  Tehke tõotusi ja tasuge need Issandale, oma Jumalale; kõik, kes on tema ümber, toogu ande kardetavale! </p>
