<!--
title: Psalmid ehk Vana Testamendi Laulud - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Psalms/6">Psalmid ehk Vana Testamendi Laulud - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Psalms/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Psalms/8">Psalmid ehk Vana Testamendi Laulud - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taaveti palvelaul, mida ta laulis Issandale benjaminlase Kuusi sõnade puhul. </p>
<p id="v2"><sup><small>2</small></sup>  Issand, mu Jumal! Sinu juures ma otsin pelgupaika, päästa mind kõigist mu tagakiusajaist ja kisu mind ära nende käest, </p>
<p id="v3"><sup><small>3</small></sup>  et vaenlane ei rebiks mu hinge nagu lõvi ega murraks, ilma et oleks päästjat! </p>
<p id="v4"><sup><small>4</small></sup>  Issand, mu Jumal! Kui ma olen seda teinud, kui mu käte küljes on ülekohus, </p>
<p id="v5"><sup><small>5</small></sup>  kui ma olen tasunud kurjaga sellele, kes minuga pidas rahu - ma olen ju tahtnud vabastada sedagi, kes põhjuseta mind taga kiusas -, </p>
<p id="v6"><sup><small>6</small></sup>  siis ajagu vaenlane taga mu hinge ja saagu see kätte, tallaku maha mu elu ja vajutagu mu au põrmu! Sela. </p>
<p id="v7"><sup><small>7</small></sup>  Tõuse, Issand, oma vihas, astu üles mu rõhujate raevu vastu ja ärka mulle abiks, kes oled kohtu seadnud! </p>
<p id="v8"><sup><small>8</small></sup>  Rahvahõimude hulk ümbritsegu sind, pöördu nende üle tagasi kõrgele! </p>
<p id="v9"><sup><small>9</small></sup>  Issand mõistab kohut rahvastele. Mõista minule kohut, Issand, mu õigluse järgi ja mu veatust mööda! </p>
<p id="v10"><sup><small>10</small></sup>  Lõppegu ometi õelate kurjus ja kinnita õiget; sest sina oled südamete ja neerude läbikatsuja, sina, õiglane Jumal! </p>
<p id="v11"><sup><small>11</small></sup>  Mu kilp on Jumala käes; ta päästab need, kes on õiglased südamelt. </p>
<p id="v12"><sup><small>12</small></sup>  Jumal on õiglane kohtumõistja ja Jumal, kes iga päev ähvardab. </p>
<p id="v13"><sup><small>13</small></sup>  Kui keegi ei pöördu, siis ta ihub oma mõõga, tõmbab vinna oma ammu ja sihib sellega. </p>
<p id="v14"><sup><small>14</small></sup>  Siis ta seab enesele valmis oma surmarelva ja oma nooled teeb ta leekivaiks. </p>
<p id="v15"><sup><small>15</small></sup>  Vaata, see on lapsevaevas nurjatusega ja rase vaevaga ning toob vale ilmale. </p>
<p id="v16"><sup><small>16</small></sup>  Ta on kaevanud augu, on selle õõnestanud, ja ta kukub iseenese tehtud kaevandisse. </p>
<p id="v17"><sup><small>17</small></sup>  Tema sünnitatud vaev tuleb tagasi ta oma pea peale, ja ta vägivald langeb ta pealaele. <sup id="cite1"><a href="#fn1">[1]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 7:17 <i>Most Highs</i>: <a href="/et/The_Urantia_Book/43#p3_1">Ur 43:3.1</a>.  <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>. </li>
</ol>
</div>
