<!--
title: Johannese esimene kiri - Peatükk 4
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_John/3">Johannese esimene kiri - Peatükk 3</a></td>
        <td><a href="/et/Bible/1_John/Index">Indeks</a></td>
        <td><a href="/et/Bible/1_John/5">Johannese esimene kiri - Peatükk 5</a></td>
      </tr>
    </tbody>
  </table>
</figure>
<h2> Vaimude läbikatsumisest </h2>
<p id="v1"><sup><small>1</small></sup>  Armsad, ärge uskuge igat vaimu, vaid katsuge vaimud läbi, kas nad on Jumalast; sest palju valeprohveteid on välja läinud maailma. </p>
<p id="v2"><sup><small>2</small></sup>  Sellest te tunnetate Jumala Vaimu: iga vaim, kes tunnistab Jeesust Kristust lihas tulnud olevat, see on Jumalast. </p>
<p id="v3"><sup><small>3</small></sup>  Ja ükski vaim, kes ei tunnista seda Jeesust, ei ole Jumalast; ja see on kristusevastase vaim, kelle te olete kuulnud tulemas olevat ja nüüd juba on maailmas. </p>
<p id="v4"><sup><small>4</small></sup>  Teie, lapsukesed, olete Jumalast ja olete nad ära võitnud; sest suurem on see, kes on teie sees, kui see, kes on maailmas. </p>
<p id="v5"><sup><small>5</small></sup>  Nemad on maailmast; sellepärast nad räägivad maailmast ja maailm kuuleb neid. </p>
<p id="v6"><sup><small>6</small></sup>  Meie oleme Jumalast; kes tunneb Jumalat, võtab meid kuulda; kes ei ole Jumalast, ei võta meid kuulda. Sellest me tunneme tõe Vaimu ja eksituse vaimu. </p>
<h2> Armastusest Jumala ja inimeste vastu </h2>
<p id="v7"><sup><small>7</small></sup>  Armsad, armastagem üksteist, sest armastus on Jumalast, ja igaüks, kes armastab, on Jumalast sündinud ja tunneb Jumalat. </p>
<p id="v8"><sup><small>8</small></sup>  Kes ei armasta, ei ole Jumalat ära tundnud; sest Jumal on armastus. </p>
<p id="v9"><sup><small>9</small></sup>  Selles on Jumala armastus meie vastu avalikuks saanud, et Jumal oma ainusündinud Poja on läkitanud maailma, et me tema läbi elaksime. </p>
<p id="v10"><sup><small>10</small></sup>  Selles on armastus - ei mitte selles, et meie oleme armastanud Jumalat, vaid selles, et tema meid on armastanud ja on läkitanud oma Poja lepituseks meie pattude eest. </p>
<p id="v11"><sup><small>11</small></sup>  Armsad, kui Jumal meid nõnda on armastanud, siis peame ka meie üksteist armastama. </p>
<p id="v12"><sup><small>12</small></sup>  Jumalat ei ole iialgi ükski näinud. Kui me üksteist armastame, siis jääb Jumal meisse ja tema armastus on saanud täiuslikuks meie sees. </p>
<p id="v13"><sup><small>13</small></sup>  Sellest, et ta meile on andnud osa oma Vaimust, me tunneme, et me jääme temasse ja tema meisse. </p>
<p id="v14"><sup><small>14</small></sup>  Ja me oleme näinud ja tunnistame, et Isa on läkitanud Poja maailma Õnnistegijaks. </p>
<p id="v15"><sup><small>15</small></sup>  Kes tunnistab, et Jeesus on Jumala Poeg, sellesse jääb Jumal ning tema Jumalasse. </p>
<p id="v16"><sup><small>16</small></sup>  Ja me oleme tundma õppinud ja uskunud armastust, mis Jumalal on meie vastu. Jumal on armastus, ja kes jääb armastusse, see jääb Jumalasse ning Jumal jääb temasse. </p>
<p id="v17"><sup><small>17</small></sup>  Selles on armastus saanud täiuslikuks meie sees, et meil oleks julgust kohtupäeval; sest otsekui tema on, nõnda oleme ka meie selles maailmas. </p>
<p id="v18"><sup><small>18</small></sup>  Kartust ei ole armastuses, vaid täiuslik armastus ajab kartuse välja, sest kartuses on nuhtlust; aga kes kardab, ei ole saanud täiuslikuks armastuses. </p>
<p id="v19"><sup><small>19</small></sup>  Me armastame, sest tema on meid enne armastanud. </p>
<p id="v20"><sup><small>20</small></sup>  Kui keegi ütleb: „Mina armastan Jumalat”, ja vihkab oma venda, siis ta on valelik. Sest kes ei armasta oma venda, keda ta on näinud, ei või armastada Jumalat, keda ta ei ole näinud. </p>
<p id="v21"><sup><small>21</small></sup>  Ja meil on temalt see käsk, et kes armastab Jumalat, see armastab ka oma venda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_John/3">Johannese esimene kiri - Peatükk 3</a></td>
        <td><a href="/et/Bible/1_John/Index">Indeks</a></td>
        <td><a href="/et/Bible/1_John/5">Johannese esimene kiri - Peatükk 5</a></td>
      </tr>
    </tbody>
  </table>
</figure>
