<!--
title: Johannese esimene kiri - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_John/1">Johannese esimene kiri - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_John/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_John/3">Johannese esimene kiri - Peatükk 3</a></td>
      </tr>
    </tbody>
  </table>
</figure>
<h2> Osadus Jumalaga hoiab patu ära </h2>
<p id="v1"><sup><small>1</small></sup>  Minu lapsukesed, seda ma kirjutan teile, et te ei teeks pattu. Ja kui keegi pattu teeb, siis on meil eestkostja Isa juures, Jeesus Kristus, kes on õige. </p>
<p id="v2"><sup><small>2</small></sup>  Ja tema on lepitus meie pattude eest; aga mitte ükspäinis meie, vaid ka kogu maailma pattude eest. </p>
<h2> Sõnakuulmine on osaduse prooviks </h2>
<p id="v3"><sup><small>3</small></sup>  Ja sellest me tunneme, et me oleme tema ära tundnud, et me peame tema käske. </p>
<p id="v4"><sup><small>4</small></sup>  Kes ütleb: „Mina tunnen teda”, ega pea tema käske, see on valelik ja tõde ei ole tema sees. </p>
<p id="v5"><sup><small>5</small></sup>  Aga kes peab tema sõna, selles on tõesti Jumala armastus saanud täiuslikuks. Sellest me tunneme, et me oleme tema sees. </p>
<p id="v6"><sup><small>6</small></sup>  Kes ütleb enese tema sisse jäävat, see on ka kohustatud elama niisugust elu nagu tema elas. </p>
<p id="v7"><sup><small>7</small></sup>  Armsad, ma ei kirjuta teile uut käsku, vaid vana käsku, mis teil on olnud algusest; see vana käsk on sõna, mida te olete kuulnud. </p>
<p id="v8"><sup><small>8</small></sup>  Taas ma kirjutan teile uue käsu, mis on tõsi tema sees ja teie sees, sest pimedus möödub ja tõeline valgus juba paistab. </p>
<p id="v9"><sup><small>9</small></sup>  Kes ütleb enese valguses olevat, aga vihkab oma venda, see on pimeduses siitsaadik. </p>
<p id="v10"><sup><small>10</small></sup>  Kes oma venda armastab, see püsib valguses ja temas ei ole pahandust. </p>
<p id="v11"><sup><small>11</small></sup>  Aga kes oma venda vihkab, see on pimeduses ja käib pimeduses ega tea, kuhu ta läheb, sest pimedus on teinud ta silmad pimedaks. </p>
<p id="v12"><sup><small>12</small></sup>  Ma kirjutan teile, lapsukesed, sest teie patud on andeks antud tema nime pärast. </p>
<p id="v13"><sup><small>13</small></sup>  Ma kirjutan teile, isad, sest te olete ära tundnud tema, kes on algusest. Ma kirjutan teile, noored mehed, sest te olete ära võitnud tigeda. </p>
<p id="v14"><sup><small>14</small></sup>  Ma olen kirjutanud teile, lapsukesed, sest te olete ära tundnud Isa. Ma olen kirjutanud teile, isad, sest te olete ära tundnud tema, kes on algusest. Ma olen kirjutanud teile, noored mehed, sest te olete tugevad ja Jumala sõna püsib teie sees ja et te olete ära võitnud tigeda. </p>
<p id="v15"><sup><small>15</small></sup>  Ärge armastage maailma ega seda, mis on maailmas. Kui keegi maailma armastab, siis ei ole Isa armastust tema sees. </p>
<p id="v16"><sup><small>16</small></sup>  Sest kõik, mis on maailmas, lihahimu, silmahimu ja elukõrkus, ei ole Isast, vaid on maailmast. </p>
<p id="v17"><sup><small>17</small></sup>  Ja maailm kaob ja tema himu; aga kes teeb Jumala tahtmist, püsib igavesti. </p>
<h2> Hoiatus kristusevastase eest </h2>
<p id="v18"><sup><small>18</small></sup>  Lapsukesed, nüüd on viimne aeg! Ja nagu te olete kuulnud, et kristusevastane tuleb, nõnda ongi nüüd ilmunud palju kristusevastaseid; siit me tunneme, et käes on viimne aeg. </p>
<p id="v19"><sup><small>19</small></sup>  Meist nad on lähtunud, kuid nad ei olnud meist; sest kui nad oleksid olnud meist, siis nad oleksid jäänud meie juurde. Ent nad läksid ära, et saaks ilmsiks, et kõik ei ole meist. </p>
<p id="v20"><sup><small>20</small></sup>  Teil on võidmine Pühalt ja teil kõigil on teadmine. </p>
<p id="v21"><sup><small>21</small></sup>  Mina ei ole teile kirjutanud sellepärast et te ei tea tõde, vaid et te seda teate ja et ühtki valet ei tule tõe seest. </p>
<p id="v22"><sup><small>22</small></sup>  Kes on valelik kui mitte see, kes salgab, et Jeesus on Kristus? See on kristusevastane, kes salgab Isa ja Poega. </p>
<p id="v23"><sup><small>23</small></sup>  Igaüks, kes salgab Poja, sel ei ole ka Isa. Kes tunnistab Poega, sellel on ka Isa. </p>
<p id="v24"><sup><small>24</small></sup>  Mida te olete algusest saadik kuulnud, see püsigu teis. Kui teis püsib see, mida te algusest saadik olete kuulnud, siis teiegi püsite Pojas ja Isas. </p>
<p id="v25"><sup><small>25</small></sup>  Ja see on tõotus, mille tema meile on tõotanud: igavene elu. </p>
<p id="v26"><sup><small>26</small></sup>  Seda ma olen teile kirjutanud neist, kes teid eksitavad. </p>
<p id="v27"><sup><small>27</small></sup>  Ja teie - see võidmine, mille te olete saanud temalt, jääb ju teisse ja teil ei ole vajadust, et keegi teid õpetaks; vaid nagu tema võidmine teid kõiges õpetab, nõnda on see tõsi ega ole vale; ja nõnda nagu see teid on õpetanud, nõnda püsige temas. </p>
<p id="v28"><sup><small>28</small></sup>  Ja nüüd, lapsukesed, jääge temasse, et kui ta ilmub, meil oleks julgus ja mitte häbi tema ees, kui ta tuleb. </p>
<p id="v29"><sup><small>29</small></sup>  Kui te teate, et ta on õige, siis te mõistate, et igaüks, kes teeb õigust, on temast sündinud. </p>
