<!--
title: Johannese esimene kiri - Peatükk 3
description: 
published: true
date: 2023-11-8T20:21:2Z
tags: bible, bible—1 john
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_John/2">
          <span class="mdi mdi-arrow-left-drop-circle"></span><span class="pl-2">Johannese esimene kiri - Peatükk 2</span>
        </a>
        </td>
        <td>
        <a href="/et/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_John/4">
          <span class="pr-2">Johannese esimene kiri - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Isa armastus toob uue elu </h2>
<p id="v1"><sup><small>1</small></sup>  Vaadake, missuguse armastuse Isa on meile andnud, et meid hüütakse Jumala lasteks! Ja seda me olemegi. Sellepärast maailm ei tunne meid, sest ta ei tunne teda. </p>
<p id="v2"><sup><small>2</small></sup>  Armsad, me oleme nüüd Jumala lapsed ega ole veel saanud avalikuks, mis me tulevikus oleme; aga me teame, et me tema ilmudes oleme tema sarnased, sest me näeme siis teda nagu tema on. </p>
<p id="v3"><sup><small>3</small></sup>  Ja igaüks, kellel on niisugune lootus tema peale, puhastab ennast, nõnda nagu temagi on puhas. </p>
<h2> Jumala lapsed peavad olema ilma patuta </h2>
<p id="v4"><sup><small>4</small></sup>  Igaüks, kes pattu teeb, teeb ka seda, mis on käsu vastu; ja patt on see, mis on käsu vastu. </p>
<p id="v5"><sup><small>5</small></sup>  Ja te teate, et tema on ilmunud patte ära võtma; ja temas ei ole pattu. </p>
<p id="v6"><sup><small>6</small></sup>  Ükski, kes jääb tema sisse, ei tee pattu; ükski, kes pattu teeb, ei ole teda näinud ega teda tundnud. </p>
<p id="v7"><sup><small>7</small></sup>  Lapsukesed, ärgu ükski teid eksitagu! Kes teeb õigust, see on õige, nõnda nagu temagi on õige. </p>
<p id="v8"><sup><small>8</small></sup>  Kes pattu teeb, see on kuradist; sest kurat teeb pattu algusest saadik. Selleks on Jumala Poeg ilmunud, et ta tühistaks kuradi teod. </p>
<p id="v9"><sup><small>9</small></sup>  Ükski, kes on Jumalast sündinud, ei tee pattu, sest tema seeme püsib temas ja ta ei või pattu teha, sellepärast et ta on Jumalast sündinud. </p>
<p id="v10"><sup><small>10</small></sup>  Sellest ilmneb, kummad on Jumala lapsed ja kummad kuradi lapsed. Ükski, kes ei tee õigust, ei ole Jumalast, ega see, kes ei armasta oma venda. </p>
<p id="v11"><sup><small>11</small></sup>  Sest see on sõnum, mida te algusest saadik olete kuulnud, et me peame üksteist armastama; </p>
<p id="v12"><sup><small>12</small></sup>  mitte nõnda, nagu Kain, kes oli tigedast ja tappis oma venna. Ja mispärast ta tappis tema? Sellepärast et tema teod olid kurjad ja tema venna teod õiged. </p>
<h2> Vennaarmastusest </h2>
<p id="v13"><sup><small>13</small></sup>  Ärge pange imeks, vennad, kui maailm teid vihkab! </p>
<p id="v14"><sup><small>14</small></sup>  Me teame, et oleme tulnud surmast elusse, sest me armastame vendi; kes venda ei armasta, see jääb surmasse. </p>
<p id="v15"><sup><small>15</small></sup>  Igaüks, kes vihkab oma venda, on inimesetapja; ja te teate, et ühelgi inimesetapjal ei ole igavest elu, mis temasse jääks. </p>
<p id="v16"><sup><small>16</small></sup>  Sellest me oleme ära tundnud Jumala armastuse, et tema oma elu on jätnud meie eest; ja meiegi peame jätma elu vendade eest. </p>
<p id="v17"><sup><small>17</small></sup>  Kui nüüd kellelgi on selle maailma vara ja ta näeb oma venna puuduses olevat ja suleb oma südame tema eest, kuidas saab Jumala armastus jääda temasse? </p>
<p id="v18"><sup><small>18</small></sup>  Lapsukesed, ärgem armastagem sõnaga ega keelega, vaid teoga ja tõega! </p>
<p id="v19"><sup><small>19</small></sup>  Sellest me tunneme, et oleme tõe seest ja võime vaigistada tema ees oma südant, </p>
<p id="v20"><sup><small>20</small></sup>  et kui meie süda meid hukka mõistab, Jumal on suurem kui meie süda ja teab kõik. </p>
<p id="v21"><sup><small>21</small></sup>  Armsad, kui meie süda meid hukka ei mõista, on meil julgus Jumala ees, </p>
<p id="v22"><sup><small>22</small></sup>  ja mida me iganes palume, seda me saame temalt, sest me peame tema käske ja teeme, mis on temale meelepärast. </p>
<p id="v23"><sup><small>23</small></sup>  Ja see on tema käsk, et me peame uskuma tema Poja Jeesuse Kristuse nimesse ja armastama üksteist, nagu tema meile on käsu andnud. </p>
<p id="v24"><sup><small>24</small></sup>  Ja kes peab tema käske, see jääb temasse ja tema sellesse. Ja sellest me tunneme, et tema jääb meisse, sellest Vaimust, kelle ta meile on andnud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_John/2">
          <span class="mdi mdi-arrow-left-drop-circle"></span><span class="pl-2">Johannese esimene kiri - Peatükk 2</span>
        </a>
        </td>
        <td>
        <a href="/et/Bible/1_John/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_John/4">
          <span class="pr-2">Johannese esimene kiri - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
