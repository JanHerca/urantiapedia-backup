<!--
title: Matteuse evangeelium - Peatükk 15
description: 
published: true
date: 2022-10-6T9:46:8Z
tags: bible, bible—matthew
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Matthew/14">Matteuse evangeelium - Peatükk 14</a></td>
        <td><a href="/et/Bible/Matthew/Index">Indeks</a></td>
        <td><a href="/et/Bible/Matthew/16">Matteuse evangeelium - Peatükk 16</a></td>
      </tr>
    </tbody>
  </table>
</figure>
<h2> Jeesus vastab etteheiteile pärimuste rikkumise kohta </h2>
<p id="v1"><sup><small>1</small></sup>  Siis tuli varisere ja kirjatundjaid Jeruusalemmast Jeesuse juurde ja need ütlesid: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  „Miks sinu jüngrid rikuvad vanemate pärimust? Sest nad ei pese käsi, kui nad hakkavad leiba võtma.” </p>
<p id="v3"><sup><small>3</small></sup>  Aga tema kostis ja ütles neile: „Miks te ise rikute Jumala käsku oma pärimuse pärast? </p>
<p id="v4"><sup><small>4</small></sup>  Sest Jumal on öelnud: sa pead oma isa ja ema austama, ja kes isa või ema neab, peab surma surema! </p>
<p id="v5"><sup><small>5</small></sup>  Kuid teie ütlete, kes iganes isale või emale ütleb: ohvrianniks läheb see, mis sul iganes on õigus minult saada! see ei tarvitse oma isa või ema austada. </p>
<p id="v6"><sup><small>6</small></sup>  Sellega te olete Jumala sõna tühjaks teinud oma pärimuse pärast. </p>
<p id="v7"><sup><small>7</small></sup>  Te silmakirjatsejad, Jesaja on teist õigesti ennustanud, öeldes: </p>
<p id="v8"><sup><small>8</small></sup>  see rahvas austab mind oma huultega, aga nende süda on minust kaugel; </p>
<p id="v9"><sup><small>9</small></sup>  ilmaaegu teenivad nad mind, õpetades õpetusi, mis on inimeste käskimised!” </p>
<p id="v10"><sup><small>10</small></sup>  Ja ta kutsus rahva enese juurde ning ütles neile: „Kuulge ja mõistke! <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Mitte see, mis suust sisse läheb, ei rüveta inimest, vaid see, mis suust väljub, rüvetab inimest.” </p>
<p id="v12"><sup><small>12</small></sup>  Siis astusid tema jüngrid ta juurde ja ütlesid temale: „Kas sa tead, et variserid pahandusid kuuldes seda sõna?” </p>
<p id="v13"><sup><small>13</small></sup>  Aga tema kostis ning ütles: „Iga taim, mida mu taevane Isa pole istutanud, kistakse välja. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Jätke nad! Nad on pimedate pimedad teejuhid. Aga kui pime pimedat juhib, langevad mõlemad auku!” <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Siis kostis Peetrus ja ütles temale: „Seleta meile see võrdum!” </p>
<p id="v16"><sup><small>16</small></sup>  Jeesus ütles: „Kas teiegi veel ei saa aru? </p>
<p id="v17"><sup><small>17</small></sup>  Eks te mõista, et kõik, mis suust sisse läheb, läheb kõhtu ja väljub eri paika. </p>
<p id="v18"><sup><small>18</small></sup>  Aga mis suust väljub, see lähtub südamest ja see rüvetab inimese. </p>
<p id="v19"><sup><small>19</small></sup>  Sest südamest lähtub kurje mõtteid, mõrvu, abielurikkumisi, hoorust, vargusi, valetunnistusi, jumalapilget. </p>
<p id="v20"><sup><small>20</small></sup>  Need on, mis rüvetavad inimese; kuid pesemata kätega söömine ei rüveta inimest.” </p>
<h2> Jeesus teeb terveks Kaananea naise tütre </h2>
<p id="v21"><sup><small>21</small></sup>  Ja Jeesus tuli sealt ära ning läks Tüürose ja Siidoni rajadesse. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Ja vaata, neist paigust väljus Kaananea naine; see kisendas ning ütles talle: „Issand, Taaveti poeg, halasta mu peale! Mu tütart vaevab kuri vaim hirmsasti.” <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Aga ta ei vastanud temale sõnagi. Siis tema jüngrid astusid ta juurde, palusid teda ning ütlesid: „Saada ta ära, sest ta kisendab meie taga!” </p>
<p id="v24"><sup><small>24</small></sup>  Ent tema kostis ning ütles: „Mind ei ole läkitatud muude kui Iisraeli soo kadunud lammaste juurde!” <sup id="cite12"><a href="#fn12">[12]</a></sup></p>
<p id="v25"><sup><small>25</small></sup>  Kuid naine tuli, kummardas teda ning ütles: „Issand, aita mind!” </p>
<p id="v26"><sup><small>26</small></sup>  Aga tema kostis ning ütles: „Ei ole ilus võtta laste leib ja heita koerakeste ette!” <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  Siis ütles naine: „Jah, Issand, ometigi söövad koerakesed raasukesi, mis nende isandate laualt langevad!” </p>
<p id="v28"><sup><small>28</small></sup>  Siis kostis Jeesus ning ütles temale: „Oh naine, su usk on suur! Sulle sündigu nõnda, kuidas sa tahad!” Ja tema tütar sai terveks sestsamast tunnist. <sup id="cite14"><a href="#fn14">[14]</a></sup></p>
<h2> Jeesus teeb terveks palju vigaseid </h2>
<p id="v29"><sup><small>29</small></sup>  Ja Jeesus läks sealt ära ja tuli Galilea mere äärde; ja ta läks mäele ja istus sinna. </p>
<p id="v30"><sup><small>30</small></sup>  Ja tema juurde tuli palju rahvast, tuues enesega ühes jalutuid, vigaseid, pimedaid, keeletuid ja palju teisi; ja nad heitsid need tema jalge ette. Ja ta tegi nad terveks, </p>
<p id="v31"><sup><small>31</small></sup>  nii et rahvas pani imeks, nähes keeletuid rääkivat, vigaseid olevat terved, jalutuid käivat ja pimedaid nägevat. Ja nad andsid au Iisraeli Jumalale. </p>
<h2> Nelja tuhande mehe söötmine </h2>
<p id="v32"><sup><small>32</small></sup>  Ja Jeesus kutsus oma jüngrid enese juurde ja ütles: „Mul on meel hale rahvast, sest nad on juba kolm päeva olnud minu juures ja neil ei ole midagi süüa; ma ei taha lasta neid ära minna ilma söömata, et nad teel ei nõrkeks.” <sup id="cite15"><a href="#fn15">[15]</a></sup></p>
<p id="v33"><sup><small>33</small></sup>  Siis ütlesid ta jüngrid temale: „Kust me võtame kõrbes nii palju leibu, et nii hulga rahva kõhud täita?” </p>
<p id="v34"><sup><small>34</small></sup>  Ja Jeesus ütles neile: „Mitu leiba teil on?” Nad vastasid: „Seitse, ja pisut kalu.” </p>
<p id="v35"><sup><small>35</small></sup>  Siis ta käskis rahva maha istuda. </p>
<p id="v36"><sup><small>36</small></sup>  Ja ta võttis need seitse leiba ja kalad, tänas, murdis ning andis jüngrite kätte ja jüngrid andsid rahvale. </p>
<p id="v37"><sup><small>37</small></sup>  Ja kõik sõid ja nende kõhud said täis; ja nad korjasid kokku ülejäänud palukesi seitse korvitäit. </p>
<p id="v38"><sup><small>38</small></sup>  Ent neid, kes olid söönud, oli neli tuhat meest peale naiste ja laste. </p>
<p id="v39"><sup><small>39</small></sup>  Ja kui ta oli lasknud rahva ära minna, läks ta paati ja tuli Magdala maa-alale. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Matthew/14">Matteuse evangeelium - Peatükk 14</a></td>
        <td><a href="/et/Bible/Matthew/Index">Indeks</a></td>
        <td><a href="/et/Bible/Matthew/16">Matteuse evangeelium - Peatükk 16</a></td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:1-2 <i>Apostlid ei pesnud käsi</i>: <a href="/et/The_Urantia_Book/169#p0_6">Ur 169:0.6</a>. </li>
  <li id="fn2"><a href="#cite2">↑</a> 15:1-9 <i>Tseremoniaalne kätepesu</i>: <a href="/et/The_Urantia_Book/153#p3_3">Ur 153:3.3</a>. </li>
  <li id="fn3"><a href="#cite3">↑</a> 15:10-20 <i>Puhas süda</i>: <a href="/et/The_Urantia_Book/149#p2_11">Ur 149:2.11</a>.  <i>Rüvedus lähtub südamest</i>: <a href="/et/The_Urantia_Book/153#p3_5">Ur 153:3.5</a>. </li>
  <li id="fn4"><a href="#cite4">↑</a> 15:13 <i>Meie Isa taevas</i>: <a href="/et/The_Urantia_Book/100#p7_16">Ur 100:7.16</a>.  <i>Jumal on meie taevane Isa</i>: <a href="/et/The_Urantia_Book/131#p10_2">Ur 131:10.2</a>.  <i>Avaldas oma Isa taevas</i>: <a href="/et/The_Urantia_Book/193#p0_3">Ur 193:0.3</a>.  <i>Isa taevas</i>: <a href="/et/The_Urantia_Book/142#p3_8">Ur 142:3.8</a>.  <i>Isa taevas</i>: <a href="/et/The_Urantia_Book/196#p0_2">Ur 196:0.2</a>. </li>
  <li id="fn5"><a href="#cite5">↑</a> 15:14 <i>Pimedad juhivad pimedat</i>: <a href="/et/The_Urantia_Book/159#p5_14">Ur 159:5.14</a>.  <i>Pime juhib pimedat</i>: <a href="/et/The_Urantia_Book/175#p1_15">Ur 175:1.15</a>.  <i>Pimedad juhivad pimesi</i>: <a href="/et/The_Urantia_Book/140#p3_18">Ur 140:3.18</a>. </li>
  <li id="fn6"><a href="#cite6">↑</a> 15:14b <i>Kui pimedad juhivad pimedat, langevad mõlemad kaevu</i>: <a href="/et/The_Urantia_Book/153#p3_5">Ur 153:3.5</a>. </li>
  <li id="fn7"><a href="#cite7">↑</a> 15:21 <i>Saabumine Siidoni piirkonda</i>: <a href="/et/The_Urantia_Book/156#p0_1">Ur 156:0.1</a>. </li>
  <li id="fn8"><a href="#cite8">↑</a> 15:22 <i>Taaveti suguvõsa</i>: <a href="/et/The_Urantia_Book/121#p8_4">Ur 121:8.4</a>. </li>
  <li id="fn9"><a href="#cite9">↑</a> 15:22-28 <i>Usu kaudu terveks saanud</i>: <a href="/et/The_Urantia_Book/175#p1_1">Ur 175:1.1</a>. </li>
  <li id="fn10"><a href="#cite10">↑</a> 15:22a <i>Süüria naine</i>: <a href="/et/The_Urantia_Book/156#p1_1">Ur 156:1.1</a>. </li>
  <li id="fn11"><a href="#cite11">↑</a> 15:22b-23 <i>Ta palub tütre tervendamist</i>: <a href="/et/The_Urantia_Book/156#p1_3">Ur 156:1.3</a>. </li>
  <li id="fn12"><a href="#cite12">↑</a> 15:24-27 <i>Isegi koerad söövad puru</i>: <a href="/et/The_Urantia_Book/156#p1_5">Ur 156:1.5</a>. </li>
  <li id="fn13"><a href="#cite13">↑</a> 15:26-27 <i>paganlikud koerad</i>: <a href="/et/The_Urantia_Book/164#p1_2">Ur 164:1.2</a>. </li>
  <li id="fn14"><a href="#cite14">↑</a> 15:28 <i>Tütar paraneb</i>: <a href="/et/The_Urantia_Book/156#p1_7">Ur 156:1.7</a>. </li>
  <li id="fn15"><a href="#cite15">↑</a> 15:32-38 <i>4000 inimese toitmine</i>: <a href="/et/The_Urantia_Book/152#p2_9">Ur 152:2.9</a>. </li>
</ol>
</div>
