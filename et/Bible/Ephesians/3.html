<!--
title: Pauluse kiri efeslastele - Peatükk 3
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Ephesians/2">Pauluse kiri efeslastele - Peatükk 2</a></td>
        <td><a href="/et/Bible/Ephesians/Index">Indeks</a></td>
        <td><a href="/et/Bible/Ephesians/4">Pauluse kiri efeslastele - Peatükk 4</a></td>
      </tr>
    </tbody>
  </table>
</figure>
<h2> Apostli ülesandeks on ilmutada Jumala saladust </h2>
<p id="v1"><sup><small>1</small></sup>  Seetõttu mina, Paulus, olen Kristuse Jeesuse vang teie pärast, paganad - </p>
<p id="v2"><sup><small>2</small></sup>  kui te vahest olete kuulnud Jumala armu majapidamisest, mis minu kätte on antud teie heaks; </p>
<p id="v3"><sup><small>3</small></sup>  sest ilmutuse kaudu on mulle antud teada saladus, nagu ma lühidalt enne kirjutasin, </p>
<p id="v4"><sup><small>4</small></sup>  selleks et te lugedes võiksite ära tunda minu arusaamise Kristuse saladusest, </p>
<p id="v5"><sup><small>5</small></sup>  mida endistes põlvedes inimlastele ei ole teada antud, nagu see nüüd on ilmutatud tema pühadele apostlitele ja prohvetitele Vaimu läbi, </p>
<p id="v6"><sup><small>6</small></sup>  et paganadki on kaaspärijad ja ühes ihus ja osalised tema tõotusest Kristuses Jeesuses evangeeliumi kaudu, </p>
<p id="v7"><sup><small>7</small></sup>  mille teenijaks ma olen saanud Jumala armuande järgi, mis mulle on antud tema väe mõjustust mööda. </p>
<p id="v8"><sup><small>8</small></sup>  Minule, kõige vähemale kõigi pühade seast, on see arm antud paganate seas kuulutada Kristuse äraarvamatut rikkust </p>
<p id="v9"><sup><small>9</small></sup>  ja selgeks teha, milline on selle saladuse korraldus, mis igavikest alates on olnud varjul Jumalas, kes kõik on loonud, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  et Jumala mitmesugune tarkus nüüd saaks teatavaks koguduse kaudu taevalistele valitsustele ja võimudele </p>
<p id="v11"><sup><small>11</small></sup>  ajastute ettemääramise järgi, mille ta teostas Kristuses Jeesuses, meie Issandas, <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  kelle sees meil on julge ligipääs usalduses usu kaudu temasse. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Seetõttu ma palun, et te ei nõrkeks minu kitsikustes teie pärast, mis on teie au. </p>
<h2> Palve evangeeliumi õigeks mõistmiseks </h2>
<p id="v14"><sup><small>14</small></sup>  Sellepärast ma nõtkutan põlvi Isa ees, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  kelle lasteks nimetatakse kõiki suguvõsasid taevas ja maa peal, </p>
<p id="v16"><sup><small>16</small></sup>  et ta annaks teile oma au rikkust mööda saada tugevaks tema Vaimu läbi seespidise inimese poolest, <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  et Kristus usu kaudu elaks teie südameis ning te oleksite juurdunud ja rajatud armastusse, </p>
<p id="v18"><sup><small>18</small></sup>  et võiksite täiesti mõista ühes kõigi pühadega, milline on armastuse laius ja pikkus ja kõrgus ja sügavus, </p>
<p id="v19"><sup><small>19</small></sup>  ja ära tunda Kristuse armastuse, mis ületab kõik tunnetuse; et te oleksite täidetud Jumala kõige täiusega. <sup id="cite7"><a href="#fn7">[7]</a></sup></p>
<p id="v20"><sup><small>20</small></sup>  Aga sellele, kes enam kui rohkesti võib teha üle kõige selle, mida me palume või mõistame väge mööda, mis meis on tegev, </p>
<p id="v21"><sup><small>21</small></sup>  temale olgu austus koguduses ja Kristuses Jeesuses ajastute ajastu kõigi sugupõlvedeni! Aamen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Ephesians/2">Pauluse kiri efeslastele - Peatükk 2</a></td>
        <td><a href="/et/Bible/Ephesians/Index">Indeks</a></td>
        <td><a href="/et/Bible/Ephesians/4">Pauluse kiri efeslastele - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:9 <i>Looja pojad</i>: <a href="/et/The_Urantia_Book/21#p0_1">Ur 21:0.1</a>.  <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Michaeli looming</i>: <a href="/et/The_Urantia_Book/57#p3_8">Ur 57:3.8</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>.  <i>Jumal kui kõige looja</i>: <a href="/et/The_Urantia_Book/0#p2_9">Ur 0:2.9</a>.  <i>Looja pojad loovad</i>: <a href="/et/The_Urantia_Book/21#p2_1">Ur 21:2.1</a>.  <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>Ühendus Jumalaga</i>: <a href="/et/The_Urantia_Book/140#p10_1">Ur 140:10.1</a>.  <i>Jumal lõi kõik</i>: <a href="/et/The_Urantia_Book/131#p2_2">Ur 131:2.2</a>.  <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>. </li>
  <li id="fn2"><a href="#cite2">↑</a> 3:11 <i>Igavene eesmärk</i>: <a href="/et/The_Urantia_Book/2#p2_1">Ur 2:2.1</a>. </li>
  <li id="fn3"><a href="#cite3">↑</a> 3:12 <i>sügav kindlustunne</i>: <a href="/et/The_Urantia_Book/5#p4_2">Ur 5:4.2</a>. </li>
  <li id="fn4"><a href="#cite4">↑</a> 3:14 <i>Issanda Jeesuse Kristuse Isa</i>: <a href="/et/The_Urantia_Book/194#p3_11">Ur 194:3.11</a>.  <i>Issanda Jeesuse Kristuse isa</i>: <a href="/et/The_Urantia_Book/194#p4_6">Ur 194:4.6</a>. </li>
  <li id="fn5"><a href="#cite5">↑</a> 3:14-15 <i>Paulus kasutas „Jumala perekond“</i>: <a href="/et/The_Urantia_Book/170#p2_20">Ur 170:2.20</a>. </li>
  <li id="fn6"><a href="#cite6">↑</a> 3:16 <i>Jõuga tugevdatud</i>: <a href="/et/The_Urantia_Book/34#p6_10">Ur 34:6.10</a>. </li>
  <li id="fn7"><a href="#cite7">↑</a> 3:19 <i>Täidetud kogu Jumala täiusega</i>: <a href="/et/The_Urantia_Book/34#p6_10">Ur 34:6.10</a>. </li>
</ol>
</div>
