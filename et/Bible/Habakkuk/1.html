<!--
title: Habakuk - Peatükk 1
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Habakkuk/Index">Indeks</a></td>
        <td><a href="/et/Bible/Habakkuk/2">Habakuk - Peatükk 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Prohvet Habakuki nähtud ennustus: </p>
<p id="v2"><sup><small>2</small></sup>  „Kui kaua, Jehoova, ma pean appi hüüdma, ilma et sa kuuleksid? Või sulle kisendama vägivalla pärast, ilma et sa aitaksid? </p>
<p id="v3"><sup><small>3</small></sup>  Miks sa lased mind näha nurjatust ja vaatad ise seda õnnetust pealt? Hävitus ja vägivald on mu ees - on tulnud riid ja tõusnud tüli! </p>
<p id="v4"><sup><small>4</small></sup>  Seepärast on käsuõpetus jõuetu ja õigus ei tule iialgi esile! Sest õel piirab õiget - nõnda tekib väänatud õigus! </p>
<h2> Kaldealased karistajaiks </h2>
<p id="v5"><sup><small>5</small></sup>  Vaadake paganate seas ja pange tähele, imestage ja hämmastuge! Sest ma teen teie päevil teo, mida te ei usuks, kui sellest jutustataks! </p>
<p id="v6"><sup><small>6</small></sup>  Sest vaata, ma lasen tõusta kaldealased, kibeda ja tormaka rahva, kes käib maa laiuti läbi, et vallutada eluasemeid, mis pole tema omad! </p>
<p id="v7"><sup><small>7</small></sup>  Ta on hirmus ja kardetav, temalt eneselt tuleneb ta õigus ja suurus! </p>
<p id="v8"><sup><small>8</small></sup>  Tema hobused on pantritest kiiremad, metsikumad kui hundid õhtul! Tema ratsud trambivad - kaugelt tulevad ta ratsanikud, lendavad nagu sööma tõttav kotkas! </p>
<p id="v9"><sup><small>9</small></sup>  Kõik nad tulevad teostama vägivalda; nende ees käib hirm ja nad koguvad vange nagu liiva! </p>
<p id="v10"><sup><small>10</small></sup>  Ta pilkab kuningaid ja aukandjad on temale naerualuseks! Ta naerab igat kindlust, kuhjab kokku mulda ja vallutab selle! </p>
<p id="v11"><sup><small>11</small></sup>  Siis ta tormab tuulena ja tõttab edasi, ta teeb oma rammu enesele jumalaks! </p>
<p id="v12"><sup><small>12</small></sup>  Eks ole sina, Jehoova, muistsest ajast mu püha Jumal? Ei me sure! Jehoova! Sina oled teda pannud kohut mõistma, sina, kalju, määrasid teda nuhtlejaks! </p>
<p id="v13"><sup><small>13</small></sup>  Sinu silmad on liiga puhtad selleks, et näha kurja, ja sina ei või vaadata õnnetust! Mispärast sa vaatad uskmatute peale, vaikid, kui õel neelab selle, kes on õigem temast, </p>
<p id="v14"><sup><small>14</small></sup>  teed inimesed mere kalade sarnaseks, otsekui roomajaiks, kellel pole valitsejat? </p>
<p id="v15"><sup><small>15</small></sup>  Need kõik ta tõmbab õngega üles, veab oma noota ja kogub võrku: seepärast ta rõõmutseb ja hõiskab! </p>
<p id="v16"><sup><small>16</small></sup>  Seepärast ta ohverdab oma noodale ja suitsutab võrgule, sest nende abil on ta osa rasvane ja ta roog rammus! </p>
<p id="v17"><sup><small>17</small></sup>  Kas ta võib alati nõnda tühjendada oma noota, rahvaid armuta tappes? </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Habakkuk/Index">Indeks</a></td>
        <td><a href="/et/Bible/Habakkuk/2">Habakuk - Peatükk 2</a></td>
      </tr>
    </tbody>
  </table>
</figure>
