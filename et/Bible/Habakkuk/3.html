<!--
title: Habakuk - Peatükk 3
description: 
published: true
date: 2022-10-6T9:46:8Z
tags: bible, bible—habakkuk
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Habakkuk/2">Habakuk - Peatükk 2</a></td>
        <td><a href="/et/Bible/Habakkuk/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Prohvet Habakuki palve kaebelaulude kujul: </p>
<p id="v2"><sup><small>2</small></sup>  „Jehoova, ma olen kuulnud su sõnumit, ma olen näinud su tegu, Jehoova! Ligemail aastail lase see sündida, ligemail aastail ilmuta! Vihas mõtle halastusele! </p>
<p id="v3"><sup><small>3</small></sup>  Jumal tuleb Teemanist, Püha Paarani mäelt! Sela! Tema aulikkus katab taevaid ja maa on täis tema kiitust! </p>
<p id="v4"><sup><small>4</small></sup>  Tema all on nagu valguse sära, tema kõrval on kiired, seal on ta võimsuse loor! </p>
<p id="v5"><sup><small>5</small></sup>  Tema ees käib katk ja tema kannul tuleb taud! </p>
<p id="v6"><sup><small>6</small></sup>  Tema seisab ja mõõdab maad, tema vaatab ja paneb rahvad võpatama! Purunevad igavesed mäed, vajuvad ürgsed künkad, tema igavesed teed! </p>
<p id="v7"><sup><small>7</small></sup>  Ma näen Kuusani telke vaeva all, Midjanimaa telgiriided värisevad! </p>
<p id="v8"><sup><small>8</small></sup>  Kas oled vihastunud jõgede pärast, Jehoova? Ons sul viha jõgede või raev mere vastu, et sõidad oma hobuste seljas, oma võiduvankreis? </p>
<p id="v9"><sup><small>9</small></sup>  Sina paljastad oma ammu täiesti, varustad oma vibunööri nooltega! Sina lõhestad jõgedega maa! </p>
<p id="v10"><sup><small>10</small></sup>  Mäed näevad sind, on nagu sünnitusvaevas, pilved kallavad vett, põhjavesi teeb häält, tõstab kõrgele oma käed! </p>
<p id="v11"><sup><small>11</small></sup>  Päike, kuu jäävad oma valitsuspaika: nad lähevad sinna su valguse noolte, su välkuvate piikide sära tõttu! </p>
<p id="v12"><sup><small>12</small></sup>  Sajatades sa sammud maal, vihas peksad rahvaid nagu reht! </p>
<p id="v13"><sup><small>13</small></sup>  Sa lähed aitama oma rahvast, abiks oma võitule! Sa purustad katuse õela kojalt, paljastad aluse kaljuni! Sela! </p>
<p id="v14"><sup><small>14</small></sup>  Sa läbistad oma nooltega tema pea, aganate sarnaselt hajutatakse tema ratsanikud, kes oma ülbuses tulevad pillutama vaeseid, neelama viletsaid peidupaikades! </p>
<p id="v15"><sup><small>15</small></sup>  Sa tallad tema hobused merre, suurte vete mudasse! </p>
<p id="v16"><sup><small>16</small></sup>  Ma kuulen seda ja mu ihu väriseb, hääl paneb lõdisema mu huuled, mädanik tungib mu luudesse ja sammud mu all vanguvad! Ma halisen hädapäeva pärast, mis tõuseb rahvale, kes on tulnud meile kallale! </p>
<p id="v17"><sup><small>17</small></sup>  Kuigi viigipuu ei õitse ja viinapuudel pole vilja õlipuu saak äpardub ja põllud ei anna toidust, pudulojused kaovad tarast ja veiseid pole karjaaedades, </p>
<p id="v18"><sup><small>18</small></sup>  ometi rõõmutsen mina Jehoovas, hõiskan oma pääste Jumalas! <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Issand Jehoova on minu jõud! Tema teeb mu jalad emahirve jalgade sarnaseks ja paneb mind käima mu kõrgustikel!” Laulujuhatajale: minu keelpillisaade. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Habakkuk/2">Habakuk - Peatükk 2</a></td>
        <td><a href="/et/Bible/Habakkuk/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:18 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>.  <i>Päästmise rõõm</i>: <a href="/et/The_Urantia_Book/190#p5_4">Ur 190:5.4</a>. </li>
</ol>
</div>
