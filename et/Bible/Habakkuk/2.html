<!--
title: Habakuk - Peatükk 2
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Habakkuk/1">Habakuk - Peatükk 1</a></td>
        <td><a href="/et/Bible/Habakkuk/Index">Indeks</a></td>
        <td><a href="/et/Bible/Habakkuk/3">Habakuk - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mina seisan oma vahipostil, asun linnusel ja vaatan, et näha, mida ta mulle räägib ja mida ta mulle vastab mu etteheite peale! </p>
<p id="v2"><sup><small>2</small></sup>  Ja Jehoova vastas mulle ning ütles: kirjuta üles nägemus ja tähenda selgesti lauakeste peale, et see, kes seda loeb, võiks joosta! </p>
<p id="v3"><sup><small>3</small></sup>  Sest nägemus ootab küll oma aega, aga ta ruttab lõpu poole ega peta mitte! Kui ta viibib, siis oota teda, sest ta tuleb kindlasti ega kõhkle mitte! </p>
<p id="v4"><sup><small>4</small></sup>  Vaata, kes on ülbe, selle hing ei jää temasse, aga õige elab oma usust! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Aga veel enam: viin on petlik - ei jõua sihile hoopleja mees, kes avab nagu haud oma kurgu ja on täitmatu otsekui surm, kes korjab enesele kõik paganad ja kogub enese juurde kõik rahvad! </p>
<p id="v6"><sup><small>6</small></sup>  Eks nad kõik alusta tema kohta pilkelaulu ja osatavaid mõistukõnesid ning ütle: häda sellele, kes kuhjab kokku, mis ei ole tema oma - kui kauaks? - ja koormab ennast võlaga! </p>
<p id="v7"><sup><small>7</small></sup>  Kas viimaks su võlausaldajad ei tõuse äkitselt ja su vintsutajad ei ärka? Jah, ja sina jääd neile saagiks! </p>
<p id="v8"><sup><small>8</small></sup>  Sest sa oled riisunud paljusid rahvaid, nüüd riisuvad kõik ülejäänud rahvad sind, inimeste vere, samuti maale, linnale ja kõigile selle elanikele tehtud vägivalla pärast! </p>
<p id="v9"><sup><small>9</small></sup>  Häda sellele, kes ahnitseb kurja kasu oma kojale, et paigutada oma pesa kõrgele, et päästa ennast kurja käest! </p>
<p id="v10"><sup><small>10</small></sup>  Sa oled oma kavatsustega häbistanud oma koja, oled hävitanud paljusid rahvaid ja oled teinud pattu oma hinge vastu! </p>
<p id="v11"><sup><small>11</small></sup>  Sest kivi müüris kisendab ja krohv seinal vastab temale! </p>
<p id="v12"><sup><small>12</small></sup>  Häda sellele, kes ehitab linna verega ja rajab linnust ülekohtuga! </p>
<p id="v13"><sup><small>13</small></sup>  Vaata, eks seegi ole vägede Jehoovalt, et rahvad näevad vaeva ainult tule tarvis ja rahvahõimud väsitavad endid ilmaaegu? <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Sest maa saab täis Jehoova au tundmist - otsekui veed katavad merepõhja! <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Häda sellele, kes joodab ligimest oma viha karikast ja teeb pealegi joobnuks, et saaks vaadata tema alastiolekut! </p>
<p id="v16"><sup><small>16</small></sup>  Au asemel sa küllastud häbist: joo sinagi ja tuigu! Jehoova parema käe karikas jõuab ringiga sinule, ja su au peale häbi! </p>
<p id="v17"><sup><small>17</small></sup>  Sest Liibanonile tehtud vägivald katab sind ja lojuste hävitus teeb sulle hirmu, inimeste vere, samuti maale, linnale ja kõigile selle elanikele tehtud vägivalla pärast! </p>
<p id="v18"><sup><small>18</small></sup>  Mis kasu on nikerdatud kujust, et ta meister selle nikerdab, valatud kujust ja valeõpetajast, et kuju meister loodab selle peale, valmistades keeletuid ebajumalaid? </p>
<p id="v19"><sup><small>19</small></sup>  Häda sellele, kes ütleb puule: „Ärka!” või liikumatule kivile: „Liigu!” Ons see õpetaja? Vaata, see on kulla ja hõbedaga karratud, ometi pole ta sees mingit vaimu! </p>
<p id="v20"><sup><small>20</small></sup>  Aga Jehoova on oma pühas templis, tema palge ees vaikigu kogu maa!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Habakkuk/1">Habakuk - Peatükk 1</a></td>
        <td><a href="/et/Bible/Habakkuk/Index">Indeks</a></td>
        <td><a href="/et/Bible/Habakkuk/3">Habakuk - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:4 <i>Õiglased elavad usust</i>: <a href="/et/The_Urantia_Book/131#p2_8">Ur 131:2.8</a>.  <i>Õiglased elavad usust</i>: <a href="/et/The_Urantia_Book/150#p5_2">Ur 150:5.2</a>.  <i>Usk on sissepääsu hind</i>: <a href="/et/The_Urantia_Book/137#p8_17">Ur 137:8.17</a>. </li>
  <li id="fn2"><a href="#cite2">↑</a> 2:13 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
  <li id="fn3"><a href="#cite3">↑</a> 2:14 <i>Maa on täis teadmisi Jumalast</i>: <a href="/et/The_Urantia_Book/131#p2_2">Ur 131:2.2</a>. </li>
</ol>
</div>
