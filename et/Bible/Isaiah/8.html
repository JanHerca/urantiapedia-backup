<!--
title: Jesaja - Peatükk 8
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/7">Jesaja - Peatükk 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/9">Jesaja - Peatükk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand ütles mulle: „Võta enesele suur tahvel ja kirjuta selle peale tavalise krihvliga: Maher-Saalal, Haas-Bas! </p>
<p id="v2"><sup><small>2</small></sup>  Ja ma võtan endale usaldusväärsed tunnistajad, preester Uurija ja Jeberekja poja Sakarja.” </p>
<p id="v3"><sup><small>3</small></sup>  Siis ma läksin prohveti naise juurde, ja tema jäi lapseootele ning tõi poja ilmale. Ja Issand ütles mulle: „Pane temale nimeks Maher-Saalal, Haas-Bas! </p>
<p id="v4"><sup><small>4</small></sup>  Sest enne kui poiss oskab hüüda isa ja ema, viiakse Damaskuse varandus ja Samaaria saak Assuri kuninga ette.” </p>
<p id="v5"><sup><small>5</small></sup>  Ja Issand rääkis minuga veelgi, öeldes: </p>
<p id="v6"><sup><small>6</small></sup>  „Sellepärast et see rahvas põlgab Siiloahi hiljukesi voolavaid vesi ning pelgab Retsinit ja Remalja poega, </p>
<p id="v7"><sup><small>7</small></sup>  vaata, sellepärast lasebki Issand tulla nende peale Frati jõe võimsad ja suured veed - Assuri kuninga ja kogu ta hiilguse -, mis tõuseb välja kõigist lammidest ja voolab üle kõigist kallastest, </p>
<p id="v8"><sup><small>8</small></sup>  tungib Juudasse, tulvab ja ujutab üle, kuni see ulatub kaelani. Ja tema tiibade sirutus täidab su maa kogu selle laiuses, Immaanuel.” </p>
<p id="v9"><sup><small>9</small></sup>  Möllake, rahvad, ja värisege, ja kuulge, kõik kauged maad: Varustuge sõjaks ja värisege! Varustuge sõjaks ja värisege! </p>
<p id="v10"><sup><small>10</small></sup>  Pidage nõu, aga see läheb tühja, kõnelge sõna, aga see ei täitu, sest Jumal on meiega! </p>
<p id="v11"><sup><small>11</small></sup>  Sest nõnda rääkis minuga Issand, kui ta käsi haaras mind ja hoiatas mind käimast selle rahva teed, öeldes: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  „Ärge nimetage vandenõuks kõike, mida see rahvas nimetab vandenõuks, ärge kartke, mida tema kardab, ja ärge tundke hirmu! </p>
<p id="v13"><sup><small>13</small></sup>  Pidage pühaks vägede Issandat, tema olgu teie kartus ja tema olgu teie hirm! <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Tema on pühamuks, aga ka komistuskiviks ja pahanduskaljuks mõlemale Iisraeli kojale, lõksuks ja püüdepaelaks Jeruusalemma elanikele. </p>
<p id="v15"><sup><small>15</small></sup>  Paljud neist komistavad, kukuvad ja vigastavad endid, püütakse kinni ja võetakse vangi. </p>
<p id="v16"><sup><small>16</small></sup>  Seo kinni tunnistus, sulge pitseriga õpetus mu õpilastes!” </p>
<p id="v17"><sup><small>17</small></sup>  Mina aga ootan Issandat, kes peidab oma palge Jaakobi soo eest, ja loodan tema peale. </p>
<p id="v18"><sup><small>18</small></sup>  Vaata, mina ja lapsed, keda Issand mulle on andnud, oleme tunnustähtedeks ja endemärkideks Iisraelis vägede Issandalt, kes elab Siioni mäel. </p>
<p id="v19"><sup><small>19</small></sup>  Ja kui teile öeldakse: Küsitlege surnute vaime ja ennustajaid, kes sosistavad ja pomisevad, siis vastake: Kas rahvas ei peaks küsitlema oma Jumalat? Kas tuleb elavate pärast küsitleda surnuid? </p>
<p id="v20"><sup><small>20</small></sup>  Õpetuse ja tunnistuse juurde! Kui nõnda ei kõnelda, siis ei ole koitu. </p>
<p id="v21"><sup><small>21</small></sup>  Seal nad siis uitavad, vaevatud ja näljased. Aga nälga tundes nad vihastavad ja neavad oma kuningat ja Jumalat. Ja kui nad tõstavad pilgu üles </p>
<p id="v22"><sup><small>22</small></sup>  või vaatavad maha, siis - näe, on kitsikus ja pimedus, ahistuse süngus. Ollakse tõugatud pilkasesse pimedusse. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 8:11-13 <i>„Jumal ütles“</i>: <a href="/et/The_Urantia_Book/156#p5_4">Ur 156:5.4</a>. </li>
  <li id="fn2"><a href="#cite2">↑</a> 8:13 <i>Issand Jumal vägede Jumal</i>: <a href="/et/The_Urantia_Book/92#p6_6">Ur 92:6.6</a>. </li>
</ol>
</div>
