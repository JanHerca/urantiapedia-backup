<!--
title: Jesaja - Peatükk 17
description: 
published: true
date: 2023-11-8T20:21:2Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/16">
          <span class="mdi mdi-arrow-left-drop-circle"></span><span class="pl-2">Jesaja - Peatükk 16</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/18">
          <span class="pr-2">Jesaja - Peatükk 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ennustus Damaskuse kohta: Vaata, Damaskus lakkab olemast linn ja muutub varemeks. </p>
<p id="v2"><sup><small>2</small></sup>  Aroeri linnad jäetakse maha, jäävad karjadele, kes seal lebavad, ilma et ükski neid peletaks. </p>
<p id="v3"><sup><small>3</small></sup>  Efraimist kaob kindel linn ja Damaskusest kuningriik; ja Süüria jäägiga sünnib nagu Iisraeli laste hiilgusegagi, ütleb vägede Issand. </p>
<p id="v4"><sup><small>4</small></sup>  Sel päeval jääb väikseks Jaakobi hiilgus ja lahjub tema ihu lihavus, </p>
<p id="v5"><sup><small>5</small></sup>  otsekui lõikaja lõikaks kasvavat vilja ja tema käsivars koristaks viljapäid, otsekui nopitaks viljapäid Refaimi orus. </p>
<p id="v6"><sup><small>6</small></sup>  Jääb ainult järelkoristus, otsekui õlipuud raputades: kaks, kolm marja ülal ladvas, neli, viis viljapuu okstel, ütleb Issand, Iisraeli Jumal. </p>
<p id="v7"><sup><small>7</small></sup>  Sel päeval vaatab inimene oma Looja peale ja ta silmad näevad Iisraeli Püha. </p>
<p id="v8"><sup><small>8</small></sup>  Ta ei vaata altareile, oma kätetööle, ega näe seda, mis ta sõrmed on teinud, ei viljakustulpi ega suitsutusaltareid. </p>
<p id="v9"><sup><small>9</small></sup>  Sel päeval on tema tugevad linnad otsekui mahajäetud metsad ja mäetipud, mis Iisraeli laste pärast maha jäeti, ja tühjus võtab maad. </p>
<p id="v10"><sup><small>10</small></sup>  Sest sa unustasid oma Pääste-Jumala ega tuletanud meelde oma kindlat kaljut. Seepärast sa siis istutad Adonise aedu ja juurutad võõraid pistikuid. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Istutamispäeval sa paned nad kasvama ja viid hommikuks oma külvi õitsema, kuid lõikus kaob tõve ja vaigistamatu valu päeval. </p>
<p id="v12"><sup><small>12</small></sup>  Häda! Paljude rahvaste möll. Need mühavad, otsekui mühaks meri. Rahvahõimude märatsus. Need kohavad, otsekui kohaksid võimsad veed. </p>
<p id="v13"><sup><small>13</small></sup>  Rahvahõimud kohavad, otsekui kohaksid suured veed. Aga tema sõitleb neid ja nad põgenevad kaugele ning neid aetakse taga, otsekui tuul puhub mägedel aganaid, otsekui torm keerutab tolmu. </p>
<p id="v14"><sup><small>14</small></sup>  Õhtul, vaata, on kabuhirm, hommiku tulles ei ole neid enam. See on meie rüüstajate osa ja meie riisujate liisk. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/16">
          <span class="mdi mdi-arrow-left-drop-circle"></span><span class="pl-2">Jesaja - Peatükk 16</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/18">
          <span class="pr-2">Jesaja - Peatükk 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 17:10 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
</ol>
</div>
