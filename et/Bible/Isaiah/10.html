<!--
title: Jesaja - Peatükk 10
description: 
published: true
date: 2023-11-8T20:21:2Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/9">
          <span class="mdi mdi-arrow-left-drop-circle"></span><span class="pl-2">Jesaja - Peatükk 9</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/11">
          <span class="pr-2">Jesaja - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Häda neile, kes annavad nurjatuid seadusi, ja kirjutajaile, kes kirjutavad vääri otsuseid, </p>
<p id="v2"><sup><small>2</small></sup>  et väänata abitute õigust ja kiskuda kohus mu rahva viletsailt, et lesknaised saaksid neile saagiks ja et nad võiksid vaeslapsi paljaks riisuda! </p>
<p id="v3"><sup><small>3</small></sup>  Aga mida te teete katsumispäeval ja tormis, mis tuleb kaugelt? Kelle juurde te põgenete abi saama? Ja kuhu jätate oma varanduse? </p>
<p id="v4"><sup><small>4</small></sup>  Ei ole muud kui põlvitada vangide seltsi või langeda tapetute sekka. Selle kõige juures ei ole ta viha veel ära pöördunud ja ta käsi on alles välja sirutatud. </p>
<p id="v5"><sup><small>5</small></sup>  Häda Assurile, kes on mu viha vits ja kelle käes on mu sajatuse kepp! </p>
<p id="v6"><sup><small>6</small></sup>  Tema ma läkitan jumalavallatu rahva vastu ja teda ma käsin oma vihaaluse rahva pärast võtta noosi ja riisuda saaki ja tallata teda nagu tänavapori. </p>
<p id="v7"><sup><small>7</small></sup>  Aga tema ei kavatse nõnda ja nõnda ei mõtle ta süda, vaid temal on südames hävitada ja hukata rahvaid, ja mitte väheseid, </p>
<p id="v8"><sup><small>8</small></sup>  sest ta ütleb: „Kas pole mu pealikud kõik kuningad? </p>
<p id="v9"><sup><small>9</small></sup>  Eks Kalnol käinud käsi nagu Karkemisel, eks Hamatil nagu Arpadil, eks Samaarial nagu Damaskusel? </p>
<p id="v10"><sup><small>10</small></sup>  Kuna mu käsi ulatus ebajumalate kuningriikideni, kus nikerdatud kujusid oli rohkem kui Jeruusalemmal ja Samaarial, </p>
<p id="v11"><sup><small>11</small></sup>  eks ma või siis talitada ka Jeruusalemma ja selle kujudega nõnda, nagu ma talitasin Samaaria ja selle ebajumalatega?” </p>
<p id="v12"><sup><small>12</small></sup>  Aga kui Issand on lõpetanud kõik oma töö Siioni mäel ja Jeruusalemmas, siis ta nuhtleb Assuri kuningat ta südame ülbuse vilja ja ta suureliste silmade kõrkuse pärast. </p>
<p id="v13"><sup><small>13</small></sup>  Sest too ütleb: „Ma tegin seda oma käe rammuga ja oma tarkusest, sest ma olen taibukas. Ma nihutasin rahvaste piire, riisusin, mis kuulus neile. Oma vägevuses tõukasin ma valitsejaid troonilt. </p>
<p id="v14"><sup><small>14</small></sup>  Mu käsi leidis rahvaste vara otsekui linnupesa; ja nagu korjatakse mahajäetud mune, nõnda ma korjasin ära kõik maad, ja ei olnud kedagi, kes oleks lehvitanud tiibu või teinud noka lahti ja piiksatanud.” </p>
<p id="v15"><sup><small>15</small></sup>  Kas kiitleb kirves selle ees, kes temaga raiub, või suurustab saag saagija ees? Nagu viibutaks vits oma ülestõstjat, või nagu kergitaks kepp seda, kes ei ole puu. </p>
<p id="v16"><sup><small>16</small></sup>  Sellepärast läkitab Jumal, vägede Issand, tema priskete sekka kõhetustõve, ja tema toreduse all lahvatab tuli. </p>
<p id="v17"><sup><small>17</small></sup>  Iisraeli valgus muutub tuleks ja tema Püha leegiks, mis ühel päeval põletab ja neelab ta ohakad ja kibuvitsad. </p>
<p id="v18"><sup><small>18</small></sup>  Ja ta lõpetab tema metsa ja viljapuuaia toreduse koos ihu ja hingega. See on otsekui põdeja kidunemine. </p>
<p id="v19"><sup><small>19</small></sup>  Vähe jääb siis üle ta metsapuudest: poisike võib need kirja panna. </p>
<p id="v20"><sup><small>20</small></sup>  Ja sel päeval sünnib, et Iisraeli jääk ja Jaakobi soo pääsenu ei toetu enam oma peksjale, vaid toetub ustavalt Issandale, Iisraeli Pühale. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Jääk pöördub, Jaakobi Jääk, vägeva Jumala poole. </p>
<p id="v22"><sup><small>22</small></sup>  Sest kuigi su rahvast, Iisrael, oleks otsekui mereliiva, pöördub sellest ainult jääk. Hävitus on otsustatud, õiglus ujutab üle. </p>
<p id="v23"><sup><small>23</small></sup>  Sest hävituse ja otsuse teeb Jumal, vägede Issand, teoks kogu maal. </p>
<p id="v24"><sup><small>24</small></sup>  Seepärast ütleb Jumal, vägede Issand, nõnda: Mu rahvas, kes sa elad Siionis, ära karda Assurit, kui ta peksab vitsaga ja Egiptuse kombel tõstab su kohale oma kepi! </p>
<p id="v25"><sup><small>25</small></sup>  Sest veel pisut-pisut, siis on mu sajatusel lõpp ja mu viha pöördub neid hävitama. </p>
<p id="v26"><sup><small>26</small></sup>  Siis keerutab vägede Issand ta kohal piitsa otsekui Midjani löömisel Oorebi kaljul, ja oma kepi, mis kord oli mere kohal, tõstab ta üles nagu tol korral Egiptuses. </p>
<p id="v27"><sup><small>27</small></sup>  Ja sel päeval sünnib, et tema koorem võetakse su õlgadelt ja tema ike su kaela pealt. Ta tuleb üles Samaariast, </p>
<p id="v28"><sup><small>28</small></sup>  tungib Ajjatisse, läbib Migroni, Mikmassi ta jätab oma varustuse. </p>
<p id="v29"><sup><small>29</small></sup>  Nad läbivad kuru: „Gebas on meie öömaja!” Raama väriseb, Sauli Gibea põgeneb. </p>
<p id="v30"><sup><small>30</small></sup>  Hüüa kilavalt, Gallimi tütar! Kuulata, Laisa! Vasta, Anatot! </p>
<p id="v31"><sup><small>31</small></sup>  Madmena põgeneb, Geebimi elanikud poevad peitu. </p>
<p id="v32"><sup><small>32</small></sup>  Juba täna peatub ta Noobis, viibutab kätt Siioni tütre mäe, Jeruusalemma künka poole. </p>
<p id="v33"><sup><small>33</small></sup>  Vaata, Jumal, vägede Issand, laasib oksad vägeval jõul. Kõrgeks kasvanud raiutakse maha: kõrged peavad saama madalaks! </p>
<p id="v34"><sup><small>34</small></sup>  Metsarägastik laastatakse raudkirvega ja Liibanon langeb vägeva läbi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/9">
          <span class="mdi mdi-arrow-left-drop-circle"></span><span class="pl-2">Jesaja - Peatükk 9</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/11">
          <span class="pr-2">Jesaja - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 10:20 <i>Iisraeli Püha</i>: <a href="/et/The_Urantia_Book/128#p1_10">Ur 128:1.10</a>.  <i>Iisraeli jääk</i>: <a href="/et/The_Urantia_Book/97#p9_21">Ur 97:9.21</a>. </li>
</ol>
</div>
