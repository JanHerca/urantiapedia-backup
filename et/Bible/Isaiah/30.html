<!--
title: Jesaja - Peatükk 30
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/29">Jesaja - Peatükk 29</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/31">Jesaja - Peatükk 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Häda kangekaelseile lastele, ütleb Issand, kes peavad nõu, aga ilma minuta, ja kes teevad liidu, aga ilma minu Vaimuta, lisades patule patu, </p>
<p id="v2"><sup><small>2</small></sup>  kes lähevad alla Egiptusesse, küsimata nõu minu suust, et põgeneda vaarao kaitse alla ja otsida varju Egiptuses. </p>
<p id="v3"><sup><small>3</small></sup>  Seepärast tuleb vaarao kaitse teile häbiks ja Egiptuse varju alla kippumine teotuseks. </p>
<p id="v4"><sup><small>4</small></sup>  Sest kuigi ta vürstid on Soanis ja ta käskjalad on jõudnud Haanessi, </p>
<p id="v5"><sup><small>5</small></sup>  jäävad kõik häbisse rahva pärast, kellest neil ei ole kasu, kes ei ole abiks ega kasuks, vaid häbiks ja koguni teotuseks. </p>
<p id="v6"><sup><small>6</small></sup>  Ennustus Lõunamaa Jõehobu kohta: Läbi häda ja viletsuse maa, kust on pärit ema- ja isalõvid, mürkmaod ja lendmaod, viivad nad eeslite seljas oma rikkused ja kaamelite küürudel varandused rahvale, kellest ei ole kasu. </p>
<p id="v7"><sup><small>7</small></sup>  Et Egiptuse abi on tühine ja asjatu, siis ma nimetan seda „Paigalpüsiv tormakus”. </p>
<p id="v8"><sup><small>8</small></sup>  Nüüd mine kirjuta see nende nähes tahvlile ja märgi raamatusse, et see võiks jääda tulevasiks päeviks, ikka ja igavesti! </p>
<p id="v9"><sup><small>9</small></sup>  Sest nad on tõrges rahvas, valelikud lapsed, lapsed, kes ei taha kuulda Issanda õpetust, </p>
<p id="v10"><sup><small>10</small></sup>  kes ütlevad nägijaile: „Ärge nähke!” ja ennustajaile: ”Ärge ennustage meile tõtt, kõnelge meile meelt mööda, ennustage pettepilte, </p>
<p id="v11"><sup><small>11</small></sup>  taganege teelt, lahkuge rajalt, jätke meid rahule Iisraeli Pühaga!” </p>
<p id="v12"><sup><small>12</small></sup>  Seepärast ütleb Iisraeli Püha nõnda: Kuna te põlgate seda sõna ning loodate vale ja riugaste peale, ja toetute nende peale, </p>
<p id="v13"><sup><small>13</small></sup>  siis on see süü teile otsekui väljavajunud müüriosa kõrges praoga müüris, mis variseb äkitselt, silmapilgu jooksul, </p>
<p id="v14"><sup><small>14</small></sup>  ja puruneb, nagu puruneb potissepa kruus, mis pekstakse armuta puruks, nõnda et tükkidest ei leidu kildu, millega võtta leest tuld või ammutada lombist vett. </p>
<p id="v15"><sup><small>15</small></sup>  Sest nõnda ütleb Issand Jumal, Iisraeli Püha: Pöördudes ja vaikseks jäädes te pääseksite, rahus ja lootuses oleks teie jõud, kuid te pole seda tahtnud, <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  vaid ütlete: Ei, me põgeneme hobuste seljas! - sellepärast peategi põgenema - ja: Nobedal ratsul tahame sõita! - sellepärast ongi teie jälitajad kärmed. </p>
<p id="v17"><sup><small>17</small></sup>  Tuhat põgeneb üheainsa ähvardaja eest, teie põgenete viie ähvardaja eest, kuni teist jääb jääk, mis on otsekui lipuvarras mäetipul või lipp künkal. </p>
<p id="v18"><sup><small>18</small></sup>  Ja ometi ootab Issand, et teile armu anda, ja jääb kõrgeks, et teie peale halastada, sest Issand on õiguse Jumal, õndsad on kõik, kes teda ootavad. </p>
<p id="v19"><sup><small>19</small></sup>  Jah, sina, rahvas Siionis, kes elad Jeruusalemmas, ära enam nuta! Tema on sulle tõesti armuline, kui sa appi hüüad. Seda kuuldes ta vastab sulle. </p>
<p id="v20"><sup><small>20</small></sup>  Issand annab teile küll hädaleiba ja viletsusevett, kuid su õpetajad ei jää enam kõrvale, vaid su silmad saavad näha su õpetajaid. </p>
<p id="v21"><sup><small>21</small></sup>  Ja su kõrvad kuulevad sõna, mis su tagant ütleb, kui te kaldute paremale või vasakule: „See on tee, käige seda!” <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Siis sa rüvetad oma hõbedaga kaetud nikerdatud kujud ja oma kullaga karratud valatud kujud: sa viskad need ära otsekui mingi jälkuse. „Välja!” ütled sa neile. </p>
<p id="v23"><sup><small>23</small></sup>  Siis annab tema vihma su seemnele, mida sa külvad põllule, ja maa saagist leiba, mis on toitev ja rammus; sel päeval sööb su kari avaral karjamaal. </p>
<p id="v24"><sup><small>24</small></sup>  Härjad ja eeslid, kellega haritakse põldu, söövad oblikatega segatud toitu, mida on puistatud visklabida ja hanguga. </p>
<p id="v25"><sup><small>25</small></sup>  Ja igal kõrgemal mäel ja igal kerkival künkal on ojasid voolava veega suurel tapapäeval, kui tornid langevad. </p>
<p id="v26"><sup><small>26</small></sup>  Siis on kuu valgus nagu päikese valgus, ja päikese valgus on seitsmekordne otsekui seitsme päeva valgus, päeval, kui Issand seob oma rahva vigastusi ja parandab tema löögihaavu. </p>
<p id="v27"><sup><small>27</small></sup>  Vaata, Issanda nimi tuleb kaugelt, ta viha põleb ja suitsupilv on ränk; ta huuled on täis sajatust ja ta keel on otsekui hävitav tuli. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Tema hingus on tulvava jõe sarnane, mis ulatub kaelani, et lennutada paganaid õnnetusikkesse ja panna rahvaste lõuapäradesse eksiteele juhtivad suulised. </p>
<p id="v29"><sup><small>29</small></sup>  Siis te laulate otsekui püha pühitsemise ööl ja rõõmustate südamest otsekui vilepilliga käija, kes läheb Issanda mäele, Iisraeli Kalju juurde. </p>
<p id="v30"><sup><small>30</small></sup>  Ja Issand annab kuulda oma võimsat häält ja näha oma käsivarre laskumist maruvihas hävitava tuleleegina koos paduvihma ja äikese ning raheteradega. </p>
<p id="v31"><sup><small>31</small></sup>  Jah, Assur ehmub Issanda häälest, kui ta vitsaga peksab. </p>
<p id="v32"><sup><small>32</small></sup>  Ja iga määratud kepihoop, mis Issand laseb langeda tema peale, sünnib trummide ja kannelde saatel, kui ta ägedas võitluses tema vastu sõdib. </p>
<p id="v33"><sup><small>33</small></sup>  Sest ammusest ajast on valmis põletuspaik - see on ka kuninga jaoks. Sügavaks ja laiaks on see tehtud, tuleriidas on ohtrasti tuld ja puid; Issanda hingus, otsekui väävlijõgi, süütab selle. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/29">Jesaja - Peatükk 29</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/31">Jesaja - Peatükk 31</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 30:15 <i>Vaimne puhkus, vaikus</i>: <a href="/et/The_Urantia_Book/131#p2_6">Ur 131:2.6</a>. </li>
  <li id="fn2"><a href="#cite2">↑</a> 30:21 <i>Teie kõrvad kuulevad: see on viis</i>: <a href="/et/The_Urantia_Book/97#p5_2">Ur 97:5.2</a>.  <i>See on tee</i>: <a href="/et/The_Urantia_Book/34#p7_8">Ur 34:7.8</a>.  <i>See on tee</i>: <a href="/et/The_Urantia_Book/148#p6_10">Ur 148:6.10</a>.  <i>See on tee</i>: <a href="/et/The_Urantia_Book/117#p5_9">Ur 117:5.9</a>. </li>
  <li id="fn3"><a href="#cite3">↑</a> 30:27,30 <i>Neelav tuli</i>: <a href="/et/The_Urantia_Book/96#p4_5">Ur 96:4.5</a>. </li>
</ol>
</div>
