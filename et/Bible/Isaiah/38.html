<!--
title: Jesaja - Peatükk 38
description: 
published: true
date: 2023-11-8T20:21:2Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/37">
          <span class="mdi mdi-arrow-left-drop-circle"></span><span class="pl-2">Jesaja - Peatükk 37</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/39">
          <span class="pr-2">Jesaja - Peatükk 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Neil päevil jäi Hiskija haigeks ja oli suremas. Ja prohvet Jesaja, Aamotsi poeg, tuli ta juurde ning ütles temale: „Nõnda ütleb Issand: Sea oma elumaja asjad korda, sest sa sured ega saa terveks!” </p>
<p id="v2"><sup><small>2</small></sup>  Siis Hiskija pööras oma näo seina poole ja palus Issandat </p>
<p id="v3"><sup><small>3</small></sup>  ning ütles: „Oh Issand, meenuta ometi, kuidas ma sinu ees olen elanud ustavuses ja siira südamega ja olen teinud, mis sinu silmis hea on!” Ja Hiskija nuttis kibedasti. </p>
<p id="v4"><sup><small>4</small></sup>  Aga Jesajale tuli Issanda sõna, kes ütles: </p>
<p id="v5"><sup><small>5</small></sup>  „Mine ja ütle Hiskijale: Nõnda ütleb Issand, su isa Taaveti Jumal: Ma olen kuulnud su palvet, ma olen näinud su silmavett. Vaata, ma lisan su elupäevadele viisteist aastat </p>
<p id="v6"><sup><small>6</small></sup>  ja ma päästan sinu ja selle linna Assuri kuninga pihust ning kaitsen seda linna. </p>
<p id="v7"><sup><small>7</small></sup>  Ja see olgu sulle märgiks Issandalt, et Issand teeb, nagu ta on öelnud: </p>
<p id="v8"><sup><small>8</small></sup>  Vaata, ma lasen varjul, mis Aahase päikesekellal on laskunud koos päikesega, kümme pügalat tagasi minna.” Ja päike läkski päikesekellal tagasi need kümme pügalat, mis ta oli laskunud. </p>
<p id="v9"><sup><small>9</small></sup>  Juuda kuninga Hiskija tänulaul pärast haigusest tervenemist: </p>
<p id="v10"><sup><small>10</small></sup>  „Ma ütlesin iseeneses: Oma elupäevade poolel teel pean ma minema surmavalla väravaisse; minult on röövitud mu ülejäänud aastad. </p>
<p id="v11"><sup><small>11</small></sup>  Ma mõtlesin: Ma ei saa näha Issandat, Issandat elavate maal, ei enam vaadata inimest maailma elanike keskel. </p>
<p id="v12"><sup><small>12</small></sup>  Mu telklaager kistakse üles ja keeratakse minu käest rulli otsekui karjase telk; ma rullin nagu kangur oma elu kokku, mind lõigatakse lõime küljest. Enne kui päev jõuab õhtule, teed sa mulle lõpu. </p>
<p id="v13"><sup><small>13</small></sup>  Ma ootasin hommikuni - otsekui murraks lõvi, nõnda murti kõik mu luud-liikmed. Enne kui päev jõuab õhtule, teed sa mulle lõpu. </p>
<p id="v14"><sup><small>14</small></sup>  Nagu pääsuke või rästas, nõnda ma häälitsesin, kudrutasin otsekui tuvi. Mu silmad väsisid kõrgusesse vaadates: Issand, ma olen rõhutud, astu mulle appi! </p>
<p id="v15"><sup><small>15</small></sup>  Mis oleks mul rääkida ja temale öelda? Tema ju tegi seda! Ma kõnnin tasakesi kõik oma aastad oma hinge kibeduse pärast. </p>
<p id="v16"><sup><small>16</small></sup>  Issand, nõndamoodi jäädakse elama ja selles kõiges on mu vaimu elu: sina teed mind terveks ja hoiad mind elus. </p>
<p id="v17"><sup><small>17</small></sup>  Vaata, mu suur kibedus muutus rahuks: sina kiindusid mu hinge hukatuse augus, sest sa heitsid kõik mu patud oma selja taha. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Sest surmavald ei kiida sind, surm ei ülista sind, hauda vajunud ei looda su ustavuse peale. </p>
<p id="v19"><sup><small>19</small></sup>  Elav, ainult elav kiidab sind, nõnda nagu minagi teen täna: isa kuulutab lastele sinu ustavust. </p>
<p id="v20"><sup><small>20</small></sup>  Issand oli valmis mind päästma, seepärast mängigem mu keelpillidel kõik oma elupäevad Issanda kojas!” </p>
<p id="v21"><sup><small>21</small></sup>  Jesaja oli öelnud: „Tooge viigimarjakakk ja asetage paisele, et ta saaks terveks!” </p>
<p id="v22"><sup><small>22</small></sup>  Ja Hiskija oli küsinud: „Mis on märgiks, et ma võin minna Issanda kotta?” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/37">
          <span class="mdi mdi-arrow-left-drop-circle"></span><span class="pl-2">Jesaja - Peatükk 37</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/39">
          <span class="pr-2">Jesaja - Peatükk 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 38:17 <i>Muudetud armastuse seaduseks</i>: <a href="/et/The_Urantia_Book/142#p3_22">Ur 142:3.22</a>. </li>
</ol>
</div>
