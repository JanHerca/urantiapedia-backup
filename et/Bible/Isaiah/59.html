<!--
title: Jesaja - Peatükk 59
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/58">Jesaja - Peatükk 58</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/60">Jesaja - Peatükk 60</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaata, Issanda käsi ei ole päästmiseks lühike ega ole ta kõrv kuulmiseks kurt, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  vaid teie süüteod on teinud vahe teie ja teie Jumala vahele, teie patud varjavad tema palge teie eest, sellepärast ta ei kuule. </p>
<p id="v3"><sup><small>3</small></sup>  Sest teie käed on rüvetatud verega ja teie sõrmed süüga, teie huuled väidavad valet, teie keel kõneleb kõverust. </p>
<p id="v4"><sup><small>4</small></sup>  Ükski ei süüdista õiglaselt ja keegi ei lähe kohtusse tõe nimel: loodetakse tühja peale ja räägitakse valet, sigitatakse pahandust ja sünnitatakse kurjust. </p>
<p id="v5"><sup><small>5</small></sup>  Nad hauvad mürkmao mune ja koovad ämblikuvõrku; kes sööb nende mune, see sureb, ja katkivajutatust poeb välja rästik. </p>
<p id="v6"><sup><small>6</small></sup>  Nende lõngad ei kõlba riideks ja nad ei saa endid katta oma tegudega; nende teod on nurjatud teod ja nende kätes on vägivallatöö. </p>
<p id="v7"><sup><small>7</small></sup>  Nende jalad jooksevad kurja poole ja nad tõttavad valama vaga verd; nende mõtted on nurjatud mõtted, nende teedel on rüüstamine ja hävitus. </p>
<p id="v8"><sup><small>8</small></sup>  Rahu rada nad ei tunne ja õigust ei ole nende jälgedes; nad teevad oma teerajad kõveraiks, ükski, kes käib nende peal, ei tunne rahu. </p>
<p id="v9"><sup><small>9</small></sup>  Sellepärast on õigus meist kaugel ja õiglus ei ulatu meieni; me ootame valgust, aga vaata, on pimedus, me ootame valgusekuma, aga käime pilkases pimedas. </p>
<p id="v10"><sup><small>10</small></sup>  Me kobame seina pimedate sarnaselt, kobame otsekui silmitud; keskpäevaajal me komistame nagu hämarikus, elujõuliste keskel oleme otsekui surnud. </p>
<p id="v11"><sup><small>11</small></sup>  Me kõik mõmiseme nagu karud ja kudrutame tuvide sarnaselt; me ootame õigust, aga seda ei ole, päästet, aga see on meist kaugel. </p>
<p id="v12"><sup><small>12</small></sup>  Sest meie üleastumisi sinu ees on palju ja meie patud tunnistavad meie vastu, sest meie üleastumised on meiega kaasas ja me tunneme oma süütegusid: </p>
<p id="v13"><sup><small>13</small></sup>  vastuhakk ja Issanda salgamine ning loobumine käimisest meie Jumala järel; kõned rõhumisest ja ärataganemisest, valelike sõnade väljamõtlemine ja südamest kuuldavale toomine. </p>
<p id="v14"><sup><small>14</small></sup>  Õiglus on tagasi tõrjutud ja õigus seisab kaugel, sest tõde komistab tänaval ja ausus ei saa sisse tulla. </p>
<p id="v15"><sup><small>15</small></sup>  Nõnda on tõde kadunud ja kes loobub kurjast, laseb ennast paljaks riisuda. Issand nägi seda ja see oli tema silmis paha, et õigust ei olnud. </p>
<p id="v16"><sup><small>16</small></sup>  Tema nägi, et ei olnud ühtegi meest, ja imestas, et ei olnud ühtegi vaheleastujat. Siis aitas teda ta oma käsivars ja teda toetas tema õigus. </p>
<p id="v17"><sup><small>17</small></sup>  Ta pani enesele selga õiguse otsekui soomusrüü, ja päästekiivri pähe; ta riietus kättemaksuriietesse ja kattis ennast püha vihaga otsekui ülekuuega. </p>
<p id="v18"><sup><small>18</small></sup>  Missugused on teod, niisugune on tasu: viha oma vastaste vastu, kättemaks oma vaenlastele, ta maksab saartele kätte. </p>
<p id="v19"><sup><small>19</small></sup>  Siis kardetakse õhtu pool Issanda nime ja päikesetõusu pool tema auhiilgust, sest ta tuleb otsekui paisutatud jõgi, mida Issanda tuul edasi ajab. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Aga Issand ütleb: Siionile, üleastumisest pöördujale Jaakobis, tuleb lunastaja. </p>
<p id="v21"><sup><small>21</small></sup>  Ja niisugune on mu leping nendega, ütleb Issand: Minu Vaim, kes on su peal, ja minu sõnad, mis ma olen pannud sulle suhu, ei lahku sinu suust ega sinu järglaste suust ega sinu järglaste järglaste suust, ütleb Issand, nüüdsest ajast alates ja igavesti. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/58">Jesaja - Peatükk 58</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/60">Jesaja - Peatükk 60</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 59:1 <i>Issanda käsi ei ole lühendatud</i>: <a href="/et/The_Urantia_Book/97#p7_9">Ur 97:7.9</a>. </li>
  <li id="fn2"><a href="#cite2">↑</a> 59:19 <i>2. osa: Vaim kaitseb rünnakuid</i>: <a href="/et/The_Urantia_Book/97#p7_12">Ur 97:7.12</a>. </li>
  <li id="fn3"><a href="#cite3">↑</a> 59:21 <i>Vaim inimeses (Püha Vaim)</i>: <a href="/et/The_Urantia_Book/103#p1_6">Ur 103:1.6</a>.  <i>Jumala Vaim (Püha Vaim)</i>: <a href="/et/The_Urantia_Book/8#p5_3">Ur 8:5.3</a>.  <i>Püha Vaim</i>: <a href="/et/The_Urantia_Book/34#p4_1">Ur 34:4.1</a>.  <i>Jumala Vaim (Püha Vaim)</i>: <a href="/et/The_Urantia_Book/8#p5_5">Ur 8:5.5</a>. </li>
</ol>
</div>
