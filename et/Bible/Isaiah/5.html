<!--
title: Jesaja - Peatükk 5
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/4">Jesaja - Peatükk 4</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/6">Jesaja - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma tahan nüüd laulda oma armsamast, mu armsama laulu tema viinamäest. Mu armsamal on viinamägi viljakal mäenõlvakul. </p>
<p id="v2"><sup><small>2</small></sup>  Ta kaevas ja puhastas kividest ning istutas häid viinapuid; ta ehitas selle keskele torni, ta raius sinna ka surutõrre. Siis ta ootas, et see kasvataks häid kobaraid, ent kängunud olid kobarad, mida see andis. </p>
<p id="v3"><sup><small>3</small></sup>  Ja nüüd, Jeruusalemma elanikud ja Juuda mehed, mõistke ometi kohut minu ja mu viinamäe vahel! </p>
<p id="v4"><sup><small>4</small></sup>  Kas oleks olnud vaja teha mu viinamäega veel midagi, mida olin jätnud tegemata? Miks ma ootasin, et ta kasvatab häid kobaraid, kuna ta andis kängunud kobaraid? </p>
<p id="v5"><sup><small>5</small></sup>  Aga nüüd tahan ma ometi teha teile teatavaks, mida ma teen oma viinamäega: ma kisun maha ta aia, ja ta jääb laastatavaks, ma lammutan ta müüri, ja ta jääb tallatavaks. </p>
<p id="v6"><sup><small>6</small></sup>  Nõnda ma hävitan ta. Teda ei kärbita ega rohita, ta kasvatab kibuvitsu ja ohakaid ja ma keelan pilvi temale vihma andmast. </p>
<p id="v7"><sup><small>7</small></sup>  Sest Iisraeli sugu on vägede Issanda viinamägi ja Juuda mehed tema lemmikistandik. Ta ootas õigust, aga vaata, tuli õigusetus; õiglust, aga vaata, tuli hädakisa. </p>
<p id="v8"><sup><small>8</small></sup>  Häda neile, kes reastavad koja kõrvale koja ja lisavad põllule põllu, kuni enam ei jää üle paikagi, vaid üksnes teie elate maal! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Mu kõrvus on: Vägede Issand, tõesti, paljud kojad jäävad tühjaks, suured ja kaunid elanikest lagedaks. </p>
<p id="v10"><sup><small>10</small></sup>  Sest kümme adramaad viinamäge annab ainult üheksa kannu ja viiest vakast seemnest saab pool vakka. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Häda neile, kes tõusevad hommikul vara, et jahtida vägijooki, kes viidavad aega hilja ööni, kuni vein paneb nad õhetama. </p>
<p id="v12"><sup><small>12</small></sup>  Kandled ja naablid, trummid ja viled ja vein on nende joominguil, aga Issanda tegusid nad ei märka ja tema kätetööd nad ei näe. </p>
<p id="v13"><sup><small>13</small></sup>  Sellepärast läheb mu rahvas ootamatult vangi, tema auväärsed mehed näevad nälga ja ta rahvahulgad närbuvad janust. </p>
<p id="v14"><sup><small>14</small></sup>  Sellepärast avab ennast surmavald ja ajab oma suu otsatult pärani: alla peab astuma niihästi hiilgus kui rüsin, niihästi lärm kui rõõmurõkatus. </p>
<p id="v15"><sup><small>15</small></sup>  Inimene painutatakse ja mees heidetakse maha ning suureliste silmad alandatakse. </p>
<p id="v16"><sup><small>16</small></sup>  Aga vägede Issand on kohtus kõrge ja Püha Jumal osutub pühaks õigluses. </p>
<p id="v17"><sup><small>17</small></sup>  Ja seal käivad talled karjas kui oma karjamaal ja rusude vahel söövad võõrad. </p>
<p id="v18"><sup><small>18</small></sup>  Häda neile, kes nööridega tõmbavad enese peale süüd ja otse vankriköitega pattu, </p>
<p id="v19"><sup><small>19</small></sup>  kes ütlevad: „Tõtaku tema, tehku kiiresti, et me saaksime näha, ja liginegu ning tulgu Iisraeli Püha nõu, et me saaksime teada!” </p>
<p id="v20"><sup><small>20</small></sup>  Häda neile, kes hüüavad kurja heaks ja head kurjaks, kes teevad pimeduse valguseks ja valguse pimeduseks, kes teevad kibeda magusaks ja magusa kibedaks! </p>
<p id="v21"><sup><small>21</small></sup>  Häda neile, kes on iseenese silmis targad ja iseenese meelest arukad! </p>
<p id="v22"><sup><small>22</small></sup>  Häda neile, kes on vägevad veini jooma ja vahvad mehed vägijooki segama, </p>
<p id="v23"><sup><small>23</small></sup>  kes meelehea eest annavad õiguse süüdlastele ja võtavad õiguse õigetelt! </p>
<p id="v24"><sup><small>24</small></sup>  Sellepärast - nagu tulekeel sööb kõrsi ja kuluhein vajub kokku leegis, nõnda kõduneb nende juur ja nende õied muutuvad tolmuks, sest nad on hüljanud vägede Issanda Seaduse ja on põlanud Iisraeli Püha sõna. </p>
<p id="v25"><sup><small>25</small></sup>  Sellepärast on Issanda viha süttinud põlema oma rahva vastu: ta sirutas oma käe tema kohale ja lõi teda, nõnda et mäed vabisesid ja nende laibad olid otsekui sõnnik keset tänavaid. Selle kõige juures ei ole ta viha ära pöördunud ja ta käsi on alles välja sirutatud. </p>
<p id="v26"><sup><small>26</small></sup>  Ja ta tõstab lipu kaugele rahvale, vilistab teda maa äärest, ja vaata, see tuleb kiiresti tõtates. </p>
<p id="v27"><sup><small>27</small></sup>  Keegi neist ei ole väsinud ja keegi ei komista, ei tuku ega maga; kellelgi ei vallandu vöö vöölt ega katke jalatsipael. </p>
<p id="v28"><sup><small>28</small></sup>  Nende nooled on teritatud ja kõik nende ammud on vinnas; nende hobuste kabjad on nagu tulekivi ja nende rattad nagu tuulispea. </p>
<p id="v29"><sup><small>29</small></sup>  Nende möirgamine on otsekui emalõvi möirgamine, nad möirgavad nagu noored lõvid; nad urisevad ja haaravad saagi ning viivad oma teed, ja päästjat ei ole. </p>
<p id="v30"><sup><small>30</small></sup>  Ja sel päeval on tema kohal mürin otsekui meremüha, ja kui vaadata maale, ennäe, siis on seal ahastuse pimedus ja pilv pimendab valguse. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/4">Jesaja - Peatükk 4</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/6">Jesaja - Peatükk 6</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:8 <i>Maja lisamine majale</i>: <a href="/et/The_Urantia_Book/97#p9_21">Ur 97:9.21</a>. </li>
  <li id="fn2"><a href="#cite2">↑</a> 5:10 <i>Maa annab vilja</i>: <a href="/et/The_Urantia_Book/136#p6_7">Ur 136:6.7</a>. </li>
</ol>
</div>
