<!--
title: Jesaja - Peatükk 53
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/52">Jesaja - Peatükk 52</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/54">Jesaja - Peatükk 54</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kes usub meie kuulutust ja kellele on ilmutatud Issanda käsivars? <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sest ta tõusis meie ees nagu võsuke, otsekui juur põuasest maast. Ei olnud tal kuju ega ilu, et teda vaadata, ega olnud tal välimust, et teda ihaldada. </p>
<p id="v3"><sup><small>3</small></sup>  Ta oli põlatud ja inimeste poolt hüljatud, valude mees ja haigustega tuttav, niisugune, kelle pealt silmad ära pööratakse: ta oli põlatud ja me ei hoolinud temast. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ent tõeliselt võttis ta enese peale meie haigused ja kandis meie valusid. meie aga pidasime teda vigaseks, Jumalast nuhelduks ja vaevatuks. </p>
<p id="v5"><sup><small>5</small></sup>  Ent teda haavati meie üleastumiste pärast, löödi meie süütegude tõttu. Karistus oli tema peal, et meil oleks rahu, ja tema vermete läbi on meile tervis tulnud. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Me kõik eksisime nagu lambad, igaüks meist pöördus oma teed, aga Issand laskis meie kõigi süüteod tulla tema peale. </p>
<p id="v7"><sup><small>7</small></sup>  Teda piinati ja ta alistus ega avanud suud nagu tall, keda viiakse tappa, nagu lammas, kes on vait oma niitjate ees, nõnda ei avanud ta oma suud. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Surve ja kohtu läbi võeti ta ära, kes tema sugupõlvest mõtles sellele, et ta lõigati ära elavate maalt, ja teda tabas surm mu rahva üleastumise pärast? </p>
<p id="v9"><sup><small>9</small></sup>  Temale anti haud õelate juurde, kurjategijate juurde, kui ta suri, kuigi ta ei olnud ülekohut teinud ega olnud pettust ta suus. </p>
<p id="v10"><sup><small>10</small></sup>  Aga Issand arvas heaks teda alandada haigustega. Kui ta iseenese on andnud süüohvriks, saab ta näha tulevast sugu, ta elab kaua ja Issanda tahe teostub tema läbi. </p>
<p id="v11"><sup><small>11</small></sup>  Pärast oma hingevaeva saab ta näha valgust ja rahuldust tunda; oma tarkusega teeb mu õiglane sulane paljusid õigeks, sest ta kannab nende patusüüd. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Sellepärast ma annan temale osa paljude hulgas ja ta jagab vägevatega saaki, sest ta tühjendas oma hinge surmani ja ta arvati üleastujate hulka; tema aga kandis paljude pattu ja seisis üleastujate eest. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 53:1 <i>Kes usub, Issand näitas</i>: <a href="/et/The_Urantia_Book/174#p5_3">Ur 174:5.3</a>. </li>
  <li id="fn2"><a href="#cite2">↑</a> 53:3 <i>Ei ole kurbuse mees</i>: <a href="/et/The_Urantia_Book/100#p7_13">Ur 100:7.13</a>.  <i>Kurbuse mees, tundis kurbust</i>: <a href="/et/The_Urantia_Book/129#p4_4">Ur 129:4.4</a>.  <i>Jeesus ei ole „murede mees“</i>: <a href="/et/The_Urantia_Book/181#p1_8">Ur 181:1.8</a>.  <i>Jeesus ei ole murede mees</i>: <a href="/et/The_Urantia_Book/159#p3_10">Ur 159:3.10</a>. </li>
  <li id="fn3"><a href="#cite3">↑</a> 53:5 <i>Meie kannatustes on ta vaevatud</i>: <a href="/et/The_Urantia_Book/2#p5_3">Ur 2:5.3</a>. </li>
  <li id="fn4"><a href="#cite4">↑</a> 53:7 <i>Jeesus vaikib teel</i>: <a href="/et/The_Urantia_Book/183#p5_5">Ur 183:5.5</a>. </li>
  <li id="fn5"><a href="#cite5">↑</a> 53:7-9 <i>Looja tunneb ajutisi kannatusi</i>: <a href="/et/The_Urantia_Book/188#p5_12">Ur 188:5.12</a>. </li>
  <li id="fn6"><a href="#cite6">↑</a> 53:11 <i># 1 Issanda sulane</i>: <a href="/et/The_Urantia_Book/136#p1_1">Ur 136:1.1</a>. </li>
</ol>
</div>
