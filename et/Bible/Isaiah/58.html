<!--
title: Jesaja - Peatükk 58
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/57">Jesaja - Peatükk 57</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/59">Jesaja - Peatükk 59</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hüüa täiest kõrist, ära peatu, tõsta häält otsekui pasun! Tee teatavaks mu rahvale nende üleastumine ja Jaakobi soole nende patud! </p>
<p id="v2"><sup><small>2</small></sup>  Päevast päeva nad küll otsivad mind ja tahavad teada mu teid, nagu oleks see rahvas, kes on õiglane ega hülga oma Jumala õigust. Nad nõuavad minult õiglasi otsuseid, igatsevad Jumala ligiolekut: </p>
<p id="v3"><sup><small>3</small></sup>  „Miks me paastume, kui sa seda ei näe, alandame oma hinge, kui sa seda ei märka?” Vaata, oma paastupäeval te teete, mis teile meeldib, ja pigistate kõiki oma võlgnikke. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Vaata, te paastute riiuks ja tüliks ja et lüüa õela rusikaga. Praegu te küll ei paastu selleks, et teha oma häält kuuldavaks ülal. </p>
<p id="v5"><sup><small>5</small></sup>  Kas niisugune on see paast, mis mulle meeldib, päev, mil inimene alandab oma hinge, et ta painutab oma pead nagu kõrkjas ja teeb enesele aseme kotiriidest ning tuhast? Kas sa seda nimetad paastuks ja Issandale meelepäraseks päevaks? <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Eks ole ju mulle meeldiv paast niisugune: päästa valla ülekohtused ahelad, teha lahti ikke rihmad, lasta vabaks rõhutud ja purustada kõik ikked? </p>
<p id="v7"><sup><small>7</small></sup>  Eks see ole murda oma leiba näljasele ja viia oma kotta viletsad kodutud, kui sa näed alastiolijat ja riietad teda ega hoidu oma ligimesest? </p>
<p id="v8"><sup><small>8</small></sup>  Siis ilmub su valgus otsekui koit ja su paranemine edeneb jõudsasti. Sinu õigus käib su ees, Issanda auhiilgus järgneb sulle. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Siis sa hüüad ja Issand vastab, kisendad appi ja tema ütleb: „Vaata, siin ma olen!” Kui sa oma keskelt eemaldad ikke, sõrmega näitamise ja nurjatu kõne, </p>
<p id="v10"><sup><small>10</small></sup>  kui sa pakud näljasele sedasama, mida sa ka ise himustad, ja toidad alandatud hinge, siis koidab sulle pimeduses valgus ja su pilkane pimedus on otsekui keskpäev. </p>
<p id="v11"><sup><small>11</small></sup>  Ja Issand juhatab sind alati ning toidab su hinge põuasel maal; ta teeb tugevaks su luud-liikmed ja sa oled otsekui kastetud rohuaed, veelätte sarnane, mille vesi ei valmista iial pettumust. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Ja su omad ehitavad üles muistsed varemed, sa taastad endiste põlvede alusmüürid; sind nimetatakse „lõhutud müüride parandajaks„, ”teeradade käidavaks tegijaks”. </p>
<p id="v13"><sup><small>13</small></sup>  Kui sa hingamispäeval seisatad ega tee mu pühal päeval, mis sulle meeldib, kui sa nimetad hingamispäeva rõõmuks ja Issanda püha päeva austusväärseks ning austad seda ega tee, mis sulle meeldib, ei otsi omakasu ega kõnele tühje sõnu, </p>
<p id="v14"><sup><small>14</small></sup>  siis sa tunned rõõmu Issandast: mina viin sind üle maa kõrgendike ja toidan sind su isa Jaakobi pärandiga. Jah, Issanda suu on rääkinud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/57">Jesaja - Peatükk 57</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/59">Jesaja - Peatükk 59</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 58:3-4 <i>Miks sa paastud?</i>: <a href="/et/The_Urantia_Book/147#p8_2">Ur 147:8.2</a>. </li>
  <li id="fn2"><a href="#cite2">↑</a> 58:3-5 <i>Vaesus ja patukahetsus</i>: <a href="/et/The_Urantia_Book/89#p3_3">Ur 89:3.3</a>. </li>
  <li id="fn3"><a href="#cite3">↑</a> 58:3.6 <i>Rituaalne paastumine</i>: <a href="/et/The_Urantia_Book/89#p3_1">Ur 89:3.1</a>. </li>
  <li id="fn4"><a href="#cite4">↑</a> 58:5-7 <i>Miks mitte teha head?</i>: <a href="/et/The_Urantia_Book/147#p8_3">Ur 147:8.3</a>. </li>
  <li id="fn5"><a href="#cite5">↑</a> 58:8-12 <i>Valgus puhkeb</i>: <a href="/et/The_Urantia_Book/147#p8_4">Ur 147:8.4</a>. </li>
  <li id="fn6"><a href="#cite6">↑</a> 58:11 <i>1. osa: Issand juhib pidevalt</i>: <a href="/et/The_Urantia_Book/97#p7_12">Ur 97:7.12</a>. </li>
</ol>
</div>
