<!--
title: Jesaja - Peatükk 1
description: 
published: true
date: 2023-11-8T20:21:2Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/2">
          <span class="pr-2">Jesaja - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jesaja, Aamotsi poja nägemus, mida ta nägi Juuda ja Jeruusalemma kohta Juuda kuningate Ussija, Jootami, Aahase ja Hiskija päevil: </p>
<p id="v2"><sup><small>2</small></sup>  Kuule, taevas, ja maa, pane tähele, sest Issand kõneleb: Mina kasvatasin lapsi ja lasksin neil sirguda suureks, aga nemad astusid üles mu vastu. </p>
<p id="v3"><sup><small>3</small></sup>  Härg tunneb oma peremeest ja eesel oma isanda sõime, aga Iisrael ei tunne, mu rahvas ei taha mõista. </p>
<p id="v4"><sup><small>4</small></sup>  Häda patusele rahvale, süüga koormatud rahvale, kurjategijate soole, kõlvatuile lastele! Nad on jätnud maha Issanda, nad on põlanud Iisraeli Püha, nad on pööranud talle selja. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Kuhu tuleks teid veel lüüa teie tõrksuse jätkudes? Pea on üleni haige ja süda täiesti jõuetu. </p>
<p id="v6"><sup><small>6</small></sup>  Jalatallast pealaeni ei ole midagi tervet: aina vermed, muhud ja värsked haavad, mida ei ole puhastatud ega seotud ega õliga leevendatud. </p>
<p id="v7"><sup><small>7</small></sup>  Teie maa on laastatud, linnad tulega põletatud, võõrad söövad teie põllud tühjaks otse teie silme all. Kõik on laastatud otsekui segipaisatud Soodom. </p>
<p id="v8"><sup><small>8</small></sup>  Siioni tütar on jäänud üksi otsekui vahionn viinamäel, otsekui öömaja kurgipõllul, otsekui sissepiiratud linn. </p>
<p id="v9"><sup><small>9</small></sup>  Kui vägede Issand ei oleks meile jätnud pääsenuid, olgugi pisut, oleksime olnud nagu Soodom, Gomorra sarnased. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Kuulge Issanda sõna, Soodoma pealikud, pane tähele meie Jumala õpetust, Gomorra rahvas! </p>
<p id="v11"><sup><small>11</small></sup>  Milleks mulle teie tapaohvrite hulk? ütleb Issand. Ma olen küllastunud teie põletusohvrite jääradest ja nuumveiste rasvast. Härjavärsside, tallede ja sikkude veri ei meeldi mulle. </p>
<p id="v12"><sup><small>12</small></sup>  Kui te tulete vaatama mu palet, kes nõuab siis teilt mu õuede tallamist? </p>
<p id="v13"><sup><small>13</small></sup>  Ärge tooge enam tühiseid ande, ohvrisuits on mulle vastumeelt. Noorkuu ja hingamispäev, koguduse kokkukutsumine - ma ei salli nurjatust ja pühapidamist ühtaegu. </p>
<p id="v14"><sup><small>14</small></sup>  Mu hing vihkab teie noorkuid ja seatud pühi; need on mulle koormaks, ma olen tüdinud neid talumast. </p>
<p id="v15"><sup><small>15</small></sup>  Kui te käsi sirutate, peidan ma oma silmad teie eest, kui te ka palju palvetate, ei kuule ma mitte, sest teie käed on täis verd! </p>
<p id="v16"><sup><small>16</small></sup>  Peske endid, puhastage endid, saatke oma tegude kurjus mu silme eest, lakake paha tegemast! <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Õppige tegema head, nõudke õigust, aidake rõhutut, mõistke vaeslapsele õigust, lahendage lesknaiste kohtuasju! </p>
<p id="v18"><sup><small>18</small></sup>  Tulge nüüd ja seletagem isekeskis, ütleb Issand. Kuigi teie patud on helepunased, saavad need lumivalgeks; kuigi need on purpurpunased, saavad need villa sarnaseks. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Kui te tahate ja kuulate, siis te saate süüa maa parimat vilja. </p>
<p id="v20"><sup><small>20</small></sup>  Aga kui te tõrgute ja panete vastu, siis sööb teid mõõk. Jah, Issanda suu on kõnelnud. </p>
<p id="v21"><sup><small>21</small></sup>  Kuidas küll sai hooraks ustav linn? Ta oli täis õigust, õiglus asus seal. Aga nüüd - tapjad! </p>
<p id="v22"><sup><small>22</small></sup>  Su hõbe on muutunud räbuks, su vein on veega lahjendatud. </p>
<p id="v23"><sup><small>23</small></sup>  Su vürstid on tõrksad ja varaste seltsimehed: igaüks armastab meelehead ja himustab kingitusi. Vaeslapsele ei tee nad õigust ja lesknaise kohtuasi ei jõua nende ette. </p>
<p id="v24"><sup><small>24</small></sup>  Seepärast ütleb Jumal, vägede Issand, Iisraeli Vägev: Ma tunnen rõõmu oma vastastest ja maksan kätte oma vaenlastele. </p>
<p id="v25"><sup><small>25</small></sup>  Ma pööran su vastu oma käe ja puhastan su räbu otsekui leelisega ning eraldan sinust kõik tina. </p>
<p id="v26"><sup><small>26</small></sup>  Siis ma annan sulle taas kohtumõistjaid nagu muistegi, ja nõuandjaid, nagu oli alguses. Seejärel hüütakse sind õigluse linnaks, ustavaks linnaks. </p>
<p id="v27"><sup><small>27</small></sup>  Siion lunastatakse kohtu ja tema pöördunud õigluse läbi. </p>
<p id="v28"><sup><small>28</small></sup>  Aga üleastujate ja patuste langus tuleb ühekorraga, ja need, kes hülgavad Issanda, hukkuvad. </p>
<p id="v29"><sup><small>29</small></sup>  Sest te peate häbenema tammede pärast, mida te ihaldasite, ja tundma piinlikkust rohuaedade pärast, mis te valisite. </p>
<p id="v30"><sup><small>30</small></sup>  Sest te saate tamme sarnaseks, mille lehed närtsivad, ja olete otsekui rohuaed, millel ei ole vett. </p>
<p id="v31"><sup><small>31</small></sup>  Tugev saab takuks ja tema tegu sädemeks: mõlemad põlevad üheskoos, aga kustutajat ei ole. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/2">
          <span class="pr-2">Jesaja - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:4 <i>Iisraeli Püha</i>: <a href="/et/The_Urantia_Book/196#p0_2">Ur 196:0.2</a>.  <i>Jumal ütles, et on vihane</i>: <a href="/et/The_Urantia_Book/4#p3_2">Ur 4:3.2</a>.  <i>Püha</i>: <a href="/et/The_Urantia_Book/96#p1_9">Ur 96:1.9</a>. </li>
  <li id="fn2"><a href="#cite2">↑</a> 1:9 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
  <li id="fn3"><a href="#cite3">↑</a> 1:16-17 <i>Pühakiri loetud: Peske teid, tehke teid puhtaks</i>: <a href="/et/The_Urantia_Book/126#p4_4">Ur 126:4.4</a>. </li>
  <li id="fn4"><a href="#cite4">↑</a> 1:18 <i>Tule, arutleme koos</i>: <a href="/et/The_Urantia_Book/97#p5_2">Ur 97:5.2</a>.  <i>Tule, arutleme koos</i>: <a href="/et/The_Urantia_Book/131#p2_10">Ur 131:2.10</a>. </li>
  <li id="fn5"><a href="#cite5">↑</a> 1:18-20 <i>Õiglus, õiglus ja halastus</i>: <a href="/et/The_Urantia_Book/133#p4_7">Ur 133:4.7</a>. </li>
</ol>
</div>
