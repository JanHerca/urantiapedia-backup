<!--
title: Jesaja - Peatükk 49
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/48">Jesaja - Peatükk 48</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/50">Jesaja - Peatükk 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge mind, saared, ja pange tähele, kauged rahvad! Issand on mind kutsunud emaihust, alates mu emaüsast on ta nimetanud mu nime. </p>
<p id="v2"><sup><small>2</small></sup>  Ta tegi mu suu vaheda mõõga sarnaseks, peitis mind oma käe varju alla; ta tegi mind teravaks nooleks, talletas mind oma nooletupes. </p>
<p id="v3"><sup><small>3</small></sup>  Ja ta ütles mulle: Sina, Iisrael, oled mu sulane, kelle läbi ma ilmutan oma au. </p>
<p id="v4"><sup><small>4</small></sup>  Aga mina ütlesin: Ma olen asjata vaeva näinud, kulutanud oma jõudu kasuta ja tühja. Ometi on mu õigus Issanda käes ja mu töötasu on mu Jumala juures. </p>
<p id="v5"><sup><small>5</small></sup>  Ja nüüd ütleb Issand, kes mind emaihust alates on valmistanud enesele sulaseks, et tuua Jaakob tagasi tema juurde ja koguda Iisrael tema juurde - sest ma olen Issanda silmis austatud ja mu Jumal on mu tugevus -, </p>
<p id="v6"><sup><small>6</small></sup>  ta ütleb: Sellest on vähe, et sa mu sulasena taastad Jaakobi suguharud ja tood tagasi Iisraeli jäägi: ma panen sind paganaile valguseks, et mu pääste ulatuks ilmamaa ääreni. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Nõnda ütleb Issand, Iisraeli lunastaja, tema Püha, täiesti põlatule, rahvaste poolt jälestatule, valitsejate sulasele: Kuningad näevad seda ja tõusevad püsti, ja vürstid kummardavad Issanda pärast, kes on ustav, Iisraeli Püha pärast, kes sind on valinud. </p>
<p id="v8"><sup><small>8</small></sup>  Nõnda ütleb Issand: Ma olen sind kuulnud hea meele ajal ja aidanud päästepäeval; ma olen sind hoidnud ja pannud rahvale seaduseks, taastama maad, jagama laastatud pärisosi, </p>
<p id="v9"><sup><small>9</small></sup>  ütlema vangistatuile: „Minge välja!„, pimeduses olijaile: ”Tulge valguse kätte!” Nad saavad teede ääres karja hoida ja neil on karjamaa kõigil küngastel. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ei ole neil nälga ega janu, neid ei pista palavus ega päike, sest nende peale halastaja juhib neid ja talutab nad veeallikate juurde. </p>
<p id="v11"><sup><small>11</small></sup>  Ma teen kõik oma mäed teeks ja mu maanteed on kõrged. </p>
<p id="v12"><sup><small>12</small></sup>  Vaata, nad tulevad kaugelt. Ennäe, ühed põhja ja lääne poolt, teised Siinimimaalt. </p>
<p id="v13"><sup><small>13</small></sup>  Hõisake, taevad, ja ilutse, maa, mäed, rõkatage rõõmust, sest Issand trööstib oma rahvast ja halastab oma viletsate peale! </p>
<p id="v14"><sup><small>14</small></sup>  Aga Siion ütleb: „Issand on mu maha jätnud, Jumal on mu unustanud.” </p>
<p id="v15"><sup><small>15</small></sup>  Kas naine unustab oma lapsukese ega halasta oma ihuvilja peale? Ja kui nad ka unustaksid, ei unusta mina sind mitte. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Vaata, ma olen sind märkinud oma peopesadesse, su müürid on alati mu silme ees. </p>
<p id="v17"><sup><small>17</small></sup>  Su ehitajad tulevad tõtates; kes sind lammutasid ja laastasid, need lähevad ära su kallalt. </p>
<p id="v18"><sup><small>18</small></sup>  Tõsta oma silmad üles ja vaata ringi: nad kõik kogunevad, tulevad su juurde. Nii tõesti kui ma elan, ütleb Issand, ehid sa ennast nende kõigiga nagu ehtega ja seod selle endale vööle nagu mõrsja. </p>
<p id="v19"><sup><small>19</small></sup>  Jah, su laastatud ja paljaks tehtud paigad ning su hävitatud maa - tõesti jääd sa nüüd elanikele kitsaks, ja kaugele põgenevad su laastajad. </p>
<p id="v20"><sup><small>20</small></sup>  Veel sinu kuuldes saavad öelda su lastetuseaja lapsed: „Paik on mulle kitsas, tee ruumi, et ma saaksin elada!” </p>
<p id="v21"><sup><small>21</small></sup>  Siis sa mõtled oma südames: Kes on need mulle sünnitanud? Ma olin lasteta ja viljatu, vangi viidud ja ära aetud. Kes on need kasvatanud? Vaata, ma olin üksi järele jäänud. Kus olid siis need? </p>
<p id="v22"><sup><small>22</small></sup>  Nõnda ütleb Issand Jumal: Vaata, ma tõstan oma käe paganate poole ja püstitan oma lipu rahvaste suunas: siis nad toovad su poegi süles ja kannavad su tütreid õlgadel. </p>
<p id="v23"><sup><small>23</small></sup>  Ja sul on lastehoidjaiks kuningad, ammedeks nende emandad; nad kummardavad silmili maha su ette ja lakuvad su jalgadelt põrmu. Siis sa tead, et mina olen Issand, ei jää häbisse need, kes mind ootavad. </p>
<p id="v24"><sup><small>24</small></sup>  Kas sangari käest saab võtta tema saagi või kiskuda vägeva käest tema vange? </p>
<p id="v25"><sup><small>25</small></sup>  Tõesti, nõnda ütleb Issand: Küllap võetakse sangari vangid ja pääseb vägeva saak: mina riidlen sellega, kes riidleb sinuga, ja mina päästan su lapsed. </p>
<p id="v26"><sup><small>26</small></sup>  Ma söödan su rõhujaid nende eneste lihaga ja nad joobuvad omaenese verest otsekui värskest veinist. Siis saab teada kõik liha, et mina, Issand, olen su päästja, Jaakobi Vägev on su lunastaja. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 49:6 <i>Tõeline valgus</i>: <a href="/et/The_Urantia_Book/40#p5_16">Ur 40:5.16</a>.  <i>Tõelise valguse poolt valgustatud</i>: <a href="/et/The_Urantia_Book/52#p1_7">Ur 52:1.7</a>. </li>
  <li id="fn2"><a href="#cite2">↑</a> 49:9 <i>Vabastage vaimulikud vangid</i>: <a href="/et/The_Urantia_Book/120#p2_6">Ur 120:2.6</a>. </li>
  <li id="fn3"><a href="#cite3">↑</a> 49:15 <i>1. osa: Jumal ei unustaks</i>: <a href="/et/The_Urantia_Book/97#p7_9">Ur 97:7.9</a>. </li>
  <li id="fn4"><a href="#cite4">↑</a> 49:15-16 <i>1. osa: kas naine suudab unustada</i>: <a href="/et/The_Urantia_Book/97#p7_7">Ur 97:7.7</a>. </li>
</ol>
</div>
