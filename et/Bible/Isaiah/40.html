<!--
title: Jesaja - Peatükk 40
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/39">Jesaja - Peatükk 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/41">Jesaja - Peatükk 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Trööstige, trööstige minu rahvast, ütleb teie Jumal. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Rääkige Jeruusalemma meele järgi ja kuulutage temale, et ta vaev on lõppenud, et ta süü on lepitatud, et ta on saanud Issanda käest kahekordselt kõigi oma pattude eest. </p>
<p id="v3"><sup><small>3</small></sup>  Hüüdja hääl: „Valmistage kõrbes Issanda teed, tehke lagendikul maantee tasaseks meie Jumalale! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Kõik orud ülendatagu ja kõik mäed ning künkad alandatagu: mis mätlik, saagu tasaseks, ja mis konarlik, siledaks maaks! </p>
<p id="v5"><sup><small>5</small></sup>  Siis ilmub Issanda au ja kõik liha näeb seda üheskoos. Jah, Issanda suu on rääkinud.” </p>
<p id="v6"><sup><small>6</small></sup>  Hääl ütleb: „Kuuluta!„ Ja teine kostab: „Mida ma pean kuulutama?” ”Kõik liha on nagu rohi ja kõik tema hiilgus nagu õieke väljal. </p>
<p id="v7"><sup><small>7</small></sup>  Rohi kuivab ära, õieke närtsib, kui Issanda tuul puhub selle peale. Tõesti, rahvas on nagu Rohi. </p>
<p id="v8"><sup><small>8</small></sup>  Rohi kuivab ära, õieke närtsib, aga meie Jumala sõna püsib igavesti.” </p>
<p id="v9"><sup><small>9</small></sup>  Astu kõrgele mäele, Siioni sõnumiviija, tõsta valjusti häält, Jeruusalemma sõnumiviija, tõsta, ära karda! Ütle Juuda linnadele: „Vaata, teie Jumal!” </p>
<p id="v10"><sup><small>10</small></sup>  Vaata, Issand Jumal tuleb jõuliselt ja tema käsivars valitseb. Vaata, temaga koos on te palk ja tema ees on teie töötasu. </p>
<p id="v11"><sup><small>11</small></sup>  Otsekui karjane hoiab ta oma karja, kogub oma käsivarrega tallekesi ja kannab neid süles, talutab imetajaid lambaid. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Kes on mõõtnud pihuga vee? Või määranud vaksaga taeva? Või kogunud vakaga maa põrmu? Või vaaginud margapuuga mäed ja kaalukaussidega künkad? <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Kes on juhatanud Issanda Vaimu või teda õpetanud tema nõuandjana? </p>
<p id="v14"><sup><small>14</small></sup>  Kellega on ta nõu pidanud, et see annaks temale arusaamise ja õpetaks õiguse rada, õpetaks temale tarkust ja teeks teatavaks mõistuse tee? </p>
<p id="v15"><sup><small>15</small></sup>  Vaata, rahvad on otsekui tilk ämbris ja neid peetakse kübemeks kaalukaussidel. Vaata, ta tõstab saared üles kui tolmukübemed. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Ja Liibanonist ei jätku tulepuudeks ega selle loomadest põletusohvriks. </p>
<p id="v17"><sup><small>17</small></sup>  Kõik rahvad on tema ees nagu eimiski, ta peab neid vähemaks kui olematus ja tühjus. </p>
<p id="v18"><sup><small>18</small></sup>  Kellega te siis võrdlete Jumalat ja missuguse kujutise võiksite temast teha? <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Jumalakuju? Selle valab valaja. Ja kullassepp kuldab selle üle ning sepistab sellele hõbekette. </p>
<p id="v20"><sup><small>20</small></sup>  Kes on vaene selleks andi andma, valib kõdunematu puu, otsib enesele osava meistri, et see valmistaks kõikumatu kuju. </p>
<p id="v21"><sup><small>21</small></sup>  Kas te ei tea? Kas te ei ole kuulnud? Kas teile ei ole algusest peale kuulutatud? Kas te ei ole taibanud maailma alustest, </p>
<p id="v22"><sup><small>22</small></sup>  et see on tema, kes istub maasõõri kohal, mille elanikud on nagu rohutirtsud; kes laotab taevad laiali kui loori ja venitab neid otsekui telki selles elamiseks; <sup id="cite8"><a href="#fn8">[8]</a></sup></p>
<p id="v23"><sup><small>23</small></sup>  kes ei pane aukandjaid mikski ja teeb tühiseks maa kohtumõistjad? </p>
<p id="v24"><sup><small>24</small></sup>  Vaevalt on nad istutatud, vaevalt on nad külvatud, vaevalt on nende tüvi maas juurdunud, kui ta juba puhub nende peale ja nad kuivavad ning tuulekeeris puhub nad ära kui kõrred. </p>
<p id="v25"><sup><small>25</small></sup>  Kellega te siis võrdlete mind ja kelle sarnane ma olen? ütleb see, kes on Püha. </p>
<p id="v26"><sup><small>26</small></sup>  Tõstke oma silmad ja vaadake kõrgusse: kes on loonud need seal? Tema, kes nende väe viib välja täiearvuliselt, kes nimetab neid kõiki nimepidi. Tema suure väe ja võimsa jõu tõttu ei puudu neist ainsatki. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v27"><sup><small>27</small></sup>  Mispärast ütled sina, Jaakob, ja räägid sina, Iisrael: „Minu tee on varjul Issanda eest ja mu õigus läheb mööda mu Jumalast?” </p>
<p id="v28"><sup><small>28</small></sup>  Kas sa ei tea? Kas sa ei ole kuulnud? Igavene Jumal, Issand, on maailma äärte Looja; tema ei väsi ega tüdi, tema mõistus on uurimatu. <sup id="cite12"><a href="#fn12">[12]</a></sup></p>
<p id="v29"><sup><small>29</small></sup>  Tema annab rammetule rammu ja jõuetule jõudu. <sup id="cite13"><a href="#fn13">[13]</a></sup></p>
<p id="v30"><sup><small>30</small></sup>  Poisidki väsivad ja tüdivad, noored mehed komistavad ja kukuvad, </p>
<p id="v31"><sup><small>31</small></sup>  aga kes ootavad Issandat, saavad uut rammu, need tõusevad tiibadega üles nagu kotkad: nad jooksevad ega tüdi, nad käivad ega väsi. <sup id="cite14"><a href="#fn14">[14]</a></sup></p>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 40:1 <i>Lohutada rõhutud</i>: <a href="/et/The_Urantia_Book/140#p9_2">Ur 140:9.2</a>. </li>
  <li id="fn2"><a href="#cite2">↑</a> 40:3-5 <i>Johannese vastus</i>: <a href="/et/The_Urantia_Book/135#p6_6">Ur 135:6.6</a>. </li>
  <li id="fn3"><a href="#cite3">↑</a> 40:11 <i>Toidab karja nagu tõeline karjane</i>: <a href="/et/The_Urantia_Book/190#p5_4">Ur 190:5.4</a>.  <i>1. osa: Sööda karja karjaseks</i>: <a href="/et/The_Urantia_Book/97#p7_8">Ur 97:7.8</a>. </li>
  <li id="fn4"><a href="#cite4">↑</a> 40:12 <i>Hoidke käe õõnsuses</i>: <a href="/et/The_Urantia_Book/7#p1_1">Ur 7:1.1</a>. </li>
  <li id="fn5"><a href="#cite5">↑</a> 40:12a <i>Osa 1: Mõõdab käes olevat vett</i>: <a href="/et/The_Urantia_Book/1#p5_3">Ur 1:5.3</a>. </li>
  <li id="fn6"><a href="#cite6">↑</a> 40:15 <i>Vaata, ta võtab saared üles</i>: <a href="/et/The_Urantia_Book/97#p7_5">Ur 97:7.5</a>. </li>
  <li id="fn7"><a href="#cite7">↑</a> 40:18,22,26,29 <i>Pühakiri loe: Kellega te siis tahate Jumalat võrrelda?</i>: <a href="/et/The_Urantia_Book/126#p4_6">Ur 126:4.6</a>. </li>
  <li id="fn8"><a href="#cite8">↑</a> 40:22 <i>2. osa: Istub maakeral</i>: <a href="/et/The_Urantia_Book/1#p5_3">Ur 1:5.3</a>. </li>
  <li id="fn9"><a href="#cite9">↑</a> 40:26 <i>Tähtede arv ja nimi</i>: <a href="/et/The_Urantia_Book/3#p3_1">Ur 3:3.1</a>.  <i>Tõsta oma silmad üles...</i>: <a href="/et/The_Urantia_Book/1#p5_3">Ur 1:5.3</a>. </li>
  <li id="fn10"><a href="#cite10">↑</a> 40:26,28 <i>Jumal lõi maa</i>: <a href="/et/The_Urantia_Book/131#p2_2">Ur 131:2.2</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>.  <i>Jumal kui maa looja</i>: <a href="/et/The_Urantia_Book/0#p2_9">Ur 0:2.9</a>. </li>
  <li id="fn11"><a href="#cite11">↑</a> 40:26-28 <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>. </li>
  <li id="fn12"><a href="#cite12">↑</a> 40:28 <i>Algne meel</i>: <a href="/et/The_Urantia_Book/2#p1_2">Ur 2:1.2</a>.  <i>Igavene Jumal</i>: <a href="/et/The_Urantia_Book/1#p1_6">Ur 1:1.6</a>.  <i>Jumal lõi taeva ja maa</i>: <a href="/et/The_Urantia_Book/1#p0_1">Ur 1:0.1</a>. </li>
  <li id="fn13"><a href="#cite13">↑</a> 40:29 <i>Ta annab jõudu nõrkusele</i>: <a href="/et/The_Urantia_Book/148#p5_5">Ur 148:5.5</a>.  <i>2. osa: Ta annab võimu minestada</i>: <a href="/et/The_Urantia_Book/97#p7_8">Ur 97:7.8</a>. </li>
  <li id="fn14"><a href="#cite14">↑</a> 40:31 <i>Oota Jumalat, uuenda jõudu</i>: <a href="/et/The_Urantia_Book/131#p2_6">Ur 131:2.6</a>.  <i>3. osa: Kes ootavad isandat</i>: <a href="/et/The_Urantia_Book/97#p7_8">Ur 97:7.8</a>. </li>
</ol>
</div>
