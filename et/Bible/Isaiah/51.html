<!--
title: Jesaja - Peatükk 51
description: 
published: true
date: 2023-11-8T20:21:2Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/50">
          <span class="mdi mdi-arrow-left-drop-circle"></span><span class="pl-2">Jesaja - Peatükk 50</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/52">
          <span class="pr-2">Jesaja - Peatükk 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge mind, õigluse nõudjad, Issanda otsijad! Vaadake kaljut, mille küljest te olete raiutud, ja kaevuauku, kust olete välja kaevatud. </p>
<p id="v2"><sup><small>2</small></sup>  Vaadake Aabrahami, oma isa, ja Saarat, kes teid sünnitas. Kui ta alles üksi oli, kutsusin ma tema ja ma õnnistasin teda ning tegin ta paljuks. </p>
<p id="v3"><sup><small>3</small></sup>  Sest Issand trööstib Siionit, trööstib kõiki selle varemeid; ta teeb selle kõrbe otsekui Eedeniks ja lagendikud Issanda rohuaia sarnaseks. Seal on lusti ja rõõmu, tänulaulu ja pillihäält. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Pane mind tähele, mu rahvas, mu hõimud, kuulake mind! Sest minult lähtub Seadus ja mu õigus rahvaile valguseks. </p>
<p id="v5"><sup><small>5</small></sup>  Äkitselt ligineb mu õiglus, ilmub mu pääste ja mu käsivarred mõistavad rahvaile kohut: mind ootavad saared ja loodavad mu käsivarre peale. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Tõstke oma silmad taeva poole ja vaadake alla maa peale; sest taevad haihtuvad kui suits ja maa kulub nagu kuub, selle elanikud surevad otsekui sääsed. Aga minu pääste jääb igavesti ja minu õiglus ei lõpe. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Kuulge mind, õigusetundjad, rahvas, kelle südames on mu Seadus! Ärge kartke inimeste laimu ja ärge ehmuge nende sõimust! </p>
<p id="v8"><sup><small>8</small></sup>  Sest neid sööb riidekoi nagu riiet, neid sööb villakoi nagu villa. Aga minu õiglus jääb igavesti ja mu pääste põlvest põlve. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ärka, ärka, ehi ennast jõuga, Issanda käsivars! Ärka nagu muistseil päevil, endiste põlvede ajal! Eks olnud sina see, kes purustas Rahabi, kes torkas läbi merelohe? </p>
<p id="v10"><sup><small>10</small></sup>  Eks olnud sina see, kes kuivatas mere, suure sügavuse veed, kes tegi teeks meresügavikud, lunastatuile läbitavaks? </p>
<p id="v11"><sup><small>11</small></sup>  Ja Issanda lunastatud pöörduvad tagasi ning tulevad Siionisse hõisates. Nende pea kohal on igavene rõõm, rõõm ja ilutsemine valdavad neid, aga kurbus ja ohkamine põgenevad ära. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Mina, mina olen see, kes teid trööstib! Kes oled sina, et sa kardad surelikke inimesi, inimlapsi, kes on nagu rohi, </p>
<p id="v13"><sup><small>13</small></sup>  ja unustad Issanda, kes sind on teinud, kes on laotanud taeva ja rajanud maa, ja värised alati, iga päev, rõhuja viha ees, kui ta valmistub hävitama? Aga kus on nüüd rõhuja viha? </p>
<p id="v14"><sup><small>14</small></sup>  Varsti vabastatakse aheldatu: ta ei sure vangiauku, tema leib ei lõpe. </p>
<p id="v15"><sup><small>15</small></sup>  Sest mina olen Issand, su Jumal, kes liigutab merd ja paneb lained kohisema, kelle nimi on vägede Issand. </p>
<p id="v16"><sup><small>16</small></sup>  Ja ma panin oma sõnad sulle suhu, ma peitsin sind oma käe varju alla, et võlvida taevas ja rajada maa, ja et öelda Siionile: „Sina oled mu rahvas.” <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Ärka, ärka, tõuse üles, Jeruusalemm, kes oled joonud Issanda käest tema viha karika, oled joonud tilgatuks uimastuse peekri! </p>
<p id="v18"><sup><small>18</small></sup>  Ei olnud tal talutajat ühestki oma sünnitatud lapsest, ega haaranud tal käest kinni mitte ükski tema kasvatatud laps. </p>
<p id="v19"><sup><small>19</small></sup>  Need kaks paari said sulle osaks - kes tunneb sulle kaasa? - rüüstamine ja hävitus, nälg ja mõõk - kes olen mina, et sind trööstiksin? </p>
<p id="v20"><sup><small>20</small></sup>  Igal tänavanurgal lamasid su lapsed oimetult, otsekui metskitsed püügivõrgus, löödud Issanda vihast, su Jumala sõitlusest. </p>
<p id="v21"><sup><small>21</small></sup>  Seepärast kuule ometi seda, sa vilets, kes oled joobnud, aga mitte veinist: </p>
<p id="v22"><sup><small>22</small></sup>  nõnda ütleb su Issand, Issand, su Jumal, kes riidleb oma rahva eest: Vaata, ma võtan su käest uimastuse karika, oma viha peekri - seda ei ole sul enam vaja juua. </p>
<p id="v23"><sup><small>23</small></sup>  Ja ma annan selle kätte su piinajaile, kes ütlesid sulle: „Kummarda, et saaksime sinust üle käia!” Sa andsidki oma selja maaks ja käijatele tänavaks. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/50">
          <span class="mdi mdi-arrow-left-drop-circle"></span><span class="pl-2">Jesaja - Peatükk 50</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/52">
          <span class="pr-2">Jesaja - Peatükk 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 51:3 <i>Jumala aiad</i>: <a href="/et/The_Urantia_Book/43#p6_1">Ur 43:6.1</a>. </li>
  <li id="fn2"><a href="#cite2">↑</a> 51:5 <i>Relvad ümbritsevad inimesi</i>: <a href="/et/The_Urantia_Book/150#p5_2">Ur 150:5.2</a>. </li>
  <li id="fn3"><a href="#cite3">↑</a> 51:6 <i>1. osa: taevas võib kaduda</i>: <a href="/et/The_Urantia_Book/97#p7_6">Ur 97:7.6</a>. </li>
  <li id="fn4"><a href="#cite4">↑</a> 51:8 <i>2. osa: Pääste põlvkondadeni</i>: <a href="/et/The_Urantia_Book/97#p7_6">Ur 97:7.6</a>. </li>
  <li id="fn5"><a href="#cite5">↑</a> 51:11 <i>Igavene rõõm</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn6"><a href="#cite6">↑</a> 51:16 <i>2. osa: katta varjuga</i>: <a href="/et/The_Urantia_Book/97#p7_7">Ur 97:7.7</a>. </li>
</ol>
</div>
