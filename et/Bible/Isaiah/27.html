<!--
title: Jesaja - Peatükk 27
description: 
published: true
date: 2023-11-8T20:21:2Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/26">
          <span class="mdi mdi-arrow-left-drop-circle"></span><span class="pl-2">Jesaja - Peatükk 26</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/28">
          <span class="pr-2">Jesaja - Peatükk 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sel päeval nuhtleb Issand oma terava, suure ja tugeva mõõgaga Leviatanit, põgenevat madu, ja Leviatanit, keerdunud madu, ja tapab meres oleva lohe. </p>
<p id="v2"><sup><small>2</small></sup>  Selsamal päeval öeldakse: „Tore viinamägi, laulge sellest vastastikku!” </p>
<p id="v3"><sup><small>3</small></sup>  Mina, Issand, olen selle valvur, ma kastan seda igal hetkel, ma valvan öösel ja päeval, et sellele kahju ei tehtaks. </p>
<p id="v4"><sup><small>4</small></sup>  Viha mul enam ei ole. Ent oleks mul tarvis võidelda kibuvitste ja ohakatega, ma astuksin neile vastu, süütaksin kõik põlema. </p>
<p id="v5"><sup><small>5</small></sup>  Või olgu siis, et haaratakse kinni minu kaitsest, tehakse minuga rahu - jah, minuga tehakse rahu. </p>
<p id="v6"><sup><small>6</small></sup>  Tulevasil päevil juurdub Jaakob, Iisrael õitseb ning haljendab ja maailm on täis vilja. </p>
<p id="v7"><sup><small>7</small></sup>  Ons ta teda löönud, nõnda nagu ta lõi tema lööjat, või teda tapnud, nõnda nagu tapeti tema tapjad? </p>
<p id="v8"><sup><small>8</small></sup>  Mõõt mõõdu vastu! Ta lahendas temaga asja teda maapakku saates: ta pühkis ta ära oma tugeva rajuiiliga idatuule päeval. </p>
<p id="v9"><sup><small>9</small></sup>  Seepärast lepitatakse Jaakobi süü nõnda, ja niisugune olgu tema patukustutuse täielik vili: ta peab tegema kõik altarikivid pihustatud lubjakivide sarnaseks; ei tohi tõusta viljakustulpi ega suitsutussambaid. </p>
<p id="v10"><sup><small>10</small></sup>  Jah, kindel linn jääb üksi, tühjaks ja mahajäetud karjamaaks, kõrbe sarnaseks. Seal käib vasikas karjas, lebab seal ja näsib paljaks selle raod. </p>
<p id="v11"><sup><small>11</small></sup>  Kui selle oksad on kuivanud, siis murtakse need; naised tulevad, teevad nendega tuld. Sest see ei ole mõistlik rahvas: seepärast ta Looja ei halasta tema peale ja ta kujundaja ei anna temale armu. </p>
<p id="v12"><sup><small>12</small></sup>  Ja sel päeval sünnib, et Issand rabab viljapäid Frati jõest Egiptuseojani, ja teid, Iisraeli lapsed, korjatakse ükshaaval kokku. </p>
<p id="v13"><sup><small>13</small></sup>  Sel päeval puhutakse suurt sarve ja niihästi need, kes olid kadunud Assurimaale, kui ka need, kes olid pillutatud Egiptusemaale, tulevad ja kummardavad Issandat Jeruusalemmas pühal mäel. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/26">
          <span class="mdi mdi-arrow-left-drop-circle"></span><span class="pl-2">Jesaja - Peatükk 26</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/28">
          <span class="pr-2">Jesaja - Peatükk 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
