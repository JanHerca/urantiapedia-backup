<!--
title: Jesaja - Peatükk 48
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/47">Jesaja - Peatükk 47</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/49">Jesaja - Peatükk 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge seda, Jaakobi sugu, keda nimetatakse Iisraeli nimega, kes olete võrsunud Juuda seemnest, kes vannute Issanda nime juures ja kuulutate Iisraeli Jumalat - ometi mitte tões ja õiguses, </p>
<p id="v2"><sup><small>2</small></sup>  ehk küll nad nimetavad endid püha linna järgi ja toetuvad Iisraeli Jumalale, kelle nimi on vägede Issand -, </p>
<p id="v3"><sup><small>3</small></sup>  endisi asju olen ma teatanud ammu, need on lähtunud minu suust ja mina olen neid kuulutanud. Äkitselt tegin ma need teoks ja need sündisid. </p>
<p id="v4"><sup><small>4</small></sup>  Ma teadsin, et sa oled kangekaelne, et su kuklakõõlus on raudne ja otsaesine vaskne. </p>
<p id="v5"><sup><small>5</small></sup>  Seepärast ma teatasin sulle ammu, kuulutasin sulle, enne kui see sündis, et sa ei ütleks: „Seda tegi mu ebajumal, mu nikerdatud ja valatud kuju käskis nõnda.” </p>
<p id="v6"><sup><small>6</small></sup>  Sa oled kuulnud, nüüd vaata seda kõike! Ja teie, kas te ei tahaks seda tunnustada? Nüüdsest peale ma kuulutan sulle uusi asju ja saladusi, mida sa ei tea. </p>
<p id="v7"><sup><small>7</small></sup>  Need on loodud äsja, ja mitte ammu, ja enne tänast päeva ei ole sa neist kuulnud, et sa ei saaks öelda: „Vaata, ma teadsin seda!” </p>
<p id="v8"><sup><small>8</small></sup>  Ei ole sa kuulnud ega teadnud, ka ei ole su kõrv varem selleks lahti olnud; sest ma tean, et sa tõepoolest oled truuduseta ja et juba emaihust alates hüütakse sind üleastujaks. </p>
<p id="v9"><sup><small>9</small></sup>  Oma nime pärast olen ma pikameelne ja oma kuulsuse pärast hoian ma ennast tagasi, et sind mitte hävitada. </p>
<p id="v10"><sup><small>10</small></sup>  Vaata, ma olen sind sulatanud, ometi mitte kui hõbedat: ma olen sind proovinud viletsuse ahjus. </p>
<p id="v11"><sup><small>11</small></sup>  Iseenese pärast, iseenese pärast teen ma seda, sest muidu ju teotataks mind. Oma au ma teistele ei anna! </p>
<p id="v12"><sup><small>12</small></sup>  Kuule mind, Jaakob, ja Iisrael, mu kutsutu! See olen mina! Mina olen esimene, mina olen ka viimne. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Minu käsi on rajanud maale aluse ja mu parem käsi on laotanud taeva; kui ma neid hüüan, siis nad astuvad üheskoos ette. </p>
<p id="v14"><sup><small>14</small></sup>  Kogunege kõik ja kuulge! Kes neist on seda kuulutanud? See, keda Issand armastab, näitab oma tahet Paabelis ja oma käsivart kaldealaste seas. </p>
<p id="v15"><sup><small>15</small></sup>  Mina, mina olen rääkinud, mina olen ta kutsunud, olen tema toonud ja tema teekond läheb korda. </p>
<p id="v16"><sup><small>16</small></sup>  Tulge mu juurde, kuulge seda! Mina ei ole algusest peale rääkinud salajas, juba kui see sündis, olin ma seal. Ja nüüd on Issand Jumal läkitanud minu ja oma Vaimu. </p>
<p id="v17"><sup><small>17</small></sup>  Nõnda ütleb Issand, su lunastaja, Iisraeli Püha: Mina olen Issand, su Jumal, kes sulle õpetab, mis on kasulik, kes sind juhatab teele, mida sa pead käima. </p>
<p id="v18"><sup><small>18</small></sup>  Kui sa ometi oleksid tähele pannud mu käske! Siis oleks su rahu olnud kui jõgi ja su õigus oleks olnud otsekui mere lained. </p>
<p id="v19"><sup><small>19</small></sup>  Su sugu oleks olnud nagu liiva ja su ihuvilja selle sõmerate sarnaselt: ei oleks hävitatud ega kaotatud tema nime mu palge eest. </p>
<p id="v20"><sup><small>20</small></sup>  Minge välja Paabelist, põgenege Kaldeast, rõõmuhüüdega andke teada, kuulutage seda, levitage maailma ääreni, öelge: „Issand on lunastanud oma sulase Jaakobi. </p>
<p id="v21"><sup><small>21</small></sup>  Nad ei saanud tunda janu, kui ta viis neid läbi kõrbete: ta laskis neile kaljust vett voolata, ta lõhestas kalju ja vesi vulises.” </p>
<p id="v22"><sup><small>22</small></sup>  Õelatel ei ole rahu, ütleb Issand. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/47">Jesaja - Peatükk 47</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/49">Jesaja - Peatükk 49</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 48:12 <i>Mina olen esimene ja viimane</i>: <a href="/et/The_Urantia_Book/97#p7_6">Ur 97:7.6</a>.  <i>Ta on algus ja lõpp</i>: <a href="/et/The_Urantia_Book/2#p1_2">Ur 2:1.2</a>.  <i>Ta on algus ja lõpp</i>: <a href="/et/The_Urantia_Book/2#p1_5">Ur 2:1.5</a>.  <i>Esimene, viimane ja ainus Jumal</i>: <a href="/et/The_Urantia_Book/10#p7_1">Ur 10:7.1</a>.  <i>Mina olen esimene ja viimane</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn2"><a href="#cite2">↑</a> 48:22 <i>Õelatele ei ole rahu</i>: <a href="/et/The_Urantia_Book/131#p2_10">Ur 131:2.10</a>. </li>
</ol>
</div>
