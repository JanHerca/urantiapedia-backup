<!--
title: Jesaja - Peatükk 13
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/12">Jesaja - Peatükk 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/14">Jesaja - Peatükk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ennustus Paabeli kohta, Jesaja, Aamotsi poja poolt nähtud: </p>
<p id="v2"><sup><small>2</small></sup>  Tõstke lipp lagedale mäele, hüüdke neile valjusti, viibake käega, et nad läheksid sisse suurte isandate väravaist! </p>
<p id="v3"><sup><small>3</small></sup>  Ma olen andnud käsu oma pühitsetuile, olen juba oma vihale appi kutsunud sangarid, kes võivad suurustada minu suurusest. </p>
<p id="v4"><sup><small>4</small></sup>  Kuule! Mägedes on mürin, rahvahulkade kõmin. Kuule! Kuningriikide, kogunenud paganate lärm. Vägede Issand vaatab üle sõjaväge. </p>
<p id="v5"><sup><small>5</small></sup>  Nad tulevad kaugelt maalt, taevarannalt, Issand ja tema sajatuse relvad, hävitama kogu maad. </p>
<p id="v6"><sup><small>6</small></sup>  Ulguge, sest Issanda päev on ligidal, see tuleb kui hävitus Kõigeväeliselt! </p>
<p id="v7"><sup><small>7</small></sup>  Seepärast lõtvuvad kõik käed ja kõik inimsüdamed löövad araks. </p>
<p id="v8"><sup><small>8</small></sup>  Nad kohkuvad. Vaevused ja valud haaravad neid, nad vaevlevad otsekui sünnitaja. Üks vaatab teisele jahmunult otsa, nende palged on tulipunased. </p>
<p id="v9"><sup><small>9</small></sup>  Vaata, Issanda päev tuleb hirmsana, raevu ja tulise vihaga, et tühjendada maa ja hävitada sealt patused. </p>
<p id="v10"><sup><small>10</small></sup>  Sest taevatähed, nende hulgas Vardatähed, ei kiirga enam valgust, päike on tõustes pime ja kuu ei anna oma valget. </p>
<p id="v11"><sup><small>11</small></sup>  Mina tasun ilmamaale ta kurjuse ja õelatele nende süü, mina lõpetan ülbete kõrkuse ja alandan võimutsejate upsakuse. </p>
<p id="v12"><sup><small>12</small></sup>  Mina teen inimesed kallimaks puhtast kullast, inimlapse kallimaks Oofiri kullast. </p>
<p id="v13"><sup><small>13</small></sup>  Seepärast ma panen taevad vankuma ja maa vappub paigast vägede Issanda raevus tema tulise viha päeval. </p>
<p id="v14"><sup><small>14</small></sup>  Ja otsekui peletatud gasell või kari, keda keegi ei aja kokku, pöördub igaüks oma rahva juurde ja põgeneb igaüks oma maale. </p>
<p id="v15"><sup><small>15</small></sup>  Kõik, keda leitakse, torgatakse läbi, ja iga põgenik langeb mõõga ees. </p>
<p id="v16"><sup><small>16</small></sup>  Nende lapsed rebitakse tükkideks nende eneste nähes, nende kojad rüüstatakse, nende naised teotatakse. </p>
<p id="v17"><sup><small>17</small></sup>  Vaata, ma kihutan nende vastu meedlased, kes ei hooli hõbedast ega himusta kulda. </p>
<p id="v18"><sup><small>18</small></sup>  Nende ammud purustavad poisse, neil ei ole halastust ihuvilja vastu, laste pärast nende silm ei kurvasta. </p>
<p id="v19"><sup><small>19</small></sup>  Ja Paabel, kuningriikide ehe, kaldealaste kõrk toredus, saab Soodoma ja Gomorra sarnaseks, mis Jumal segi paiskas. </p>
<p id="v20"><sup><small>20</small></sup>  Seda ei asustata enam iialgi ega elata seal põlvest põlve; ei löö sinna araablane telki üles ega puhka seal karjased karja. </p>
<p id="v21"><sup><small>21</small></sup>  Vaid seal lebavad kurjad vaimud ja nende kojad on täis öökulle; seal asuvad jaanalinnud ja karglevad sikujalgsed paharetid. </p>
<p id="v22"><sup><small>22</small></sup>  Ta tornides uluvad kurjad vaimud ja lusthooneis ðaakalid. Tema aeg on liginemas ja tema päevi ei pikendata. </p>
