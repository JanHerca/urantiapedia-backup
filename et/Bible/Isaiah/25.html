<!--
title: Jesaja - Peatükk 25
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/24">Jesaja - Peatükk 24</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/26">Jesaja - Peatükk 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Issand, sina oled mu Jumal, ma tahan sind ülistada, su nime kiita, sest sa oled teinud imet, su otsused muistsest ajast on õiged ja kindlad. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sest sa tegid linna kivivaremeks ja kindlustatud linna rusuhunnikuks. Võõraste kants ei ole enam linn, seda ei ehitata iialgi üles. </p>
<p id="v3"><sup><small>3</small></sup>  Seepärast austab sind vägev rahvas, aga julmade paganate linnad kardavad sind. </p>
<p id="v4"><sup><small>4</small></sup>  Sest sa oled kindluseks viletsale ja pelgupaigaks vaesele ta kitsikuses, ulualuseks raju eest, varjuks palavuse eest; on ju julmade viha otsekui raju, mis raputab müüri, <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  otsekui lõõsk põuaajal. Sina vaigistad võõraste möllu, otsekui palavus pilve varjus vaikib julmade võidulaul. </p>
<p id="v6"><sup><small>6</small></sup>  Ja vägede Issand valmistab sellel mäel kõigile rahvaile võõruspeo rammusate roogadega, võõruspeo laagerdatud veiniga, üdirammusate roogadega, pärmi pealt selitatud veiniga. </p>
<p id="v7"><sup><small>7</small></sup>  Ta hävitab sel mäel loori, mis looritab kõiki rahvaid, ja katte, mis katab kõiki paganaid. </p>
<p id="v8"><sup><small>8</small></sup>  Ta neelab surma ära igaveseks ajaks. Ja Issand Jumal pühib pisarad kõigilt palgeilt ning kõrvaldab oma rahva teotuse kogu maalt. Jah, Issand on rääkinud! </p>
<p id="v9"><sup><small>9</small></sup>  Ja sel päeval öeldakse: „Vaata, see on meie Jumal, keda me ootasime, et ta meid päästaks. See on Issand, keda me ootasime, hõisakem ja tundkem rõõmu tema päästest, </p>
<p id="v10"><sup><small>10</small></sup>  sest Issanda käsi viibib sellel mäel.” Aga Moab tallatakse maha ta omas paigas, otsekui tallataks õlekubu virtsalompi. </p>
<p id="v11"><sup><small>11</small></sup>  Ja kui ta selle sees sirutab oma käsi otsekui ujuja ujudes, alandatakse ta suurelisus ikkagi, hoolimata ta käte kunstist. </p>
<p id="v12"><sup><small>12</small></sup>  Jah, kindel linn, ta laseb langeda su kaitsvad müürid, alandab, paiskab maha põrmu. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/24">Jesaja - Peatükk 24</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/26">Jesaja - Peatükk 26</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 25:1 <i>Jumal on muutumatu</i>: <a href="/et/The_Urantia_Book/2#p2_1">Ur 2:2.1</a>. </li>
  <li id="fn2"><a href="#cite2">↑</a> 25:4 <i>Ta on vaeste lootus</i>: <a href="/et/The_Urantia_Book/148#p5_5">Ur 148:5.5</a>. </li>
</ol>
</div>
