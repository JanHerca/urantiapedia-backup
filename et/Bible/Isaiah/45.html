<!--
title: Jesaja - Peatükk 45
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/44">Jesaja - Peatükk 44</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/46">Jesaja - Peatükk 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nõnda ütleb Issand oma võitule Kooresele, kelle paremast käest ma olen kinni haaranud, et alistada tema ees rahvaid ja päästa lahti kuningate vöösid, et avada tema ees uksi, et väravad ei jääks suletuks: </p>
<p id="v2"><sup><small>2</small></sup>  Mina käin su ees ja teen kingud tasaseks; ma purustan vaskuksed ja raiun katki raudriivid. </p>
<p id="v3"><sup><small>3</small></sup>  Ma annan sulle pimeduse varjust varandusi ja peidupaikadest aardeid, selleks et sa teaksid, et see olen mina, Issand, Iisraeli Jumal, kes sind on kutsunud nimepidi. </p>
<p id="v4"><sup><small>4</small></sup>  Oma sulase Jaakobi ja oma valitu Iisraeli pärast ma kutsusin sind nimepidi ja andsin sulle aunime, ehkki sa mind ei tundnud. </p>
<p id="v5"><sup><small>5</small></sup>  Mina olen Issand ja kedagi teist ei ole, ei ole ühtegi jumalat peale minu; mina vöötasin sind, ehkki sa mind ei tundnud, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  et teataks päikesetõusu ja -loojaku pool, et ei ole ühtegi peale minu; mina olen Issand ja kedagi teist ei ole. </p>
<p id="v7"><sup><small>7</small></sup>  Mina valmistan valguse ja loon pimeduse, mina annan õnne ja toon õnnetuse, mina, Issand, teen seda kõike. </p>
<p id="v8"><sup><small>8</small></sup>  Kastke, taevad, ülalt ja pilved, pange voolama õiglus! Avanegu maa, et idaneks õnnistus ja ühtlasi võrsuks õiglus! Mina, Issand, olen selle loonud. </p>
<p id="v9"><sup><small>9</small></sup>  Häda sellele, kes riidleb oma valmistajaga - kild teiste savikildude seas. Kas ütleb savi oma vormijale: „Mis sa teed?„ ja su töö: ”Tal ei ole käsi!”? </p>
<p id="v10"><sup><small>10</small></sup>  Häda sellele, kes ütleb isale: „Miks sa sigitad?„ või naisele: ”Miks oled sünnitusvaludes?”! </p>
<p id="v11"><sup><small>11</small></sup>  Nõnda ütleb Issand, Iisraeli Püha ja tema Looja: Kas te küsitlete mind mu laste kohta ja annate mulle käsu mu kätetöö jaoks? </p>
<p id="v12"><sup><small>12</small></sup>  Mina tegin maa ja lõin inimesed selle peale; minu käed võlvisid taeva ja ma käsutasin kõiki tema vägesid. <sup id="cite1"><a href="#fn1">[1]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ma äratasin tema õiguse läbi ja ma teen kõik ta teed tasaseks; tema ehitab mu linna ja vabastab mu vangid hinnata ja meeleheata, ütleb vägede Issand. </p>
<p id="v14"><sup><small>14</small></sup>  Nõnda ütleb Issand: Egiptuse töövaev ja Etioopia kaubitsemine ja seebalased, pikakasvulised mehed, tulevad su juurde ja saavad su omaks; nad käivad su järel; tulevad ahelais ja kummardavad sind, palvetavad su poole: „Ainult sinu juures on Jumal ja teist ei ole, ei ole ühtegi muud Jumalat!” </p>
<p id="v15"><sup><small>15</small></sup>  Tõesti, sina oled ennast varjav Jumal, Iisraeli Jumal, Päästja! </p>
<p id="v16"><sup><small>16</small></sup>  Häbenevad ja piinlikkust tunnevad kõik üheskoos, häbiga lähevad ebajumalate sepad. </p>
<p id="v17"><sup><small>17</small></sup>  Aga Issand päästab Iisraeli igavese päästega: teil ei ole vaja häbeneda ega tunda piinlikkust, iialgi mitte. </p>
<p id="v18"><sup><small>18</small></sup>  Sest nõnda ütleb Issand, taevaste Looja, tema, kes on Jumal, maa vormija ning valmistaja; tema, selle rajaja, ei ole loonud seda tühjaks, vaid on valmistanud selle, et seal elataks: Mina olen Issand ja kedagi teist ei ole. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Ei ole ma rääkinud salajas, maa pimedas paigas, ega ole ma öelnud Jaakobi soole: Otsige mind ilmaaegu. Mina, Issand, kõnelen õigust, kuulutan, mis on tõsi. </p>
<p id="v20"><sup><small>20</small></sup>  Kogunege ja tulge, liginege üheskoos, rahvaste pääsenud! Ei ole arusaamist neil, kes kannavad puukujusid ja palvetavad jumala poole, kes ei suuda päästa. </p>
<p id="v21"><sup><small>21</small></sup>  Kuulutage ja tooge esile, pidagu nad isekeskis nõu: kes on seda kuulutanud muistsest peale, teatavaks teinud ammusest ajast? Kas mitte mina, Issand? Ei ole ju muud jumalat peale minu, kes oleks õiglane Jumal ja Päästja, mitte ühtegi peale minu. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  Pöörduge minu poole ja laske endid päästa, kõik maailma ääred, sest mina olen Jumal ja kedagi teist ei ole! </p>
<p id="v23"><sup><small>23</small></sup>  Ma olen iseeneses vandunud, mu suust on välja tulnud tõde, tagasivõetamatu sõna: Minu ees peab nõtkuma iga põlv, kõik keeled peavad andma mulle vande. </p>
<p id="v24"><sup><small>24</small></sup>  Üksnes Issandas - nõnda öeldakse minu kohta - on õigus ja jõud, tema juurde tulevad häbenedes kõik, kes on olnud tema peale vihased. <sup id="cite9"><a href="#fn9">[9]</a></sup></p>
<p id="v25"><sup><small>25</small></sup>  Issandas saab õigeks ja auliseks kogu Iisraeli sugu. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 45:12,18 <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Michaeli looming</i>: <a href="/et/The_Urantia_Book/57#p3_8">Ur 57:3.8</a>.  <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>Jumal lõi taeva ja maa</i>: <a href="/et/The_Urantia_Book/92#p6_6">Ur 92:6.6</a>.  <i>Looja pojad loovad</i>: <a href="/et/The_Urantia_Book/21#p2_1">Ur 21:2.1</a>.  <i>Taeva ja maa looja</i>: <a href="/et/The_Urantia_Book/128#p1_10">Ur 128:1.10</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Jumal lõi taeva ja maa</i>: <a href="/et/The_Urantia_Book/1#p0_1">Ur 1:0.1</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Looja pojad</i>: <a href="/et/The_Urantia_Book/21#p0_1">Ur 21:0.1</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>.  <i>Jumal lõi taeva ja maa</i>: <a href="/et/The_Urantia_Book/131#p2_2">Ur 131:2.2</a>.  <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>. </li>
  <li id="fn2"><a href="#cite2">↑</a> 45:5-6,21 <i>Üks Jumal</i>: <a href="/et/The_Urantia_Book/92#p6_6">Ur 92:6.6</a>.  <i>Issand, meie Jumal, on üks Jumal</i>: <a href="/et/The_Urantia_Book/10#p7_1">Ur 10:7.1</a>.  <i>Jumal on üks</i>: <a href="/et/The_Urantia_Book/56#p4_4">Ur 56:4.4</a>.  <i>Ei ole Jumalat sinu kõrval</i>: <a href="/et/The_Urantia_Book/1#p0_1">Ur 1:0.1</a>.  <i>Issand on üks Jumal</i>: <a href="/et/The_Urantia_Book/96#p5_5">Ur 96:5.5</a>.  <i>Üks Jumal</i>: <a href="/et/The_Urantia_Book/131#p10_2">Ur 131:10.2</a>.  <i>Üks Jumal</i>: <a href="/et/The_Urantia_Book/45#p4_8">Ur 45:4.8</a>.  <i>Üks Jumal</i>: <a href="/et/The_Urantia_Book/92#p5_8">Ur 92:5.8</a>. </li>
  <li id="fn3"><a href="#cite3">↑</a> 45:5-6.21 <i>Issand Jumal on üks</i>: <a href="/et/The_Urantia_Book/1#p7_6">Ur 1:7.6</a>. </li>
  <li id="fn4"><a href="#cite4">↑</a> 45:12 <i>Inimkonna loomine</i>: <a href="/et/The_Urantia_Book/74#p0_1">Ur 74:0.1</a>.  <i>1. osa: Ma tegin maa, mees</i>: <a href="/et/The_Urantia_Book/97#p7_6">Ur 97:7.6</a>. </li>
  <li id="fn5"><a href="#cite5">↑</a> 45:12-18 <i>Jumal kui taeva ja maa looja</i>: <a href="/et/The_Urantia_Book/0#p2_9">Ur 0:2.9</a>. </li>
  <li id="fn6"><a href="#cite6">↑</a> 45:18 <i>2. osa: loodud mitte asjata</i>: <a href="/et/The_Urantia_Book/97#p7_6">Ur 97:7.6</a>.  <i>Loonud maa, et see oleks asustatud</i>: <a href="/et/The_Urantia_Book/1#p0_2">Ur 1:0.2</a>.  <i>Looja räägib</i>: <a href="/et/The_Urantia_Book/131#p2_9">Ur 131:2.9</a>. </li>
  <li id="fn7"><a href="#cite7">↑</a> 45:21 <i>Ei ole jumalat minu kõrval, õiglane jumal</i>: <a href="/et/The_Urantia_Book/97#p7_6">Ur 97:7.6</a>.  <i>Üks Jumal, mitte kedagi tema kõrval</i>: <a href="/et/The_Urantia_Book/131#p2_2">Ur 131:2.2</a>. </li>
  <li id="fn8"><a href="#cite8">↑</a> 45:21-22 <i>Teist päästjat pole</i>: <a href="/et/The_Urantia_Book/131#p2_9">Ur 131:2.9</a>. </li>
  <li id="fn9"><a href="#cite9">↑</a> 45:24 <i>Issandas on mul õigus</i>: <a href="/et/The_Urantia_Book/150#p5_2">Ur 150:5.2</a>. </li>
</ol>
</div>
