<!--
title: Jesaja - Peatükk 46
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/45">Jesaja - Peatükk 45</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/47">Jesaja - Peatükk 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Põlvili langeb Beel, küüru tõmbub Nebo, nende kujud pannakse veo- ja kariloomade selga; need, mida te kandsite, tõstetakse koormaks väsinud loomadele. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Nad tõmbuvad küüru, langevad üheskoos põlvili, nad ei suuda päästa koormat, vaid lähevad ise vangi. </p>
<p id="v3"><sup><small>3</small></sup>  Kuulge mind, Jaakobi sugu, ja kogu Iisraeli soo jääk, keda mul on tulnud kanda emaihust peale, sülle võtta emaüsast alates. </p>
<p id="v4"><sup><small>4</small></sup>  Teie vana eani ma olen seesama ja teie hallide juusteni ma kannan teid; mina olen teinud ja mina tõstan üles, mina kannan ja päästan. </p>
<p id="v5"><sup><small>5</small></sup>  Kellega te mind võrdlete ja samastate, või keda te seate mu kõrvale, et oleksime sarnased? </p>
<p id="v6"><sup><small>6</small></sup>  Need, kes puistavad kukrust kulda ja vaevad vaega hõbedat, palkavad kullassepa ja see valmistab jumala, mille ette nad põlvitavad ja mida nad kummardavad. </p>
<p id="v7"><sup><small>7</small></sup>  Nad tõstavad selle õlale, kannavad ja asetavad paigale, ja see seisab ega liigu oma kohalt. Kui siis keegi seda appi hüüab, ei vasta see ega päästa teda ta ahastusest. </p>
<p id="v8"><sup><small>8</small></sup>  Pidage seda meeles ja jääge kindlaks, võtke südamesse, te üleastujad! </p>
<p id="v9"><sup><small>9</small></sup>  Tuletage meelde endisi asju muistsest ajast, sest mina olen Jumal ja kedagi teist ei ole, mina olen Jumal ja ükski ei ole minu sarnane; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  kes algusest alates kuulutab lõppu ja aegsasti ette, mida veel ei ole tehtud; kes ütleb: Minu nõu läheb korda ja ma teen kõik, mis ma tahan; <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  kes kutsub ida poolt röövlinnu, kaugelt maalt mehe, kes teostab mu nõu. Mida ma olen rääkinud, seda ma lasen ka sündida, nagu ma olen kavatsenud, nõnda ma teen. </p>
<p id="v12"><sup><small>12</small></sup>  Kuulge mind, te arad, kes te olete kaugel õigusest! </p>
<p id="v13"><sup><small>13</small></sup>  Ma toon ligidale oma õiguse, see ei ole kaugel, ja mu pääste ei viibi; ma annan Siionile pääste, Iisraelile oma toreduse. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/45">Jesaja - Peatükk 45</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/47">Jesaja - Peatükk 47</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 46:1 <i>Konkureerivad „jumalad“ Bel, Nabu</i>: <a href="/et/The_Urantia_Book/95#p1_3">Ur 95:1.3</a>. </li>
  <li id="fn2"><a href="#cite2">↑</a> 46:9-10 <i>Näeb algusest peale lõppu</i>: <a href="/et/The_Urantia_Book/2#p1_4">Ur 2:1.4</a>. </li>
  <li id="fn3"><a href="#cite3">↑</a> 46:10 <i>Minu nõu jääb püsima</i>: <a href="/et/The_Urantia_Book/2#p2_1">Ur 2:2.1</a>.  <i>kuulutab algusest lõpu</i>: <a href="/et/The_Urantia_Book/2#p2_1">Ur 2:2.1</a>. </li>
</ol>
</div>
