<!--
title: Jesaja - Peatükk 26
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/25">Jesaja - Peatükk 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/27">Jesaja - Peatükk 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sel päeval lauldakse Juudamaal seda laulu: Meil on tugev linn, pääste on pandud müürideks ja kaitsevalliks. </p>
<p id="v2"><sup><small>2</small></sup>  Avage väravad, et saaks sisse minna õige rahvas, kes püsib usus! </p>
<p id="v3"><sup><small>3</small></sup>  Kindlameelsele sa hoiad rahu, rahu, sest ta loodab sinu peale. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Lootke alati Issanda peale, sest Issand Jumal on igavene kalju. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Sest tema langetab need, kes elavad kõrgel, ligipääsmatu linna; ta alandab seda, alandab maani, paiskab põrmu. </p>
<p id="v6"><sup><small>6</small></sup>  Seda tallab jalg, õnnetute jalad, viletsate sammud. </p>
<p id="v7"><sup><small>7</small></sup>  Õigete tee on tasane, sina sillutad siledaks õigete raja. </p>
<p id="v8"><sup><small>8</small></sup>  Issand! Me ootame sind ka su kohtumõistmiste teel, hing igatseb su nime ja su mälestust. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Mu hing igatseb sind öösel, vaimgi mu sees otsib sind, sest kui sinu kohtumõistmised tabavad maad, õpivad ilmamaa elanikud õiglust. </p>
<p id="v10"><sup><small>10</small></sup>  Leiab aga õel armu, ei õpi ta õiglust, õigusemaalgi teeb ta ülekohut ega näe Issanda kõrgust. </p>
<p id="v11"><sup><small>11</small></sup>  Issand, sinu käsi on tõstetud kõrgele, aga nad ei näe seda. Nähku nad siis su püha viha rahva pärast ja häbenegu! Jah, neelaku neid tuli kui sinu vaenlasi! </p>
<p id="v12"><sup><small>12</small></sup>  Issand, sina saadad meile rahu, sest kõik meie teodki oled sina teinud. </p>
<p id="v13"><sup><small>13</small></sup>  Issand, meie Jumal! Meid on valitsenud muud isandad peale sinu - me kiidame üksnes sind, sinu nime. </p>
<p id="v14"><sup><small>14</small></sup>  Surnud ei ärka ellu, kadunud ei tõuse üles. Sest sina nuhtlesid neid ja hävitasid nad ning kaotasid neist iga mälestuse. </p>
<p id="v15"><sup><small>15</small></sup>  Sina oled lisanud rahvast, Issand, oled lisanud rahvast, oled näidanud oma au, oled laiendanud kõik maa piirid. </p>
<p id="v16"><sup><small>16</small></sup>  Issand, nad otsisid sind kitsikuses, sosistasid lausumisi, kui sina neid karistasid. </p>
<p id="v17"><sup><small>17</small></sup>  Otsekui lapseootel olija, kel sünnitus ligineb, vaevleb ja kisendab oma valudes, nõnda olime meiegi sinu ees, Issand. </p>
<p id="v18"><sup><small>18</small></sup>  Me olime lapseootel, vaevlesime, aga otsekui oleksime sünnitanud tuult: päästet me maale ei toonud ja ilmamaa elanikke ei sündinud. </p>
<p id="v19"><sup><small>19</small></sup>  Aga sinu surnud ärkavad ellu, minu laibad tõusevad üles. Ärgake ja hõisake, põrmus lamajad! Sest sinu kaste on valguse kaste ja maa paiskab välja kadunud. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Tule, mu rahvas, mine oma kambritesse ja sule uksed enese tagant, peitu üürikeseks ajaks, kuni raev möödub. </p>
<p id="v21"><sup><small>21</small></sup>  Sest vaata, Issand väljub oma asupaigast nuhtlema maa elanikke nende ülekohtu pärast. Siis paljastab maa oma veresüü ega kata enam neid, kes ta peal on tapetud. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 26:3 <i>Kestev rahu</i>: <a href="/et/The_Urantia_Book/5#p4_2">Ur 5:4.2</a>.  <i>Täielik rahu</i>: <a href="/et/The_Urantia_Book/155#p6_6">Ur 155:6.6</a>.  <i>Täielik rahu</i>: <a href="/et/The_Urantia_Book/100#p6_6">Ur 100:6.6</a>. </li>
  <li id="fn2"><a href="#cite2">↑</a> 26:4 <i>Jahve, Siinai klannide Jumal</i>: <a href="/et/The_Urantia_Book/142#p3_3">Ur 142:3.3</a>.  <i>Jehoova (Jahve)</i>: <a href="/et/The_Urantia_Book/96#p1_10">Ur 96:1.10</a>. </li>
  <li id="fn3"><a href="#cite3">↑</a> 26:8 <i>Hinge iha</i>: <a href="/et/The_Urantia_Book/74#p7_7">Ur 74:7.7</a>. </li>
  <li id="fn4"><a href="#cite4">↑</a> 26:19 <i>Paljud, kes magavad, ärkavad</i>: <a href="/et/The_Urantia_Book/49#p6_2">Ur 49:6.2</a>. </li>
</ol>
</div>
