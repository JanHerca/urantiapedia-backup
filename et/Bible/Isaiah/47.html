<!--
title: Jesaja - Peatükk 47
description: 
published: true
date: 2023-11-8T20:21:2Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/46">
          <span class="mdi mdi-arrow-left-drop-circle"></span><span class="pl-2">Jesaja - Peatükk 46</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/48">
          <span class="pr-2">Jesaja - Peatükk 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Astu alla ja istu põrmu, neitsi, Paabeli tütar! istu maha aujärjeta, kaldealaste tütar! Sest enam ei nimetata sind õrnaks ja hellitatuks. </p>
<p id="v2"><sup><small>2</small></sup>  Võta käsikivi ja jahvata jahu; pane loor ära, tõsta seelikuserv üles, paljasta sääred, kahla läbi jõgede! </p>
<p id="v3"><sup><small>3</small></sup>  Su häbe paljastatakse, sinugi häbistust nähakse. Mina tasun kätte ega lase manguda kedagi, ütleb meie lunastaja, </p>
<p id="v4"><sup><small>4</small></sup>  kelle nimi on vägede Issand, Iisraeli Püha. </p>
<p id="v5"><sup><small>5</small></sup>  Istu vaikselt ja mine pimedusse, kaldealaste tütar, sest enam ei nimetata sind kuningriikide käskijannaks! </p>
<p id="v6"><sup><small>6</small></sup>  Mina vihastasin oma rahva peale, teotasin oma pärisosa ja andsin nad su kätte; sina ei osutanud neile halastust, raugalegi panid peale oma üliränga ikke </p>
<p id="v7"><sup><small>7</small></sup>  ja ütlesid: „Ma olen igavesti käskijanna.” Sa ei võtnud neid asjaolusid südamesse ega mõelnud, kuidas see lõpeb. </p>
<p id="v8"><sup><small>8</small></sup>  Aga kuule nüüd seda, sa himur, kes elad muretult, üteldes südames: „Mina, ja ei keegi muu! Mina ei ela lesena ega tunne lastetust!” </p>
<p id="v9"><sup><small>9</small></sup>  Ent äkki ühel päeval on need mõlemad sul käes: lastetus ja lesepõlv. Need tabavad sind täiel jõul, hoolimata su paljudest nõidustest, hoolimata su suurest lausumisvõimest. </p>
<p id="v10"><sup><small>10</small></sup>  Sa olid oma kurjuses julge ja ütlesid: „Ükski ei näe mind!„ Su tarkus ja su teadmised eksitasid sind ja sa ütlesid südames: ”Mina, ja ei keegi muu!” </p>
<p id="v11"><sup><small>11</small></sup>  Seepärast tabab sind õnnetus, mida sa ei oska eemale manada; su peale langeb hukatus, mida sa ei suuda tõrjuda; äkitselt tuleb su üle torm, mida sa ei aimagi. </p>
<p id="v12"><sup><small>12</small></sup>  Astu ometi ette oma lausumiste ja oma paljude nõidustega, millega sa ennast oled väsitanud noorpõlvest peale; võib-olla sa suudad abi tuua, võib-olla hirmutada! </p>
<p id="v13"><sup><small>13</small></sup>  Sa oled ennast väsitanud oma paljude nõuandjatega; astugu nad ometi ette ja päästku sind, taevatundjad, tähtede seletajad, kes kuulutavad iga noorkuu ajal, mis sulle juhtub. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Vaata, need on otsekui kõrred, tuli põletab need; nad ei suuda päästa oma hinge leegi võimusest. See ei ole söelõõm soojenduse tarvis ega tulepaistus, mille ees istuda. </p>
<p id="v15"><sup><small>15</small></sup>  Nõnda käib su nõidujate käsi, kelle pärast sa oled vaeva näinud noorpõlvest peale: igaüks vaarub omale poole, ükski ei päästa sind. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Isaiah/46">
          <span class="mdi mdi-arrow-left-drop-circle"></span><span class="pl-2">Jesaja - Peatükk 46</span>
        </a>
        </td>
        <td>
        <a href="/et/Bible/Isaiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Isaiah/48">
          <span class="pr-2">Jesaja - Peatükk 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 47:13 <i>Astroloogia</i>: <a href="/et/The_Urantia_Book/90#p2_5">Ur 90:2.5</a>. </li>
</ol>
</div>
