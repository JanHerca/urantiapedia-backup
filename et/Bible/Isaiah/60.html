<!--
title: Jesaja - Peatükk 60
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/59">Jesaja - Peatükk 59</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/61">Jesaja - Peatükk 61</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tõuse, paista, sest sinu valgus tuleb ja Issanda auhiilgus koidab su kohal. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Sest vaata, pimedus katab maad ja pilkane pimedus rahvaid, aga sinu kohal koidab Issand ja sinu kohal nähakse tema auhiilgust. </p>
<p id="v3"><sup><small>3</small></sup>  Ja rahvad tulevad su valguse juurde ning kuningad paistuse juurde, mis sinust kumab. </p>
<p id="v4"><sup><small>4</small></sup>  Tõsta oma silmad ja vaata ringi: nad kõik kogunevad, tulevad su juurde; su pojad tulevad kaugelt, su tütreid kantakse kätel. </p>
<p id="v5"><sup><small>5</small></sup>  Siis sa näed ja särad rõõmust, su süda põksub ja avardub, kui su poole pöördub mere ohtrus ja su juurde tuleb rahvaste rikkus. </p>
<p id="v6"><sup><small>6</small></sup>  Sind katab kaamelite hulk, Midjani ja Eefa noored kaamelid; kõik tulevad Sebast, kannavad kulda ja viirukit ning kuulutavad Issanda kiiduväärsust. </p>
<p id="v7"><sup><small>7</small></sup>  Su juurde kogunevad kõik Keedari karjad, Nebajoti jäärad teenivad sind: meelepärasena tulevad need mu altari peale ja ma teen oma hiilguse koja veel toredamaks. </p>
<p id="v8"><sup><small>8</small></sup>  Kes on need, kes lendavad otsekui pilv, otsekui tuvid oma puuriavadesse? </p>
<p id="v9"><sup><small>9</small></sup>  Jah, mu juurde kogunevad meresõitjad, eesotsas Tarsise laevadega, et tuua su lapsi kaugelt; nende hõbe ja kuld on neil kaasas - Issanda, su Jumala nimele ja Iisraeli Pühale, sellepärast et tema sind austab. </p>
<p id="v10"><sup><small>10</small></sup>  Ja võõrad ehitavad üles su müürid ja nende kuningad teenivad sind; sest oma vihas ma lõin sind, aga oma armus ma halastan su peale. </p>
<p id="v11"><sup><small>11</small></sup>  Su väravad on alati lahti, neid ei suleta päeval ega ööl, et su juurde saaks tuua rahvaste rikkusi ja juhatada nende kuningaid. </p>
<p id="v12"><sup><small>12</small></sup>  Sest rahvas või kuningriik, kes sind ei teeni, hukkub, seesugused rahvad rüüstatakse sootuks. </p>
<p id="v13"><sup><small>13</small></sup>  Liibanoni toredus tuleb su juurde, küpressid, plataanid ja piiniad üheskoos, et kaunistada mu pühamu paika ja et ma saaksin austada oma jalgade aset. </p>
<p id="v14"><sup><small>14</small></sup>  Ja kummargil tulevad su juurde su rõhujate lapsed, ja kõik, kes sind põlastasid, peavad kummardama su jalataldadeni; ja nad nimetavad sind „Issanda linnaks„, ”Iisraeli Püha Siioniks”. </p>
<p id="v15"><sup><small>15</small></sup>  Selle asemel et sa olid mahajäetud ning vihatud, nii et ükski ei käinud sinu kaudu, teen ma sind igaveseks uhkuseks, rõõmuks põlvest põlve. </p>
<p id="v16"><sup><small>16</small></sup>  Sina saad imeda rahvaste piima, imeda kuningategi rinda, ja sa tunned, et mina, Issand, olen su päästja, et Jaakobi Vägev on su lunastaja. </p>
<p id="v17"><sup><small>17</small></sup>  Vase asemel ma toon kulda ja raua asemel ma toon hõbedat, puidu asemel vaske ja kivide asemel rauda. Ja ma panen su ülemuseks rahu ning su sundijaks õiguse. </p>
<p id="v18"><sup><small>18</small></sup>  Ei kuuldu enam vägivallast su maal, rüüstamisest ja hävitusest su piirides; sa nimetad oma müüre „Päästeks„ ja väravaid ”Kiituseks”. </p>
<p id="v19"><sup><small>19</small></sup>  Päike ei ole sulle enam valguseks päeval ega paista sulle kuupaiste, vaid Issand on sulle igaveseks valguseks ja su Jumal on su hiilgus. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Su päike ei lähe enam looja ja su kuu ei kahane, sest Issand on sulle igaveseks valguseks ja su leinapäevad lõpevad. </p>
<p id="v21"><sup><small>21</small></sup>  Ja igaüks su rahvast on õiglane: nad pärivad igaveseks maa kui minu istutatud võsu, mu kätetöö, millega ma ennast austan. </p>
<p id="v22"><sup><small>22</small></sup>  Kõige pisemast saab tuhatkond ja kõige väetimast vägev rahvas. Mina, Issand, tõttan sellega määratud ajal. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 60:1 <i>Tõuse ja sära, valgus tuleb</i>: <a href="/et/The_Urantia_Book/97#p5_3">Ur 97:5.3</a>. </li>
  <li id="fn2"><a href="#cite2">↑</a> 60:1-3 <i>Tõuse, sära, valgus on tulnud</i>: <a href="/et/The_Urantia_Book/145#p2_2">Ur 145:2.2</a>.  <i>Suur valgus</i>: <a href="/et/The_Urantia_Book/45#p4_4">Ur 45:4.4</a>. </li>
  <li id="fn3"><a href="#cite3">↑</a> 60:19-20 <i>Jerusemi valgustussüsteem</i>: <a href="/et/The_Urantia_Book/46#p1_4">Ur 46:1.4</a>. </li>
</ol>
</div>
