<!--
title: Jesaja - Peatükk 3
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/2">Jesaja - Peatükk 2</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/4">Jesaja - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sest vaata, Jumal, vägede Issand, võtab Jeruusalemmalt ja Juudalt toe ja toetuse, kõik leiva- ja veetoed, </p>
<p id="v2"><sup><small>2</small></sup>  sangari ja sõjamehe, kohtumõistja ja prohveti, ennustaja ja vanema, </p>
<p id="v3"><sup><small>3</small></sup>  viiekümnepealiku ja lugupeetud mehe, nõuniku, osava meistri ja lausuda oskaja. </p>
<p id="v4"><sup><small>4</small></sup>  Ja ma panen poisid neile vürstideks ning lapsed valitsevad nende üle. </p>
<p id="v5"><sup><small>5</small></sup>  Siis hakkab rahvas isekeskis rõhuma, üks ühte ja teine teist, noor tõuseb vana vastu ja vääritu auväärse vastu. </p>
<p id="v6"><sup><small>6</small></sup>  Kui vend haarab oma isakojas vennast: „Sul on kuub, ole meile juhiks ja võta see rusuhunnik oma käe alla!”, </p>
<p id="v7"><sup><small>7</small></sup>  siis tõstab too selsamal päeval häält, öeldes: „Ei ole minust haavasidujat, mu kojas ei ole leiba ega kuube: ärge pange mind rahva juhiks!” </p>
<p id="v8"><sup><small>8</small></sup>  Sest Jeruusalemm komistab ja Juuda langeb, kuna nende keel ja teod on Issanda vastu, et trotsida Aulise silme ees. </p>
<p id="v9"><sup><small>9</small></sup>  Nende näoilme tunnistab nende endi vastu, nad kuulutavad oma pattu salgamata otsekui Soodom. Häda nende hingedele! Sest nad teevad iseendile kurja. </p>
<p id="v10"><sup><small>10</small></sup>  Öelge õigele, et tema käsi käib hästi, sest nad saavad süüa oma tegude vilja! </p>
<p id="v11"><sup><small>11</small></sup>  Häda õelale! Tema käsi käib halvasti, sest ta kätetöö tasutakse talle. </p>
<p id="v12"><sup><small>12</small></sup>  Mu rahva sundijaks on laps ja teda valitsevad naised. Mu rahvas! Su juhid on eksitajad, nad muudavad valeks su radade suuna. </p>
<p id="v13"><sup><small>13</small></sup>  Issand tõuseb nõutama õigust, ta asub kohut mõistma rahvastele. </p>
<p id="v14"><sup><small>14</small></sup>  Issand läheb kohtusse oma rahva vanemate ja vürstidega: Te olete laastanud viinamäed ja teie kodades on vaestelt röövitu. </p>
<p id="v15"><sup><small>15</small></sup>  Mida te ometi mõtlete, tallates mu rahvast ja rutjudes vaeste nägu? küsib Jumal, vägede Issand. </p>
<p id="v16"><sup><small>16</small></sup>  Ja Issand ütleb: Sellepärast et Siioni tütred on upsakad, käivad kange kaelaga ja pööritavad silmi, käies astuvad tippamisi ja kliristavad jalarõngaid, </p>
<p id="v17"><sup><small>17</small></sup>  teeb Issand Siioni tütarde pealae kärnaseks ja Issand paljastab nende häbeme. </p>
<p id="v18"><sup><small>18</small></sup>  Sel päeval võtab Issand ära toredad jalarõngad, laubaehted ja kaelakeed, </p>
<p id="v19"><sup><small>19</small></sup>  kõrvarõngad, käevõrud ja loorid, </p>
<p id="v20"><sup><small>20</small></sup>  peamähised, sammuahelakesed, rinnavööd, lõhnatoosid ja amuletid, </p>
<p id="v21"><sup><small>21</small></sup>  sõrmused ja ninarõngad, </p>
<p id="v22"><sup><small>22</small></sup>  riided, pealisrüüd, suurrätikud ja kukrud, </p>
<p id="v23"><sup><small>23</small></sup>  peeglid, särgid, peakatted ja hõlstid. </p>
<p id="v24"><sup><small>24</small></sup>  Ja siis sünnib, et palsamilõhna asemel on kõdunemise lehk, vöö asemel nöör, palmitud juuste asemel paljas pea, peene lõuendi asemel kotiriidest kate, ilu asemel põletusmärk. </p>
<p id="v25"><sup><small>25</small></sup>  Su mehed langevad mõõga läbi ja su sangarid sõjas. </p>
<p id="v26"><sup><small>26</small></sup>  Siis kurvastavad ja leinavad ta väravad, ta istub maa peal tühjaks tehtuna. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/2">Jesaja - Peatükk 2</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/4">Jesaja - Peatükk 4</a></td>
      </tr>
    </tbody>
  </table>
</figure>
