<!--
title: Jesaja - Peatükk 22
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/21">Jesaja - Peatükk 21</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/23">Jesaja - Peatükk 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ennustus Nägemuseoru kohta: Mis sul siis nüüd on, et oled tervenisti läinud katustele, </p>
<p id="v2"><sup><small>2</small></sup>  sa kärarikas, rahutu linn, ülemeelik linnake? Su tapetuid ei tapeta mõõgaga ega sure nad sõjas. </p>
<p id="v3"><sup><small>3</small></sup>  Kõik su juhid põgenevad üheskoos, võetakse vangi ammutagi. Kõik, kes su omadest leitakse, võetakse üheskoos vangi, kuigi põgenevad kaugele. </p>
<p id="v4"><sup><small>4</small></sup>  Seepärast ma ütlen: Ärge vaadake mind, ma nutan kibedasti; ärge kippuge mind trööstima mu rahva tütre julma kohtlemise pärast! </p>
<p id="v5"><sup><small>5</small></sup>  Sest Jumalal, vägede Issandal, on Nägemuseorus jahmatuse, tallamise ja segaduse päev: müüride murdmine ja hädakisa mägedeni. </p>
<p id="v6"><sup><small>6</small></sup>  Eelam võtab nooletupe, sõjavankrite vooris on mehed ja ratsanikud, ja Kiir vabastab kilbi kattest. </p>
<p id="v7"><sup><small>7</small></sup>  Su ilusad orud täituvad vankritega ja ratsanikud asuvad otse väravate vastas. </p>
<p id="v8"><sup><small>8</small></sup>  Ta võtab ära Juuda kaitse ja sel päeval sa vaatad relvade poole Metsakojas. </p>
<p id="v9"><sup><small>9</small></sup>  Te näete, et Taaveti linnas on palju müürimurde, ja te kogute Alatiiki vett. </p>
<p id="v10"><sup><small>10</small></sup>  Te loete üle Jeruusalemma kojad ja kisute kodasid maha, et kindlustada müüri. </p>
<p id="v11"><sup><small>11</small></sup>  Ja te teete müüride vahele mahuti Vanatiigi vee jaoks. Aga te ei vaata selle poole, kes seda teeb, ega näe, kes seda ammu valmistas. </p>
<p id="v12"><sup><small>12</small></sup>  Jah, Jumal, vägede Issand, kutsub sel päeval nutma ja leinama, pead pügama ja kotiriiet ülle võtma. </p>
<p id="v13"><sup><small>13</small></sup>  Aga vaata, siis on lust ja rõõm: härgade tapp ja lammaste veristus, süüakse liha ja juuakse veini. „Söögem ja joogem, sest homme me sureme!” </p>
<p id="v14"><sup><small>14</small></sup>  Kuid vägede Issand on mulle kõrva ilmutanud: Tõesti, seda süüd ei lepitata teile surmani, ütleb Jumal, vägede Issand. </p>
<p id="v15"><sup><small>15</small></sup>  Nõnda ütleb Jumal, vägede Issand: Tule, mine selle valitseja juurde, Sebna juurde, kes on kojaülemaks, ja ütle: </p>
<p id="v16"><sup><small>16</small></sup>  „Mis sul siin asja on ja kes sul siin on, et sa siin raiud enesele hauda, raiud oma haua kõrgele, uuristad enesele elamu kaljusse? </p>
<p id="v17"><sup><small>17</small></sup>  Vaata, Issand viskab sind kaares kaugele vägeva mehe viskega, ja haarates sinust kõvasti kinni, </p>
<p id="v18"><sup><small>18</small></sup>  mässib ta sind koguni keraks ning virutab kui palli igati laiale maale: seal sa sured ja sinna jäävad su toredad vankrid, sina, oma isanda koja häbi.” </p>
<p id="v19"><sup><small>19</small></sup>  Mina tõukan sinu su ametist, ja sind aetakse ära su kohalt. </p>
<p id="v20"><sup><small>20</small></sup>  Ja sel päeval kutsun ma oma sulase Eljakimi, Hilkija poja, </p>
<p id="v21"><sup><small>21</small></sup>  panen temale selga sinu kuue, kinnitan talle vööle sinu vöö ja annan tema kätte sinu valitsuse: tema saab siis isandaks Jeruusalemma elanikele ja Juuda soole. </p>
<p id="v22"><sup><small>22</small></sup>  Ja ma panen Taaveti koja võtme temale õlale: tema avab ja ükski ei sule, tema suleb ja ükski ei ava. </p>
<p id="v23"><sup><small>23</small></sup>  Mina löön ta nagu varna kindlasse kohta ja ta saab aujärjeks oma isa soole. </p>
<p id="v24"><sup><small>24</small></sup>  Tema külge riputatakse kogu ta isa soo koorem: võrsed ja lehed, kõik väiksed asjadki, kausikestest kuni igasuguste kruusideni. </p>
<p id="v25"><sup><small>25</small></sup>  Siis, ütleb vägede Issand, annab järele kindlasse kohta löödud varn: see murdub ja langeb, ja koorem, mis selle küljes oli, puruneb. Jah, Issand on rääkinud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/21">Jesaja - Peatükk 21</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/23">Jesaja - Peatükk 23</a></td>
      </tr>
    </tbody>
  </table>
</figure>
