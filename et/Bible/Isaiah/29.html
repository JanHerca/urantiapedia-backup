<!--
title: Jesaja - Peatükk 29
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/28">Jesaja - Peatükk 28</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/30">Jesaja - Peatükk 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Häda sulle, Ariel, Ariel, linn, kus Taavet leeri üles lõi! Lisandugu aastale aasta, tehku seatud pühad oma ringkäiku, </p>
<p id="v2"><sup><small>2</small></sup>  mina rõhun Arieli: tuleb kurbus ja kurvastus ja ta muutub mulle otsekui ohvrialtariks. </p>
<p id="v3"><sup><small>3</small></sup>  Ma löön su vastu üles ringikujulise leeri, ümbritsen sind valvega ja püstitan su vastu piiramisseadmed. </p>
<p id="v4"><sup><small>4</small></sup>  Siis sa räägid maa madalusest ja tasa kõlab põrmust su kõne; siis tuleb su hääl maa seest otsekui vaimul ja sa sosistad põrmust oma sõnu. </p>
<p id="v5"><sup><small>5</small></sup>  Su vaenlaste hulk on otsekui peenike tolm, rõhujate jõuk lendlevate aganate sarnane. Sest silmapilkselt, äkitselt sünnib, </p>
<p id="v6"><sup><small>6</small></sup>  et vägede Issandalt tuleb sulle katsumine äikese, maavärisemise ja suure mürinaga, tuulispea ja marutuulega ning hävitava tuleleegiga. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ja nagu unenägu, öine nägemus, on kõigi Arieli vastu sõdivate rahvaste hulk, samuti kõik, kes sõdivad tema ja ta kindluste vastu ning ahistavad teda. </p>
<p id="v8"><sup><small>8</small></sup>  See on, nagu näeks näljane und, et vaata, ta sööb. Kui ta ärkab, siis on ta hing täitmata. Või nagu näeks janune und, et vaata, ta joob. Kui ta ärkab, vaata, siis on ta nõrk ja ta hing on närbunud. Samuti sünnib kõigi rahvaste hulkadega, kes sõdivad Siioni mäe vastu. </p>
<p id="v9"><sup><small>9</small></sup>  Pidage ja hämmastuge, saage pimedaks ja ärge nähke! Nad on joobnud, aga mitte veinist, nad vaaruvad, aga mitte vägijoogist. </p>
<p id="v10"><sup><small>10</small></sup>  Sest Issand on valanud teie peale unisuse vaimu ja on sulgenud teie silmad, prohvetid, ning katnud teie pead, nägijad. </p>
<p id="v11"><sup><small>11</small></sup>  Seepärast on kogu ilmutus teile nagu pitseeritud raamatu sõnad; kui see antakse mõnele, kes kirja tunneb, ja öeldakse: „Loe ometi!„, siis ta vastab: ”Ma ei saa, sest see on pitseriga kinni.” </p>
<p id="v12"><sup><small>12</small></sup>  Või kui raamat antakse sellele, kes kirja ei tunne, ja öeldakse: „Loe ometi!„, siis vastab see: ”Ma ei tunne kirja.” </p>
<p id="v13"><sup><small>13</small></sup>  Ja Issand ütleb: Kuna see rahvas ligineb mulle suuga ja austab mind huultega, aga ta süda on minust kaugel ja nende kartus minu ees on ainult päritud inimlik käsk, <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  siis vaata, ma teen sellele rahvale veel imet - imelikul ja kummalisel viisil: tema tarkade tarkus kaob ja tema arukate arukus peidetakse. </p>
<p id="v15"><sup><small>15</small></sup>  Häda neile, kes oma nõu Issanda eest sügavale ära peidavad, kelle teod sünnivad pimedas ja kes ütlevad: „Kes meid näeb? Kes meid tunneb?” </p>
<p id="v16"><sup><small>16</small></sup>  Oh teie põikpäisust! Kas peetakse savi võrdseks potissepaga, kas ütleb töö oma tegijale: „Tema ei ole mind teinud!„ või ütleb kuju oma voolijale: ”Tema ei oska midagi!”? </p>
<p id="v17"><sup><small>17</small></sup>  Eks ole ju veel ainult pisut aega, kuni Liibanon muutub viljapuuaiaks ja viljapuuaeda hakatakse pidama metsaks? </p>
<p id="v18"><sup><small>18</small></sup>  Sel päeval kuulevad kurdid kirja sõnu ja pimedate silmad näevad pilkasest pimedusest. </p>
<p id="v19"><sup><small>19</small></sup>  Siis tunnevad alandlikud aina rõõmu Issandas ja kõige vaesemad inimesed hõiskavad Iisraeli Pühas. </p>
<p id="v20"><sup><small>20</small></sup>  Sest vägivaldsele tuleb lõpp ja pilkaja saab otsa, ja hävitatakse kõik, kes kavatsevad kurja, </p>
<p id="v21"><sup><small>21</small></sup>  kes teevad sõnaga inimese süüdlaseks, kes seavad püünise kohtumõistjale väravas ja tõrjuvad õige põhjuseta kõrvale. </p>
<p id="v22"><sup><small>22</small></sup>  Seepärast ütleb Issand, kes lunastas Aabrahami, Jaakobi soole nõnda: Jaakob ei jää nüüd enam häbisse ja ta pale ei kahvata enam. </p>
<p id="v23"><sup><small>23</small></sup>  Vaid kui ta näeb oma lapsi, mu kätetööd, enese keskel, siis nad pühitsevad minu nime ja peavad pühaks Jaakobi Püha ning kardavad Iisraeli Jumalat. </p>
<p id="v24"><sup><small>24</small></sup>  Ja need, kes olid eksivaimus, tulevad mõistusele ja nurisejad võtavad õpetust. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/28">Jesaja - Peatükk 28</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/30">Jesaja - Peatükk 30</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 29:6 <i>Neelav tuli</i>: <a href="/et/The_Urantia_Book/96#p4_5">Ur 96:4.5</a>.  <i>Jumala raevu tormides</i>: <a href="/et/The_Urantia_Book/4#p5_3">Ur 4:5.3</a>. </li>
  <li id="fn2"><a href="#cite2">↑</a> 29:13 <i>Austa huultega, mitte südamega</i>: <a href="/et/The_Urantia_Book/153#p3_3">Ur 153:3.3</a>. </li>
</ol>
</div>
