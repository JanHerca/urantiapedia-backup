<!--
title: Jesaja - Peatükk 54
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/53">Jesaja - Peatükk 53</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/55">Jesaja - Peatükk 55</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hõiska, sigimatu, kes pole sünnitanud, rõkata rõõmust ja ilutse, kes pole olnud lapsevaevas! Sest vallalisel saab olema rohkem lapsi kui abielunaisel, ütleb Issand. </p>
<p id="v2"><sup><small>2</small></sup>  Tee avaraks oma telgipaik ja su elamute vaipu venitatagu! Ära ole kokkuhoidlik! Pikenda oma telginööre ja kinnita vaiu! </p>
<p id="v3"><sup><small>3</small></sup>  Sest sa levid paremale ja vasakule, su järglased vallutavad rahvaid ja asustavad tühje linnu. </p>
<p id="v4"><sup><small>4</small></sup>  Ära karda, sest sul ei ole vaja häbeneda, ja ära tunne piinlikkust, sest sa ei jää häbisse, vaid unusta oma noorpõlve häbi ja ära meenuta enam oma lesepõlve teotust! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Sest sinu Looja on su mees, vägede Issand on tema nimi; sinu lunastaja on Iisraeli Püha, teda nimetatakse kogu maailma Jumalaks. </p>
<p id="v6"><sup><small>6</small></sup>  Sest nagu hüljatud ja sügavasti kurvastatud naist kutsub sind Issand. Ja noorpõlve naine - kas teda saakski põlata? ütleb su Jumal. </p>
<p id="v7"><sup><small>7</small></sup>  Ma jätsin su maha üürikeseks hetkeks, aga ma kogun sind suure halastusega. </p>
<p id="v8"><sup><small>8</small></sup>  Ülevoolavas vihas peitsin ma oma palge silmapilguks su eest, aga ma halastan su peale igavese heldusega, ütleb Issand, su lunastaja. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Sest see on mul nagu Noa päevil, kui ma vandusin, et Noa veed enam ei ujuta maad: nõnda ma vannun, et ma ei ole sinule vihane ega sõitle sind. </p>
<p id="v10"><sup><small>10</small></sup>  Mäed liiguvad ja künkad kõiguvad küll, aga minu heldus ei liigu su juurest ja minu rahuseadus ei kõigu, ütleb Issand, su halastaja. </p>
<p id="v11"><sup><small>11</small></sup>  Sina vilets, vintsutatu, trööstimatu! Vaata, ma ehitan sind türkiisikividega ja rajan su aluse safiiridest. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Ma teen su müürisakmed rubiinidest, su väravad säravatest juveelidest ja kogu su ringmüüri kalliskividest. </p>
<p id="v13"><sup><small>13</small></sup>  Ja kõik su lapsed on Issanda õpilased ning su lastel on suur rahu. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Sind rajatakse õigluses; sa jääd eemale vägivallast, sest sul ei ole midagi karta, ja hirmust, sest see ei ligine sulle. </p>
<p id="v15"><sup><small>15</small></sup>  Kui sulle ka kallale kiputakse, siis mitte minu poolt; kes sulle kallale kipub, see sinu pärast langeb. </p>
<p id="v16"><sup><small>16</small></sup>  Vaata, mina olen loonud sepa, kes puhub ääsituld ja valmistab relva vastavaks otstarbeks: mina ise olen seega loonud hävitaja hävitama. </p>
<p id="v17"><sup><small>17</small></sup>  Aga ei ole edu ühelgi relval, mis valmistatakse sinu vastu, ja sa mõistad hukka iga keele, mis tõuseb sinuga kohut käima. See on Issanda sulaste pärisosa ja nende õigus minult, ütleb Issand. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/53">Jesaja - Peatükk 53</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/55">Jesaja - Peatükk 55</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 54:4,14 <i>Päästetud hirmust</i>: <a href="/et/The_Urantia_Book/95#p4_3">Ur 95:4.3</a>. </li>
  <li id="fn2"><a href="#cite2">↑</a> 54:8 <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>.  <i>Tema halastus on igavene</i>: <a href="/et/The_Urantia_Book/2#p4_1">Ur 2:4.1</a>. </li>
  <li id="fn3"><a href="#cite3">↑</a> 54:11-12 <i>Kaunistajad</i>: <a href="/et/The_Urantia_Book/44#p6_1">Ur 44:6.1</a>. </li>
  <li id="fn4"><a href="#cite4">↑</a> 54:13 <i>Kõiki õpetab Jumal</i>: <a href="/et/The_Urantia_Book/153#p2_11">Ur 153:2.11</a>.  <i>Vaimu poolt õpetatud</i>: <a href="/et/The_Urantia_Book/156#p5_2">Ur 156:5.2</a>. </li>
</ol>
</div>
