<!--
title: Jesaja - Peatükk 14
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/13">Jesaja - Peatükk 13</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/15">Jesaja - Peatükk 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Issand halastab Jaakobi peale, valib taas Iisraeli ja asustab nad nende oma maale; võõradki seltsivad nendega ja liituvad Jaakobi sooga. </p>
<p id="v2"><sup><small>2</small></sup>  Ja rahvad võtavad nad ning toovad nad nende pärispaika; aga Iisraeli sugu teeb nad Issanda pinnal enesele sulaseiks ja teenijaiks: nad võtavad vangi oma vangistajad ja valitsevad oma rõhujate üle. </p>
<p id="v3"><sup><small>3</small></sup>  Ja sel päeval, kui Issand annab sulle rahu vaevast ja ahistusest ning raskest tööst, mida sa pidid tegema, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  hakkad sa laulma seda pilkelaulu Paabeli kuningast ja ütled: Kuidas on siis nüüd kallaletung lakanud, rõhumisele lõpp tulnud? </p>
<p id="v5"><sup><small>5</small></sup>  Issand on katki murdnud õelate kepi, võimutsejate vitsa, </p>
<p id="v6"><sup><small>6</small></sup>  mis lõi rahvaid raevus lõppemata löökidega, mis rahvusi valitses vihas lakkamatu jälitusega. </p>
<p id="v7"><sup><small>7</small></sup>  Kogu maa tõmbab hinge, puhkab, nad rõkatavad rõõmust. </p>
<p id="v8"><sup><small>8</small></sup>  Sinust tunnevad rõõmu ka küpressid ja Liibanoni seedrid: „Sest ajast, kui sa lamad maas, ei tule keegi meid raiuma!” </p>
<p id="v9"><sup><small>9</small></sup>  Surmavald all on liikvel sinu pärast, et võtta vastu su tulekut: ta äratab sinu pärast surnute vaimud, kõik maa juhid, laseb nende aujärgedelt tõusta kõik rahvaste kuningad. </p>
<p id="v10"><sup><small>10</small></sup>  Need kõik kostavad ja ütlevad sulle: „Sinagi oled jäänud jõuetuks nagu meie, oled saanud meie sarnaseks!” </p>
<p id="v11"><sup><small>11</small></sup>  Alla surmavalda on tõugatud su kõrkus, su naablite helinad; su Alla on laotatud ussikesi ja sind katavad vaglad. </p>
<p id="v12"><sup><small>12</small></sup>  Kuidas sa ometi oled alla langenud taevast, helkjas hommikutäht, koidiku poeg, tükkidena paisatud maha, rahvaste alistaja? <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Sina ütlesid oma südames: „Mina tõusen taevasse, kõrgemale kui Jumala tähed tõstan ma oma aujärje ja istun kogunemismäele kaugel põhjamaal. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Ma lähen üles pilvede kõrgustikele, ma teen ennast Kõigekõrgema sarnaseks.” <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Aga sind tõugati alla surmavalda, kõige sügavamasse hauda. </p>
<p id="v16"><sup><small>16</small></sup>  Kes sind nägid, silmitsevad sind, vaatavad sind üksisilmi: „Kas see on mees, kes pani maa värisema, kuningriigid vabisema, </p>
<p id="v17"><sup><small>17</small></sup>  kes tegi ilmamaa kõrbe sarnaseks ja kiskus maha selle linnad, kes ei lasknud oma vange koju?” </p>
<p id="v18"><sup><small>18</small></sup>  Kõik rahvaste kuningad magavad auga, igaüks oma hauakambris, </p>
<p id="v19"><sup><small>19</small></sup>  sina aga oled nagu põlatud oks, eemale heidetud oma hauast, kaetud tapetutega, mõõgaga läbipistetutega, kes paisatakse alla kivimurdu purukstallatud laibana. </p>
<p id="v20"><sup><small>20</small></sup>  Sina ei ühine nendega hauas, sest sa oled hävitanud oma maa, tapnud oma rahva. Iialgi enam ei nimetata kurjategijate sugu. </p>
<p id="v21"><sup><small>21</small></sup>  Valmistage tema laste jaoks tapapink nende vanemate süü pärast, et nad ei tõuseks ega vallutaks maad ega täidaks ilmamaad linnadega. </p>
<p id="v22"><sup><small>22</small></sup>  Mina tõusen nende vastu, ütleb vägede Issand, ja ma kaotan Paabeli nime ja jäägi, järglased ja järelkasvu, ütleb Issand. </p>
<p id="v23"><sup><small>23</small></sup>  Ma teen ta siilide omandiks ja roolaugasteks, ja ma pühin ta ära hävitusluuaga, ütleb vägede Issand. </p>
<p id="v24"><sup><small>24</small></sup>  Vägede Issand on vandunud, öeldes: Tõesti, nagu ma olen mõelnud, nõnda sünnib, ja see, mida ma olen kavatsenud, läheb korda: </p>
<p id="v25"><sup><small>25</small></sup>  ma murran Assuri oma maal ja tallan teda oma mägedel; siis on nad tema ikkest lahti ja tema koorem võetakse nende õlgadelt. </p>
<p id="v26"><sup><small>26</small></sup>  See on nõu, peetud kogu maa kohta, ja see on käsi, sirutatud kõigi rahvaste kohale. </p>
<p id="v27"><sup><small>27</small></sup>  Sest vägede Issand on võtnud nõuks, kes teeb selle tühjaks? Tema käsi on välja sirutatud, kes pöörab selle tagasi? </p>
<p id="v28"><sup><small>28</small></sup>  Kuningas Aahase surma-aastal sündis see ennustus: </p>
<p id="v29"><sup><small>29</small></sup>  Ära rõõmusta, sina Vilistimaa, et murtud on vits, mis sind lõi! Sest mao juure seest tuleb välja rästik ja tema vili on lendav madu. </p>
<p id="v30"><sup><small>30</small></sup>  Siis karjatatakse viletsate esmikuid ja vaesed magavad muretult; aga sinu juure ma suretan näljaga ja su jääk tapetakse. </p>
<p id="v31"><sup><small>31</small></sup>  Ulu, värav, kisenda, linn! Vabise, kogu Vilistimaa, sest põhja poolt tuleb suits ja keegi tema väehulkades ei jää teistest maha. </p>
<p id="v32"><sup><small>32</small></sup>  Ja mida vastata paganate saadikuile? Seda, et Issand on rajanud Siioni ja seal leiavad varju tema rahva vaevatud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/13">Jesaja - Peatükk 13</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/15">Jesaja - Peatükk 15</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 14:3 <i>Puhka hirmust</i>: <a href="/et/The_Urantia_Book/131#p2_6">Ur 131:2.6</a>.  <i>Issand annab teile rahu</i>: <a href="/et/The_Urantia_Book/97#p5_2">Ur 97:5.2</a>. </li>
  <li id="fn2"><a href="#cite2">↑</a> 14:12 <i>Kuidas taevast langenud</i>: <a href="/et/The_Urantia_Book/53#p1_3">Ur 53:1.3</a>. </li>
  <li id="fn3"><a href="#cite3">↑</a> 14:12-14 <i>Enesekehtestamine ja vabadus</i>: <a href="/et/The_Urantia_Book/53#p2_2">Ur 53:2.2</a>.  <i>Lutsiferi manifest</i>: <a href="/et/The_Urantia_Book/53#p3_1">Ur 53:3.1</a>. </li>
  <li id="fn4"><a href="#cite4">↑</a> 14:12-20 <i>Lõpeta mässu</i>: <a href="/et/The_Urantia_Book/120#p2_2">Ur 120:2.2</a>. </li>
  <li id="fn5"><a href="#cite5">↑</a> 14:13 <i>Paradiisi mägi kogunemine</i>: <a href="/et/The_Urantia_Book/43#p4_5">Ur 43:4.5</a>. </li>
  <li id="fn6"><a href="#cite6">↑</a> 14:13-14 <i>Tõsta troonile üle Poegade</i>: <a href="/et/The_Urantia_Book/43#p4_6">Ur 43:4.6</a>. </li>
  <li id="fn7"><a href="#cite7">↑</a> 14:14 <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>.  <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Most Highs</i>: <a href="/et/The_Urantia_Book/43#p3_1">Ur 43:3.1</a>. </li>
</ol>
</div>
