<!--
title: Jesaja - Peatükk 64
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/63">Jesaja - Peatükk 63</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/65">Jesaja - Peatükk 65</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Oh, et sa ometi käristaksid taevad lõhki ja tuleksid alla, et mäed kõiguksid su ees - otsekui tuli põletaks risu või tuli paneks vee keema -, et su nimi saaks tuntuks su vaenlastele, et rahvad väriseksid su ees, </p>
<p id="v2"><sup><small>2</small></sup>  kui sa teed kardetavaid tegusid üle meie ootuse, tuled alla, mäed kõiguvad su ees - sellest ei ole kuuldud muistsest ajast. </p>
<p id="v3"><sup><small>3</small></sup>  Ükski kõrv ei ole kuulnud, ükski silm ei ole näinud muud Jumalat peale sinu, kes tema ootajale seesugust võiks teha. </p>
<p id="v4"><sup><small>4</small></sup>  Oh, et sa tuleksid vastu sellele, kes rõõmsasti teeb õigust, neile, kes mõtlevad sinu teedele! Vaata, sina vihastasid, et me tegime patutegusid; neis me oleme olnud kaua ja kas me pääseme? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Me kõik oleme saanud rüvedaks ja kõik meie õigused on määrdunud riide sarnased; me kõik oleme närtsinud nagu lehed ja meie süü kannab meid ära otsekui tuul. </p>
<p id="v6"><sup><small>6</small></sup>  Ei ole ühtegi, kes hüüaks appi sinu nime, kes ennast õhutaks sinust kinni haarama; sest sina oled peitnud oma palge meie eest ja oled lasknud meid hääbuda meie süütegude tõttu. </p>
<p id="v7"><sup><small>7</small></sup>  Nüüd aga, Issand, oled sina meie isa. meie oleme savi ja sina vormid meid, me kõik oleme sinu kätetöö. </p>
<p id="v8"><sup><small>8</small></sup>  Issand! Ära vihasta üleliia ja ära meenuta ülekohut lõpmata: näe, vaata ometi - me kõik oleme ju sinu rahvas! <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Su pühad linnad on saanud kõrbeks, Siion on saanud kõrbeks, Jeruusalemm kõnnumaaks. </p>
<p id="v10"><sup><small>10</small></sup>  Meie püha ja ilus koda, kus meie vanemad sind ülistasid, on saanud tuleroaks, ja varemeis on kõik, mis oli meile kallis. </p>
<p id="v11"><sup><small>11</small></sup>  Kas sa selle juures, Issand, tahad ennast veel tagasi hoida, vaikida ja meid üliväga alandada? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/63">Jesaja - Peatükk 63</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/65">Jesaja - Peatükk 65</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 64:4 <i>Silm ei näe, kõrv ei kuule</i>: <a href="/et/The_Urantia_Book/24#p6_2">Ur 24:6.2</a>.  <i>Inimese mõistusesse sisenenud</i>: <a href="/et/The_Urantia_Book/44#p2_1">Ur 44:2.1</a>.  <i>Silm ei ole näinud, kõrv ei ole kuulnud jne.</i>: <a href="/et/The_Urantia_Book/181#p2_20">Ur 181:2.20</a>.  <i>Edentia aiad</i>: <a href="/et/The_Urantia_Book/43#p6_8">Ur 43:6.8</a>.  <i>silm ei näe ega kuule</i>: <a href="/et/The_Urantia_Book/11#p4_5">Ur 11:4.5</a>.  <i>Ei saa leida Jumalat tundmise teel</i>: <a href="/et/The_Urantia_Book/131#p10_3">Ur 131:10.3</a>. </li>
  <li id="fn2"><a href="#cite2">↑</a> 64:8 <i>Mõiste „isa“</i>: <a href="/et/The_Urantia_Book/196#p0_2">Ur 196:0.2</a>.  <i>Jumal kui juudi rahva isa</i>: <a href="/et/The_Urantia_Book/141#p4_1">Ur 141:4.1</a>. </li>
</ol>
</div>
