<!--
title: Jesaja - Peatükk 24
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/23">Jesaja - Peatükk 23</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/25">Jesaja - Peatükk 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaata, Issand laastab maa ja rüüstab selle, paiskab segi selle pinna ja pillutab elanikud. </p>
<p id="v2"><sup><small>2</small></sup>  Ja nagu rahvaga, nõnda sünnib preestriga, nagu sulasega, nõnda ta isandaga, nagu teenijaga, nõnda ta emandaga, nagu ostjaga, nõnda müüjaga, nagu laenuandjaga, nõnda laenajaga, nagu võlausaldajaga, nõnda võlgnikuga. </p>
<p id="v3"><sup><small>3</small></sup>  Maa laastatakse täiesti ja riisutakse sootuks, sest Issand on öelnud selle sõna. </p>
<p id="v4"><sup><small>4</small></sup>  Maa leinab, laostub, ilmamaa närbub, laostub, Maa rahva ülikud rammestuvad. </p>
<p id="v5"><sup><small>5</small></sup>  Maa on rüvetunud oma elanike all, sest need on üle astunud Seadusest, muutnud seadlusi, murdnud igavese lepingu. </p>
<p id="v6"><sup><small>6</small></sup>  Seepärast neelab needus maa ja selle elanikud peavad kandma oma süüd; seepärast kahaneb maa elanike hulk ja vähe inimesi jääb järele. </p>
<p id="v7"><sup><small>7</small></sup>  Vein leinab, viinapuu kuivab, ägavad kõik, kes olid südamest rõõmsad. </p>
<p id="v8"><sup><small>8</small></sup>  Lõpeb trummide lõbu, lakkab hõiskajate lärm, kaob kandle rõõm. </p>
<p id="v9"><sup><small>9</small></sup>  Enam ei jooda lauldes veini, vägijook on joojale kibe. </p>
<p id="v10"><sup><small>10</small></sup>  Tühi linn purustatakse, kõik kojad suletakse, sissepääsu ei ole. </p>
<p id="v11"><sup><small>11</small></sup>  Tänavail karjutakse veini järele, kõik rõõm kaob, maa lust lahkub. </p>
<p id="v12"><sup><small>12</small></sup>  Linna jääb häving ja värav taotakse puruks. </p>
<p id="v13"><sup><small>13</small></sup>  Sest nõnda peab sündima keset maad, rahvaste keskel, otsekui õlipuu raputus, otsekui järelnoppimine pärast viinamarjalõikuse lõppu. </p>
<p id="v14"><sup><small>14</small></sup>  Need seal tõstavad häält, rõkatavad rõõmust, Issanda ülevuse tõttu hõiskavad lääne poolt: </p>
<p id="v15"><sup><small>15</small></sup>  „Seepärast austage ka ida pool Issandat, mere saartel Issanda, Iisraeli Jumala nime.” </p>
<p id="v16"><sup><small>16</small></sup>  Maa äärest kuuleme kiituslaule: „Austus õigele!” Aga mina ütlen: Kadu mulle, kadu mulle! Häda mulle, petised petavad, jah, petised petavad petise kombel! </p>
<p id="v17"><sup><small>17</small></sup>  Pelg, püügiauk ja püüdepael on su ees, maa elanik. </p>
<p id="v18"><sup><small>18</small></sup>  Kes siis põgeneb peletushüüu eest, langeb püügiauku; aga kes tuleb püügiaugust välja, selle püüab püüdepael. Sest kõrguse luugid avanevad ja maa alused vappuvad. </p>
<p id="v19"><sup><small>19</small></sup>  Maa põrub põrmuks, Maa lõheneb lõhki, Maa kõigub kõvasti. </p>
<p id="v20"><sup><small>20</small></sup>  Maa vaarub tugevasti, joobnu sarnaselt, ja vangub otsekui vahionn. Tema üleastumine lasub raskesti ta peal, ta langeb ega tõuse enam. </p>
<p id="v21"><sup><small>21</small></sup>  Sel päeval nuhtleb Issand kõrguse väehulki kõrgel ja maa kuningaid maa peal. </p>
<p id="v22"><sup><small>22</small></sup>  Need kogutakse kokku, kogutakse vangidena auku, suletakse vangitorni ja hulga aja pärast nuheldakse neid. </p>
<p id="v23"><sup><small>23</small></sup>  Siis on kuul häbi ja päike häbeneb, sest vägede Issand on kuningas Siioni mäel ja Jeruusalemmas, ja tema vanemate ees paistab auhiilgus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/23">Jesaja - Peatükk 23</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/25">Jesaja - Peatükk 25</a></td>
      </tr>
    </tbody>
  </table>
</figure>
