<!--
title: Jesaja - Peatükk 6
description: 
published: true
date: 2022-10-6T9:46:8Z
tags: bible, bible—isaiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/5">Jesaja - Peatükk 5</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/7">Jesaja - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sel aastal, kui kuningas Ussija suri, nägin ma Issandat istuvat suurel ja kõrgel aujärjel, ja tema kuue palistused ulatusid templi seinast seina. </p>
<p id="v2"><sup><small>2</small></sup>  Temast kõrgemal seisid seeravid; igaühel neist oli kuus tiiba: kahega ta kattis oma palet, kahega ta kattis oma jalgu ja kahega ta lendas. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja need hüüdsid üksteisele ning ütlesid: „Püha, püha, püha on vägede Issand! Kogu maailm on täis tema au!” </p>
<p id="v4"><sup><small>4</small></sup>  Ja uksepiidad vabisesid hüüdjast häälest ning koda täitus suitsuga. </p>
<p id="v5"><sup><small>5</small></sup>  Ja ma ütlesin: „Häda mulle, sest ma olen kadunud! Sellepärast et ma olen roojane mees huultelt ja elan roojaste huultega rahva keskel; sellepärast et mu silmad on näinud kuningat, vägede Issandat.” </p>
<p id="v6"><sup><small>6</small></sup>  Siis lendas mu juurde üks seeravitest ja tal oli käes elav süsi, mille ta oli pihtidega altarilt võtnud. </p>
<p id="v7"><sup><small>7</small></sup>  Ja ta puudutas mu suud ning ütles: „Vaata, see puudutas sinu huuli ja su süü on lahkunud ning su patt lepitatud.” </p>
<p id="v8"><sup><small>8</small></sup>  Ja ma kuulsin Issanda häält küsivat: „Keda ma läkitan? Kes meilt läheks?„ Ja ma ütlesin: ”Vaata, siin ma olen, läkita mind!” <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Ja tema ütles: „Mine ja ütle sellele rahvale: Kuuldes kuulete ega mõista; nähes näete ega taipa! <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Tee tuimaks selle rahva süda ja tee raskeks ta kõrvad ning sule ta silmad, et ta oma silmadega ei näeks ja kõrvadega ei kuuleks, oma südamega ei mõistaks ja ei pöörduks ega paraneks!” <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Aga mina küsisin: „Kui kauaks, Issand?” Ja tema vastas: ”Kuni linnad on rüüstatud, elanikest ilma, kojad inimtühjad, põllud laastatud kõrbeks <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  ja Issand on saatnud inimesed kaugele ning palju sööti on jäänud keset maad. </p>
<p id="v13"><sup><small>13</small></sup>  Ja kui seal veel alles jääb kümnes osa, siis seegi põletatakse ära, nagu terebint või tamm, millest langedes jääb järele känd. Aga ta känd on püha seeme.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/5">Jesaja - Peatükk 5</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/7">Jesaja - Peatükk 7</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:2 <i>Ingli tiivad</i>: <a href="/et/The_Urantia_Book/39#p5_12">Ur 39:5.12</a>. </li>
  <li id="fn2"><a href="#cite2">↑</a> 6:2,6 <i>Serafi</i>: <a href="/et/The_Urantia_Book/38#p1_1">Ur 38:1.1</a>. </li>
  <li id="fn3"><a href="#cite3">↑</a> 6:8 <i>Siin olen mina, saatke mind</i>: <a href="/et/The_Urantia_Book/163#p4_10">Ur 163:4.10</a>. </li>
  <li id="fn4"><a href="#cite4">↑</a> 6:9 <i>Näha nägemata jne</i>: <a href="/et/The_Urantia_Book/151#p1_4">Ur 151:1.4</a>. </li>
  <li id="fn5"><a href="#cite5">↑</a> 6:10 <i>Tahtlikult pime, kõva südamega</i>: <a href="/et/The_Urantia_Book/174#p5_3">Ur 174:5.3</a>.  <i>Silmad ja kõrvad kinni</i>: <a href="/et/The_Urantia_Book/151#p1_4">Ur 151:1.4</a>. </li>
  <li id="fn6"><a href="#cite6">↑</a> 6:11 <i>Kui kaua, Issand, kui kaua</i>: <a href="/et/The_Urantia_Book/97#p8_3">Ur 97:8.3</a>. </li>
</ol>
</div>
