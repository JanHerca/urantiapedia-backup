<!--
title: Jesaja - Peatükk 2
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/1">Jesaja - Peatükk 1</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/3">Jesaja - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kõne Jesaja, Aamotsi poja nägemusest Juuda ja Jeruusalemma kohta: </p>
<p id="v2"><sup><small>2</small></sup>  Aga viimseil päevil sünnib, et Issanda koja mägi seisab kindlana kui mägede tipp ja tõuseb kõrgemale küngastest ning kõik paganad voolavad ta juurde. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Ja paljud rahvad lähevad ning ütlevad: „Tulge, mingem üles Issanda mäele, Jaakobi Jumala kotta, et ta meile õpetaks oma teid ja et võiksime käia tema radu: sest Siionist lähtub Seadus ja Jeruusalemmast Issanda sõna!” <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Ja tema mõistab kohut paganate vahel ning juhatab paljusid rahvaid. Siis nad taovad oma mõõgad sahkadeks ja piigid sirpideks; rahvas ei tõsta mõõka rahva vastu ja nad ei õpi enam sõdimist. <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  Jaakobi sugu, tulge, käigem Issanda valguses! </p>
<p id="v6"><sup><small>6</small></sup>  Kuid sa oled hüljanud oma rahva, Jaakobi soo, sest nad on täis idamaa kombeid ja nõiuvad vilistite sarnaselt, nad löövad kätt võõramaa lastega. </p>
<p id="v7"><sup><small>7</small></sup>  Nende maa on täis hõbedat ja kulda, nende varandustel ei ole lõppu; nende maa on täis hobuseid ja nende sõjavankreid on otsatult. </p>
<p id="v8"><sup><small>8</small></sup>  Nende maa on täis ebajumalaid, nad kummardavad oma kätetööd, seda, mis nende sõrmed on teinud. </p>
<p id="v9"><sup><small>9</small></sup>  Aga inimene painutatakse ja mees heidetakse maha. Ära anna neile andeks! </p>
<p id="v10"><sup><small>10</small></sup>  Poe kalju sisse ja peida ennast põrmu Issanda kartuse pärast ja tema kõrge aupaistuse eest! </p>
<p id="v11"><sup><small>11</small></sup>  Inimeste suurelised silmad alandatakse ja meeste kõrkus painutatakse. Jah, sel päeval on Issand üksinda kõrge. </p>
<p id="v12"><sup><small>12</small></sup>  Sest vägede Issandal on päev: kõigi suureliste ja kõrkide jaoks, kõigi jaoks, kes kõrgele on tõusnud, et neid alandada, </p>
<p id="v13"><sup><small>13</small></sup>  kõigi Liibanoni kõrgete ja uhkete seedrite jaoks ja kõigi Baasani tammede jaoks, </p>
<p id="v14"><sup><small>14</small></sup>  kõigi kõrgete mägede jaoks ja kõigi kõrgemate küngaste jaoks, </p>
<p id="v15"><sup><small>15</small></sup>  kõigi kõrgete tornide jaoks ja kõigi tugevate müüride jaoks, </p>
<p id="v16"><sup><small>16</small></sup>  kõigi Tarsise laevade jaoks, kõigi toredate laevade jaoks. </p>
<p id="v17"><sup><small>17</small></sup>  Siis painutatakse inimeste ülbus ja alandatakse meeste kõrkus. Jah, sel päeval on Issand üksinda kõrge. </p>
<p id="v18"><sup><small>18</small></sup>  Ebajumalad aga kaovad täiesti. </p>
<p id="v19"><sup><small>19</small></sup>  Siis poetakse kaljulõhedesse ja muldkoobastesse Issanda kartuse pärast ja tema kõrge aupaistuse eest, kui ta tõuseb maad hirmutama. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Sel päeval viskavad inimesed oma hõbedased ja kuldsed ebajumalad, mis nad endile kummardamiseks on teinud, muttidele ja nahkhiirtele, </p>
<p id="v21"><sup><small>21</small></sup>  et aga saaks pugeda kaljupragudesse ja kivilõhedesse Issanda kartuse pärast ja tema kõrge aupaistuse eest, kui ta tõuseb maad hirmutama. </p>
<p id="v22"><sup><small>22</small></sup>  Seepärast lakake lootmast inimestele, kellel on ainult hingeõhk ninas, sest neid ei saa ju panna mikski! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Isaiah/1">Jesaja - Peatükk 1</a></td>
        <td><a href="/et/Bible/Isaiah/Index">Indeks</a></td>
        <td><a href="/et/Bible/Isaiah/3">Jesaja - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:2 <i>Pühad mäed</i>: <a href="/et/The_Urantia_Book/85#p1_5">Ur 85:1.5</a>. </li>
  <li id="fn2"><a href="#cite2">↑</a> 2:2-4 <i>Juutide vaated: üleloomulik päritolu</i>: <a href="/et/The_Urantia_Book/170#p1_5">Ur 170:1.5</a>. </li>
  <li id="fn3"><a href="#cite3">↑</a> 2:2-5 <i>Juudid nägid Jumalat kui kuningat kõigi üle</i>: <a href="/et/The_Urantia_Book/141#p4_1">Ur 141:4.1</a>. </li>
  <li id="fn4"><a href="#cite4">↑</a> 2:3 <i>Vaimu poolt õpetatud</i>: <a href="/et/The_Urantia_Book/156#p5_2">Ur 156:5.2</a>. </li>
  <li id="fn5"><a href="#cite5">↑</a> 2:4 <i>Rahvused ei õpi enam sõda</i>: <a href="/et/The_Urantia_Book/159#p5_6">Ur 159:5.6</a>. </li>
  <li id="fn6"><a href="#cite6">↑</a> 2:19-21 <i>Majesteetlikus hiilguses, hiilguses</i>: <a href="/et/The_Urantia_Book/2#p1_2">Ur 2:1.2</a>. </li>
</ol>
</div>
