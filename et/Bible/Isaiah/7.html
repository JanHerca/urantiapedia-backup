<!--
title: Jesaja - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Isaiah/6">Jesaja - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Isaiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Isaiah/8">Jesaja - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja neil päevil, kui Juudas oli kuningaks Aahas, kes oli Ussija poja Jootami poeg, sündis, et Süüria kuningas Retsin ja Iisraeli kuningas Pekah, Remalja poeg, tulid sõdima Jeruusalemma vastu; aga nad ei suutnud seda vallutada. </p>
<p id="v2"><sup><small>2</small></sup>  Kui Taaveti kojale anti teada ja öeldi, et Süüria on liidus Efraimiga, siis vabises ta enese ja ta rahva süda, otsekui vabiseksid metsapuud tuule käes. </p>
<p id="v3"><sup><small>3</small></sup>  Ja Issand ütles Jesajale: „Mine ometi Aahasele vastu, sina ja su poeg Sear-Jaasub, Ülatiigi veejuhtme otsa juurde, Vanutajavälja maanteele, </p>
<p id="v4"><sup><small>4</small></sup>  ja ütle temale: Hoia ennast ja ole rahulik, ära karda ja su süda ärgu mingu araks nende kahe suitseva tukiotsakese pärast - Süüria Retsini ja Remalja poja vihapalangu pärast! </p>
<p id="v5"><sup><small>5</small></sup>  Sellepärast et Süüria, Efraim ja Remalja poeg on pidanud sinu vastu kurja nõu, öeldes: </p>
<p id="v6"><sup><small>6</small></sup>  „Läki üles Juuda vastu, tükeldagem see ja vallutagem endile ning tõstkem seal Taabali poeg kuningaks!” - </p>
<p id="v7"><sup><small>7</small></sup>  ütleb Issand Jumal nõnda: See ei lähe korda ega sünni! </p>
<p id="v8"><sup><small>8</small></sup>  Sest Süüria pea on Damaskus ja Damaskuse pea on Retsin. Ja veel kuuskümmend viis aastat - siis on Efraim kui rahvas purustatud. </p>
<p id="v9"><sup><small>9</small></sup>  Efraimi pea on Samaaria ja Samaaria pea on Remalja poeg. Kui te ei usu, siis te ei püsi!” </p>
<p id="v10"><sup><small>10</small></sup>  Ja Issand käskis öelda Aahasele veel seda: </p>
<p id="v11"><sup><small>11</small></sup>  „Küsi enesele Issandalt, oma Jumalalt, tunnustäht sügavusest või kõrgusest!” </p>
<p id="v12"><sup><small>12</small></sup>  Aga Aahas vastas: „Ma ei küsi ega kiusa Issandat!” </p>
<p id="v13"><sup><small>13</small></sup>  Siis Jesaja ütles: „Kuulge ometi, Taaveti sugu! Ons teil veel vähe inimeste vaevamisest, et te ka mu Jumalat vaevate? </p>
<p id="v14"><sup><small>14</small></sup>  Sellepärast annab Issand ise teile tunnustähe: ennäe, neitsi jääb lapseootele ja toob poja ilmale ning paneb temale nimeks Immaanuel. </p>
<p id="v15"><sup><small>15</small></sup>  Ta sööb võid ja mett, kuni ta mõistab põlata halba ja valida head. </p>
<p id="v16"><sup><small>16</small></sup>  Sest enne kui poeglaps mõistab põlata halba ja valida head, laastatakse see maa, mille kahe kuninga ees sa tunned hirmu. </p>
<p id="v17"><sup><small>17</small></sup>  Issand laseb tulla sinule ja su rahvale ning su isa soole Assuri kuninga läbi päevi, milliseid ei ole olnud Efraimi Juudast lahkumise ajast. </p>
<p id="v18"><sup><small>18</small></sup>  Sel päeval vilistab Issand kärbseid Egiptuse jõgede lähteilt ja mesilasi Assuri maalt, </p>
<p id="v19"><sup><small>19</small></sup>  ja need kõik tulevad ning laskuvad järskudesse orgudesse ja kaljulõhedesse, kõigisse kibuvitsapõõsastesse ja kõigisse jootmispaikadesse. </p>
<p id="v20"><sup><small>20</small></sup>  Sel päeval lõikab Issand noaga, mis on palgatud teiselt poolt jõge, Assuri kuninga kaudu - teie pea- ja häbemekarvad maha ning rebib habemedki ära. </p>
<p id="v21"><sup><small>21</small></sup>  Sel päeval saab igaüks pidada ainult ühe noore lehma ja paar lammast, </p>
<p id="v22"><sup><small>22</small></sup>  ja nende piimaanni rohkuse tõttu on süüa võid, sest võid ja mett söövad kõik, kes maale alles jäävad. </p>
<p id="v23"><sup><small>23</small></sup>  Sel päeval jääb iga paik, kus oli tuhat viinapuud, tuhat hõbeseeklit väärt, kibuvitstele ja ohakaile. </p>
<p id="v24"><sup><small>24</small></sup>  Sinna minnakse noolte ja ambudega, sest kogu maa on täis kibuvitsu ja ohakaid. </p>
<p id="v25"><sup><small>25</small></sup>  Ja mitte ühelegi mäele, mida nüüd kõplaga rohitakse, ei minda enam kibuvitste ja ohakate kartuse pärast: need jäävad härgade uitepaigaks ja lammaste tallermaaks.” </p>
