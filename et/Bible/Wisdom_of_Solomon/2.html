<!--
title: Saalomoni Tarkuseraamat - Peatükk 2
description: 
published: true
date: 2023-11-8T20:21:2Z
tags: bible, bible—wisdom of solomon
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Wisdom_of_Solomon/1">
          <span class="mdi mdi-arrow-left-drop-circle"></span><span class="pl-2">Saalomoni Tarkuseraamat - Peatükk 1</span>
        </a>
        </td>
        <td>
        <a href="/et/Bible/Wisdom_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Wisdom_of_Solomon/3">
          <span class="pr-2">Saalomoni Tarkuseraamat - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Jumalakartmatute elukäsitusest </h2>
<p id="v1"><sup><small>1</small></sup>  Sest nad ütlevad endamisi, arutledes valesti: „Meie elu on lühike ja kurb, ei ole rohtu inimese surma vastu ega ole teada, kes päästaks surmavallast. </p>
<p id="v2"><sup><small>2</small></sup>  Sest me oleme sündinud juhuse läbi, ja pärast seda elu oleme, otsekui ei oleks meid olnudki. Sest hingeõhk meie sõõrmeis on suits, ja mõtlemine ainult säde meie südame tuksumisest. </p>
<p id="v3"><sup><small>3</small></sup>  Kui see kustub, siis meie ihu muutub tuhaks ja vaim haihtub otsekui hõre õhk. </p>
<p id="v4"><sup><small>4</small></sup>  Ajapikku unustatakse meie nimi ja keegi ei meenuta meie tegusid. Meie elu möödub otsekui pilve vari ja hajub, nagu oleks see udu, taga aetud päikesekiirtest ja viidud nende palavusest. </p>
<p id="v5"><sup><small>5</small></sup>  Sest meie elu on mööduv vari ega ole tagasitulekut surmast. Sest see on pitseriga kinni pandud ja keegi ei pööra seda. </p>
<p id="v6"><sup><small>6</small></sup>  Tulge siis, saagem osa heast, mis on olemas, ja nautigem innuga maailma nagu nooruspäevil! </p>
<p id="v7"><sup><small>7</small></sup>  Täitkem endid kalli veiniga ja salvidega, ja ärgu mingu meist mööda kevade õis! </p>
<p id="v8"><sup><small>8</small></sup>  Pärjakem endid roosinuppudega, enne kui need närtsivad! </p>
<p id="v9"><sup><small>9</small></sup>  Ükski meist ärgu hoidugu ülemeelikusest, jätkem kõikjale oma rõõmu jäljed, sest see on meie osa ja liisk! </p>
<p id="v10"><sup><small>10</small></sup>  Rõhugem vaest õiget, ärgem heitkem armu lesknaisele, ärgem hooligem elatanud rauga hallidest juustest! </p>
<p id="v11"><sup><small>11</small></sup>  Meie õiguse mõõduks olgu meie jõud, sest nõtra peetakse kõlbmatuks! </p>
<p id="v12"><sup><small>12</small></sup>  Varitsegem õiget, sest ta on meile tülikas ja on vastu meie tegudele, laidab meid seaduserikkumise pärast ja heidab meile ette meie kasvatuse puudujääke. </p>
<p id="v13"><sup><small>13</small></sup>  Tema kuulutab, et ta tunneb Jumalat, ja nimetab ennast Issanda lapseks. </p>
<p id="v14"><sup><small>14</small></sup>  Tema on saanud etteheiteks meie mõtetele, juba pealtnäha on ta meile koormaks. </p>
<p id="v15"><sup><small>15</small></sup>  Sest tema elu ei ole niisugune nagu teistel ja tema teed on erinevad. </p>
<p id="v16"><sup><small>16</small></sup>  Tema peab meid võltsiks ja hoidub meie teedest kui rüvedaist. Tema kiidab õndsaks õigete lõppu ja kiitleb, et Jumal on tema isa. </p>
<p id="v17"><sup><small>17</small></sup>  Vaadakem, kas tema sõnad on tõde, ja uurigem, missugune on ükskord tema enese lõpp! </p>
<p id="v18"><sup><small>18</small></sup>  Sest kui see õige on Jumala poeg, küllap siis Jumal tema eest ka hoolitseb ja päästab vastaste käest. </p>
<p id="v19"><sup><small>19</small></sup>  Pangem ta proovile pilke ja piinamisega, et tema tublidust tundma õppida ja vastupidavust uurida! </p>
<p id="v20"><sup><small>20</small></sup>  Mõistkem ta häbistavasse surma, kuigi temal olevat kaitse, nagu ta ise ütleb.” </p>
<h2> Jumalakartmatute eksitus </h2>
<p id="v21"><sup><small>21</small></sup>  Nõnda nad mõtlevad, aga eksivad, sest nende kurjus on nad pimestanud. </p>
<p id="v22"><sup><small>22</small></sup>  Nad ei mõista Jumala saladusi, ei looda vagaduse tasu ega pea auasjaks laitmatuid hingi. </p>
<p id="v23"><sup><small>23</small></sup>  Jumal ju lõi inimese surematuks, tehes ta sarnaseks omaenese olemusega. </p>
<p id="v24"><sup><small>24</small></sup>  Aga kuradi kadeduse läbi tuli maailma surm, ja seda kogevad need, kes kuuluvad temale. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Wisdom_of_Solomon/1">
          <span class="mdi mdi-arrow-left-drop-circle"></span><span class="pl-2">Saalomoni Tarkuseraamat - Peatükk 1</span>
        </a>
        </td>
        <td>
        <a href="/et/Bible/Wisdom_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Wisdom_of_Solomon/3">
          <span class="pr-2">Saalomoni Tarkuseraamat - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
