<!--
title: Saalomoni Tarkuseraamat - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Wisdom_of_Solomon/6">Saalomoni Tarkuseraamat - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Wisdom_of_Solomon/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Wisdom_of_Solomon/8">Saalomoni Tarkuseraamat - Peatükk 8</a></td>
      </tr>
    </tbody>
  </table>
</figure>
<h2> Ka Saalomon on ainult inimene </h2>
<p id="v1"><sup><small>1</small></sup>  Minagi olen surelik inimene nagu kõik, ja selle järglane, kes esimesena mullast tehti. Emaihus sain ma lihaks </p>
<p id="v2"><sup><small>2</small></sup>  kümne kuu kuludes, tihenedes veres mehe seemnest ja unega kaasnevast ihast. </p>
<p id="v3"><sup><small>3</small></sup>  Minagi, olles sündinud, hingasin sisse üldist õhku ja langesin maa peale, nagu saab osaks kõigile. Minu esimene hääl oli nutt just nagu kõigil muilgi. </p>
<p id="v4"><sup><small>4</small></sup>  Mähkmeis ja hooles kasvatati mind. </p>
<p id="v5"><sup><small>5</small></sup>  Mitte ühelgi kuningal ei ole olnud elu algus teistsugune. </p>
<p id="v6"><sup><small>6</small></sup>  Tulek ellu on kõigil seesama, äraminek nõndasamuti. </p>
<h2> Tarkuse ülistus </h2>
<p id="v7"><sup><small>7</small></sup>  Sellepärast ma palvetasin, ja minule anti mõistus, hüüdsin, ja minule tuli tarkuse vaim. </p>
<p id="v8"><sup><small>8</small></sup>  Seda ma eelistasin valitsuskeppidele ja aujärgedele, ja sellega võrreldes ei pannud ma rikkust millekski. </p>
<p id="v9"><sup><small>9</small></sup>  Sellega võrdseks ma ei pidanud hindamatut kalliskivi, sest tarkuse kõrval on kõik kuld nagu pisut liiva, ja hõbedat tuleb arvata sõnnikuks. </p>
<p id="v10"><sup><small>10</small></sup>  Ma armastasin seda rohkem kui tervist ja ilu ja tahtsin seda pidada valguse asemel, sest selle paistus on igavene. </p>
<p id="v11"><sup><small>11</small></sup>  Aga koos sellega tuli minule ka kõik hea, ja sellel oli käes mõõtmatu rikkus. </p>
<p id="v12"><sup><small>12</small></sup>  Ma tundsin rõõmu kõigest, et tarkus juhatab neid, aga ma ei teadnud, et see on ka nende sünnitaja. </p>
<p id="v13"><sup><small>13</small></sup>  Ausalt õppisin, kadeduseta annan edasi, selle rikkust ma ei salga. </p>
<p id="v14"><sup><small>14</small></sup>  Sest see on inimestele ammendamatuks varanduseks, ja need, kes selle saavad, sõlmivad sõpruse Jumalaga andide soovitusel, mida õpetus annab. </p>
<p id="v15"><sup><small>15</small></sup>  Mind aga Jumal lubagu rääkida, nõnda nagu ma tahan, ja väärikalt mõtiskleda antu üle, sest tema ise on tarkuse teenäitaja ja tarkade juht. </p>
<p id="v16"><sup><small>16</small></sup>  Sest tema käes oleme meie, ja on meie sõnadki, ka arukus ning tööoskus. </p>
<p id="v17"><sup><small>17</small></sup>  Jah, tema andis mulle kindla teadmise sellest, mis on olemas, nõnda et ma tunnen maailma ehitust ja algainete mõjujõudu, </p>
<p id="v18"><sup><small>18</small></sup>  aegade algust ja lõppu ja keset, pööripäevi ja aastaaegade vaheldumist, </p>
<p id="v19"><sup><small>19</small></sup>  aastate veeremist ja tähtede seisu, </p>
<p id="v20"><sup><small>20</small></sup>  loomade loomust ja kiskjate verejanu, vaimude väge ja inimeste mõtteid, taimede erinevust ja juurte jõudu. </p>
<p id="v21"><sup><small>21</small></sup>  Mina tean, mis on peidetud ja mis on avalik, sest tarkus, kõige meister, on mind õpetanud. </p>
<p id="v22"><sup><small>22</small></sup>  Sest temas on vaim: arukas, püha, ainulaadne, mitmekülgne, õrn, liikuv, läbinägev, rüvetamatu, kirgas, kahjustamatu, head armastav, terav, </p>
<p id="v23"><sup><small>23</small></sup>  vaba, heategev, inimesearmastaja, kindel, usaldatav, muretu, ja läbitungiv kõikidest vaimudest - arukatest, puhastest, õrnadest. </p>
<p id="v24"><sup><small>24</small></sup>  Sest tarkus on liikuvam igast liikumisest. Oma puhtuse tõttu ta läheb ja tungib läbi kõigest. </p>
<p id="v25"><sup><small>25</small></sup>  Tema on ju Jumala võimsuse hingus ja Kõigeväelise auhiilguse selge kiirgus, seepärast ei tungi midagi rüvedat temasse. </p>
<p id="v26"><sup><small>26</small></sup>  Sest ta on igavese valguse paistus ja Jumala mõjujõu puhas peegel ning tema headuse kuju. </p>
<p id="v27"><sup><small>27</small></sup>  Kuigi ainus, suudab ta kõike, ja jäädes muutumatuks, uuendab kõike. Põlvest põlve läheb ta vagade hingedesse ja teeb nõnda Jumala sõpru ning prohveteid. </p>
<p id="v28"><sup><small>28</small></sup>  Sest Jumal armastab ainult seda, kes elab koos tarkusega. </p>
<p id="v29"><sup><small>29</small></sup>  Jah, tarkus on toredam kui päike ja on üle igast tähtede seisust. Valgusega võrreldes leitakse see olevat suurepärasem. </p>
<p id="v30"><sup><small>30</small></sup>  Sest valgusele järgneb ju öö, aga tarkust ei võida kurjus. </p>
