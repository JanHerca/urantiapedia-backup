<!--
title: Saalomoni Tarkuseraamat - Peatükk 9
description: 
published: true
date: 2022-10-6T9:46:9Z
tags: bible, bible—wisdom of solomon
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Wisdom_of_Solomon/8">Saalomoni Tarkuseraamat - Peatükk 8</a></td>
        <td><a href="/et/Bible/Wisdom_of_Solomon/Index">Indeks</a></td>
        <td><a href="/et/Bible/Wisdom_of_Solomon/10">Saalomoni Tarkuseraamat - Peatükk 10</a></td>
      </tr>
    </tbody>
  </table>
</figure>
<h2> Palve tarkuse pärast </h2>
<p id="v1"><sup><small>1</small></sup>  „Vanemate Jumal ja halastuse Issand, kes sa oma sõnaga oled teinud kõik, </p>
<p id="v2"><sup><small>2</small></sup>  ja oma tarkuses oled valmistanud inimese, et ta valitseks sinu poolt loodut, </p>
<p id="v3"><sup><small>3</small></sup>  korraldaks maailma jumalakartuse ja õiglusega ning mõistaks kohut ausa meelega. </p>
<p id="v4"><sup><small>4</small></sup>  Anna mulle sinu aujärgede juures olevat tarkust ja ära arva mind välja sinu laste hulgast! </p>
<p id="v5"><sup><small>5</small></sup>  Sest mina olen sinu sulane ja sinu teenija poeg, nõder inimene ja üürikese elueaga, liiga väeti aru saama kohtust ja Seadusest. </p>
<p id="v6"><sup><small>6</small></sup>  Kui keegi olekski täiuslik inimeste hulgas, ometi ei pandaks teda millekski, kui temal puudub sinu tarkus. </p>
<p id="v7"><sup><small>7</small></sup>  Sina oled minu valinud kuningaks sinu rahvale ja kohtumõistjaks sinu poegadele ja tütardele. </p>
<p id="v8"><sup><small>8</small></sup>  Sina käskisid mind ehitada templi sinu pühale mäele ja altari sinu asupaiga linna, selle püha telgiga sarnaseks, mille sina esialgu valmistasid. </p>
<p id="v9"><sup><small>9</small></sup>  Sinu juures on tarkus, ta tunneb su tegusid, ta oli juures siis, kui sina lõid maailma, ta teab, mis on meeldiv sinu silmis ja mis on õige sinu käskude kohaselt. </p>
<p id="v10"><sup><small>10</small></sup>  Läkita tema pühadest taevastest ja saada oma hiilguse aujärjelt, et ta koos minuga tööd teeks ja ma teaksin, mis on sinule meelepärane! </p>
<p id="v11"><sup><small>11</small></sup>  Sest tema teab ja mõistab kõike ning juhatab mind mõistlikult minu tegudes ja hoiab mind oma auhiilguses. </p>
<p id="v12"><sup><small>12</small></sup>  Siis kiidetakse minu tegusid ja ma juhin sinu rahvast õigesti ning olen oma isa aujärje vääriline. </p>
<p id="v13"><sup><small>13</small></sup>  Sest missugune inimene teab Jumala nõu? Või kes saab uurida, mida Issand tahab? </p>
<p id="v14"><sup><small>14</small></sup>  Sest surelike mõtted on tühised ja meie kavatsused kõiguvad. </p>
<p id="v15"><sup><small>15</small></sup>  Sest kaduv ihu koormab hinge ja maine telk rõhub mõtisklevat meelt. </p>
<p id="v16"><sup><small>16</small></sup>  Vaevalt aimame maist ja suure vaevaga avastame käesolevat, kes suudaks siis uurida, mis taevas on? </p>
<p id="v17"><sup><small>17</small></sup>  Kes aga tunneks sinu nõu - olgu siis, et sina annad tarkust ja läkitad kõrgusest oma püha Vaimu? </p>
<p id="v18"><sup><small>18</small></sup>  Ainult nõnda õgvendatakse maa peal elavate teerajad, ja inimesed õpivad seda, mis sinule on meelepärane, jah, tarkuse läbi nad päästetakse.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Wisdom_of_Solomon/8">Saalomoni Tarkuseraamat - Peatükk 8</a></td>
        <td><a href="/et/Bible/Wisdom_of_Solomon/Index">Indeks</a></td>
        <td><a href="/et/Bible/Wisdom_of_Solomon/10">Saalomoni Tarkuseraamat - Peatükk 10</a></td>
      </tr>
    </tbody>
  </table>
</figure>
