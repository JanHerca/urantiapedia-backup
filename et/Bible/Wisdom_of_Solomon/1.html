<!--
title: Saalomoni Tarkuseraamat - Peatükk 1
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Wisdom_of_Solomon/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Wisdom_of_Solomon/2">Saalomoni Tarkuseraamat - Peatükk 2</a></td>
      </tr>
    </tbody>
  </table>
</figure>
<h2> Manitsus otsida Jumalat ja taganeda patust </h2>
<p id="v1"><sup><small>1</small></sup>  Armastage õigust, maised kohtumõistjad, mõtelge ausalt Issanda peale ja otsige teda siira südamega! </p>
<p id="v2"><sup><small>2</small></sup>  Sest tema leiavad need, kes teda ei kiusa, ja ta ilmutab ennast neile, kes temas ei kahtle. </p>
<p id="v3"><sup><small>3</small></sup>  Väärad mõtted viivad eemale Jumalast, ja tema võimsus, kui seda proovitakse, karistab meeletuid. </p>
<p id="v4"><sup><small>4</small></sup>  Ei, tarkus ei tule kurikavalasse hinge ega ela patuga leppivas ihus. </p>
<p id="v5"><sup><small>5</small></sup>  Karistuse püha vaim põgeneb pettuse eest ja jääb eemale sõgedaist mõtteist - ülekohtu lähenemine peletab tema. </p>
<p id="v6"><sup><small>6</small></sup>  Tarkus on inimest armastav vaim ega jäta teotajat karistamata tema huulte pärast. Jumal on ju tema sisemuse tunnistaja, tema südame tõeline valvur ja tema keele kuulja. </p>
<p id="v7"><sup><small>7</small></sup>  Sest Issanda Vaim täidab maailma, ja tema, kes kõike koos hoiab, teab, mida räägitakse. </p>
<p id="v8"><sup><small>8</small></sup>  Ei jää varjule ükski, kes valet räägib, ja õiguse karistus ei lähe temast mööda. </p>
<p id="v9"><sup><small>9</small></sup>  Sest jumalakartmatu inimese kavatsusi uuritakse, sõnum tema sõnadest tuleb ju Issanda ette tema eksimuste karistamiseks. </p>
<p id="v10"><sup><small>10</small></sup>  Armukadeda kõrv kuuleb kõike, sosistaja nurin ei jää salajaseks. </p>
<p id="v11"><sup><small>11</small></sup>  Seepärast hoiduge kasutust nurisemisest ja keelake keelt laimamast, sest salajane kõne ei jää tagajärjeta, ja valelik suu tapab hinge. </p>
<p id="v12"><sup><small>12</small></sup>  Ärge otsige surma oma elu eksiteel ja ärge tooge hukatust oma käte tegudega! </p>
<p id="v13"><sup><small>13</small></sup>  Sest Jumal ei ole teinud surma ega tunne rõõmu elavate hukkumisest. </p>
<p id="v14"><sup><small>14</small></sup>  Tema on ju kõik loonud, et see jääks, ja mis maailmas on sündinud, on tarvilik. Selles ei ole hukatuse mürki, maa peal ei ole surmavalla valitsust. </p>
<p id="v15"><sup><small>15</small></sup>  Sest õigus on surematu. </p>
<h2> Jumalakartmatute elukäsitusest </h2>
<p id="v16"><sup><small>16</small></sup>  Jumalakartmatud aga kutsuvad käte ja sõnadega enese juurde surma. Pidades teda küll sõbraks, kaovad nad ometi. Nad teevad temaga lepingu, sest nad on väärt saama tema omaks. </p>
