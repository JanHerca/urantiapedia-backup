<!--
title: Saalomoni Tarkuseraamat - Peatükk 17
description: 
published: true
date: 2023-11-8T20:21:2Z
tags: bible, bible—wisdom of solomon
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Wisdom_of_Solomon/16">
          <span class="mdi mdi-arrow-left-drop-circle"></span><span class="pl-2">Saalomoni Tarkuseraamat - Peatükk 16</span>
        </a>
        </td>
        <td>
        <a href="/et/Bible/Wisdom_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Wisdom_of_Solomon/18">
          <span class="pr-2">Saalomoni Tarkuseraamat - Peatükk 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Egiptus ja Iisrael: pimedus ja valgus </h2>
<p id="v1"><sup><small>1</small></sup>  Sest suured ja uurimatud on sinu kohtuotsused, seepärast eksisid õpetamata hinged. </p>
<p id="v2"><sup><small>2</small></sup>  Sest nurjatud, arvates võivat rõhuda püha rahvast, olid ise pimeduse vangid ja pika öö ahelais, suletuina katuste alla, paos vääramatu ettemääramise eest. </p>
<p id="v3"><sup><small>3</small></sup>  Sest kui nad oma salapattudega lootsid jääda peidetuks unustuse pimestava katte alla, siis pillutati neid hirmsas ehmatuses ja kohutati viirastustega. </p>
<p id="v4"><sup><small>4</small></sup>  Sest ka mitte see nurgake, mis neid varjas, ei hoidnud neid kartusest vabana, ümbritses neid ju kohutav kära, neile ilmusid koletislikud, jubedalõustalised kummitused. </p>
<p id="v5"><sup><small>5</small></sup>  Ei suutnud anda neile valgust mitte ühegi tule vägi, seda sünget ööd ei teinud heledamaks taevatähtede selge säragi. </p>
<p id="v6"><sup><small>6</small></sup>  Neile paistis üksnes isesüttinud hirmuäratav tuli. Ja kohutatud sellest ennenägematust viirastusest, pidasid nad nähtut veelgi õudsemaks. </p>
<p id="v7"><sup><small>7</small></sup>  Võlurite salakunstide oskus oli aga alla jäänud, ja hooplejate tarkus jäi haledasti häbisse. </p>
<p id="v8"><sup><small>8</small></sup>  Sest need, kes tõotasid ära saata haigest hingest kartuse ja rahutuse, haigestusid ise naeruväärsesse argusesse. </p>
<p id="v9"><sup><small>9</small></sup>  Ka siis, kui midagi hirmuäratavat ei olnudki neid peletamas, kohutas neid metsloomade jooks ja roomajate sisin, ja ehmatusest olid nad otse hukkumas, kartes vaadata tühja õhkugi, millest kuhugi ei pääse. </p>
<p id="v10"><sup><small>10</small></sup>  Sest kurjus on loomu poolest arg, olles hukka mõistetud omaenese tunnistuse põhjal, ja kitsikuses olev südametunnistus teeb ju halva veelgi halvemaks. </p>
<p id="v11"><sup><small>11</small></sup>  Sest kartus ei ole midagi muud kui loobumine arukast abist. </p>
<p id="v12"><sup><small>12</small></sup>  Ja mida väiksem on seesmine lootus abile, seda suurem tundub teadmatus kannatuse põhjusest. </p>
<p id="v13"><sup><small>13</small></sup>  Neid aga, kes selsamal võimuta ööl, mis oli tõusnud võimuta surmavalla sügavusest, tahtsid magada nagu ikka, </p>
<p id="v14"><sup><small>14</small></sup>  neid kas vintsutati viirastuslike nägemustega või halvati hinge ahastusega: sest äkitselt ja ootamatult valdas neid hirm. </p>
<p id="v15"><sup><small>15</small></sup>  Siis igaüks seal, kus ta iganes maha langes, oli otsekui vahi all ja suletud ahelateta vangikotta. </p>
<p id="v16"><sup><small>16</small></sup>  Oli see põllumees või karjane, või keegi, kes kõrbes rasket tööd tegi, - ootamatult tabas teda paratamatu saatus, sest pimeduse ahelatega aheldati igaüks. </p>
<p id="v17"><sup><small>17</small></sup>  Tuule tuhin või rõkkav linnulaul tihedais okstes, või võimsasti voolavate vete kohin, või langevate kaljupankade vali mürin, </p>
<p id="v18"><sup><small>18</small></sup>  hüplevate loomade nähtamatu jooks, möirgavate lõvide kohutav hääl, või kaja, mis vastu kostab mägede koopaist, - see kõik hirmutas ja halvas neid. </p>
<p id="v19"><sup><small>19</small></sup>  Sest kogu maailm oli heleda valgusega valgustatud ja tegi takistamatult oma töid, </p>
<p id="v20"><sup><small>20</small></sup>  ainult neile oli tulnud raske öö, pilt sellest pimedusest, mis ükskord pidi neid haarama. Aga nad olid iseendile veel suuremaks koormaks kui see pimedus. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Wisdom_of_Solomon/16">
          <span class="mdi mdi-arrow-left-drop-circle"></span><span class="pl-2">Saalomoni Tarkuseraamat - Peatükk 16</span>
        </a>
        </td>
        <td>
        <a href="/et/Bible/Wisdom_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Wisdom_of_Solomon/18">
          <span class="pr-2">Saalomoni Tarkuseraamat - Peatükk 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
