<!--
title: Saalomoni Tarkuseraamat - Peatükk 13
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Wisdom_of_Solomon/12">Saalomoni Tarkuseraamat - Peatükk 12</a></td>
        <td><a href="/et/Bible/Wisdom_of_Solomon/Index">Indeks</a></td>
        <td><a href="/et/Bible/Wisdom_of_Solomon/14">Saalomoni Tarkuseraamat - Peatükk 14</a></td>
      </tr>
    </tbody>
  </table>
</figure>
<h2> Taevatähtede ja loodusjõudude kummardamisest </h2>
<p id="v1"><sup><small>1</small></sup>  Sest kõik inimesed olid ju loomu poolest tühised, neil puudus jumalatunnetus, ja nähtavaist heategudest ei osanud nad ära tunda teda, kes ON. Tegude märkajadki ei tundnud tegijat, </p>
<p id="v2"><sup><small>2</small></sup>  vaid pidasid maailma valitsevaiks jumalaiks tuld või tuult või liikuvat õhku või tähtede sõõri või võimast vett või taevavalgusi. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Kui nad, olles võlutud nende ilust, pidasid neid jumalaiks, siis oleksid nad pidanud ka teadma, kuivõrd parem on nende Valitseja, sest tema, kes on ilu algkuju, on need loonud. </p>
<p id="v4"><sup><small>4</small></sup>  Kui neid hämmastas nende jõud ja mõju, siis oleksid nad pidanud mõtlema, kuivõrd vägevam on tema, kes need on valmistanud. </p>
<p id="v5"><sup><small>5</small></sup>  Sest loodu suurusest ja ilust võib võrdpildina näha, missugune on Looja. </p>
<p id="v6"><sup><small>6</small></sup>  Sellegipärast on vähe neile ette heita, sest kergesti eksivad ju ka need, kes otsivad Jumalat ja tahavad teda leida. </p>
<p id="v7"><sup><small>7</small></sup>  Sest elades tema tegude keskel, nad uurivad neid, aga välimus eksitab, kuna nähtav on ilus. </p>
<p id="v8"><sup><small>8</small></sup>  Teistpidi aga ei saa neid vabandada, </p>
<p id="v9"><sup><small>9</small></sup>  sest kui nad nii palju suutsid tunnetada, et olid võimelised uurima maailma, miks nad siis rutemini ei leidnud nende Valitsejat? </p>
<h2> Ebajumalakujude kummardamisest </h2>
<p id="v10"><sup><small>10</small></sup>  Aga armetud olid ja elutute peale lootsid need, kes inimeste kätetöid nimetasid jumalaiks: kuld ja hõbe, kunstipärane toode, loomakujud või kasutu kivi - muistse käe töö. </p>
<p id="v11"><sup><small>11</small></sup>  Ja puusepa töö? Tema vestab tarbepuud: koorib siledalt kõik selle koore ja ilusasti töödeldes valmistab eluks vajaliku eseme. </p>
<p id="v12"><sup><small>12</small></sup>  Tööst jäänud laaste tarvitab ta toidu tegemisel, et oma kõhtu täis süüa. </p>
<p id="v13"><sup><small>13</small></sup>  Aga selle jäänuse, mis kuhugi ei kõlba, kõvera ja okslikuks kasvanud puutüki, ta võtab ja vestab seda oma jõudehetkil, ning õpitud oskusega kujundades valmistab sellest inimese kuju, </p>
<p id="v14"><sup><small>14</small></sup>  või teeb selle lihtsa loomaga sarnaseks, võõpab värvimullaga ja värvib punaseks, maalides üle kõik selle laigud. </p>
<p id="v15"><sup><small>15</small></sup>  Siis ta valmistab sellele sobiva hoiupaiga, mille ta raua abil seina külge kinnitab. </p>
<p id="v16"><sup><small>16</small></sup>  Ta hoolitseb, et kuju ei kukuks maha, sest ta teab, et see ei saa iseennast aidata, kuna ta on üksnes kuju ja vajab abi. </p>
<p id="v17"><sup><small>17</small></sup>  Aga palvetades oma varanduse ning naise ja laste pärast, ei häbene ta kõnetada elutut. Jah, tervise pärast ta hüüab appi jõuetut. </p>
<p id="v18"><sup><small>18</small></sup>  Elu pärast palub surnut, abi pärast anub võimetut, teekonna pärast küsib selle käest, kes ise ei saa käia, </p>
<p id="v19"><sup><small>19</small></sup>  kasu, töövilja ja kätetöö pärast nõuab ta jõudu sellelt, kelle käed on nõdrad. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Wisdom_of_Solomon/12">Saalomoni Tarkuseraamat - Peatükk 12</a></td>
        <td><a href="/et/Bible/Wisdom_of_Solomon/Index">Indeks</a></td>
        <td><a href="/et/Bible/Wisdom_of_Solomon/14">Saalomoni Tarkuseraamat - Peatükk 14</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 13:2 <i>Palvetage Jumala teoseid</i>: <a href="/et/The_Urantia_Book/85#p0_4">Ur 85:0.4</a>. </li>
</ol>
</div>
