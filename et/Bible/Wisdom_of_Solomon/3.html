<!--
title: Saalomoni Tarkuseraamat - Peatükk 3
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Wisdom_of_Solomon/2">Saalomoni Tarkuseraamat - Peatükk 2</a></td>
        <td><a href="/et/Bible/Wisdom_of_Solomon/Index">Indeks</a></td>
        <td><a href="/et/Bible/Wisdom_of_Solomon/4">Saalomoni Tarkuseraamat - Peatükk 4</a></td>
      </tr>
    </tbody>
  </table>
</figure>
<h2> Õigete ja jumalakartmatute võrdlus </h2>
<p id="v1"><sup><small>1</small></sup>  Õigete hinged on aga Jumala käes ja neid ei puuduta ükski piin. </p>
<p id="v2"><sup><small>2</small></sup>  Rumalate silmis näivad nad olevat surnud, ja nende äraminekut peetakse õnnetuseks, </p>
<p id="v3"><sup><small>3</small></sup>  lahkumist meie keskelt hukatuseks; nemad aga on rahus. </p>
<p id="v4"><sup><small>4</small></sup>  Sest kuigi neid inimeste meelest nuheldakse, on nende lootuseks täielik surematus. </p>
<p id="v5"><sup><small>5</small></sup>  Pärast kerget karistust saavad nad osa rohkest heast, sest Jumal on neid proovile pannud ja leidnud, et nad on tema väärilised. </p>
<p id="v6"><sup><small>6</small></sup>  Ta on neid proovinud nagu kulda sulatusahjus, ja vastu võtnud kui täieliku põletusohvri. </p>
<p id="v7"><sup><small>7</small></sup>  Oma läbikatsumise ajal nad hiilgavad ja on nagu õlgedes lendlevad sädemed. </p>
<p id="v8"><sup><small>8</small></sup>  Nad mõistavad kohut paganate üle ning valitsevad rahvaid, ja Issand on igavesti nende kuningas. </p>
<p id="v9"><sup><small>9</small></sup>  Kes tema peale loodavad, tunnetavad tõde, ja armastuses ustavad jäävad tema juurde, sest tema valituile saab osaks arm ja halastus. </p>
<p id="v10"><sup><small>10</small></sup>  Aga jumalakartmatud saavad nuhtluse, mida nende mõtted väärivad, need, kes õigest ei ole hoolinud ja on Issandast taganenud. </p>
<p id="v11"><sup><small>11</small></sup>  Sest õnnetu on, kes põlgab tarkust ja kasvatust. Nende lootus on tühine ja vaev asjatu, ja nende teod ei kõlba kuhugi. </p>
<p id="v12"><sup><small>12</small></sup>  Nende naised on rumalad ja nende lapsed on pahad - neetud on nende sugu. </p>
<h2> Parem lastetus kui jumalakartmatud järglased </h2>
<p id="v13"><sup><small>13</small></sup>  Aga õnnis on süütu sigimatu, kes ei tunne patust armatsemist - tema kannab vilja hingede läbikatsumise ajal. </p>
<p id="v14"><sup><small>14</small></sup>  Ja õnnis on kohitsetu, kes oma käega ei ole teinud seadusevastast ega ole mõtelnud kurja Issanda vastu. Sest temale antakse usu valitud armuand ja kõige armsam osa Issanda templis. </p>
<p id="v15"><sup><small>15</small></sup>  Jah, auline on vooruste vili ja laitmatu on tarkuse juur. </p>
<p id="v16"><sup><small>16</small></sup>  Aga abielurikkujate lapsed ei saa täisealiseks, ja keelatud armatsemisest sündinud kaovad. </p>
<p id="v17"><sup><small>17</small></sup>  Sest kui nad elaksidki kaua, neid ei pandaks millekski, ja nende vana iga on lõpuks autu. </p>
<p id="v18"><sup><small>18</small></sup>  Kui nad ka varakult surevad, ei ole neil lootust ega troosti otsustuspäeval. </p>
<p id="v19"><sup><small>19</small></sup>  Sest truudusetu soo lõpp on hirmus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Wisdom_of_Solomon/2">Saalomoni Tarkuseraamat - Peatükk 2</a></td>
        <td><a href="/et/Bible/Wisdom_of_Solomon/Index">Indeks</a></td>
        <td><a href="/et/Bible/Wisdom_of_Solomon/4">Saalomoni Tarkuseraamat - Peatükk 4</a></td>
      </tr>
    </tbody>
  </table>
</figure>
