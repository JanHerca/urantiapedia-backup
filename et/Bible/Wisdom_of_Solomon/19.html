<!--
title: Saalomoni Tarkuseraamat - Peatükk 19
description: 
published: true
date: 2023-11-8T20:21:2Z
tags: bible, bible—wisdom of solomon
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Wisdom_of_Solomon/18">
          <span class="mdi mdi-arrow-left-drop-circle"></span><span class="pl-2">Saalomoni Tarkuseraamat - Peatükk 18</span>
        </a>
        </td>
        <td>
        <a href="/et/Bible/Wisdom_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2> Egiptus ja Iisrael: Punane meri </h2>
<p id="v1"><sup><small>1</small></sup>  Aga jumalakartmatute peale jäi halastamatu viha kuni lõpuni, sest Jumal teadis juba nende kavatsusi. </p>
<p id="v2"><sup><small>2</small></sup>  Nimelt, lubades küll Iisraeli laste lahkumist ja kiirustades nende äraminekut, kahetsevad nad ja ajavad neid taga. </p>
<p id="v3"><sup><small>3</small></sup>  Sest kui nad surnuhaudade juures alles leinasid ja kaeblesid, tegid nad juba teise meeletu otsuse ja jälitasid kui põgenikke neid, keda nad härdasti paludes olid ära ajanud. </p>
<p id="v4"><sup><small>4</small></sup>  Sest teenitud saatus viis nad lõpuni ja laskis neil unustada sündinu, et nad täielikult kätte saaksid nende piinades veel puuduva karistuse, </p>
<p id="v5"><sup><small>5</small></sup>  kusjuures sinu rahvas sooritaks imelise teekonna, teised leiaksid aga ebatavalise surma. </p>
<p id="v6"><sup><small>6</small></sup>  Sest kogu looduse olemus loodi uuesti, teenima erakordseid käske, et sinu lapsi hoida kahju eest. </p>
<p id="v7"><sup><small>7</small></sup>  Oli näha leeri varjavat pilve ja kuiva maad kerkivat seal, kus enne oli vesi: vaba tee läbi Punase mere ja haljendav väli võimsa lainetuse asemel. </p>
<p id="v8"><sup><small>8</small></sup>  Seda mööda läks läbi kogu rahvas - need, keda kaitses sinu käsi, nähes haruldasi imetegusid. </p>
<p id="v9"><sup><small>9</small></sup>  Sest neid viidi nagu hobuseid karjamaale ja nad lõid kepsu otsekui talled, kiites sind, Issand, kes sa olid nad päästnud. </p>
<p id="v10"><sup><small>10</small></sup>  Veel mäletasid nad oma võõrsilolekut, kuidas maa tõi välja sääski, selle asemel et sünnitada loomi, ja kuidas jõgi paiskas üles kalade asemel palju konni. </p>
<p id="v11"><sup><small>11</small></sup>  Aga hiljem nägid nad ka uut linnusugu, kui nad himust aetuna palusid maiusrooga. </p>
<p id="v12"><sup><small>12</small></sup>  Sest meeleheaks neile tõusid merest vutid. </p>
<h2> Egiptlased ja soodomlased </h2>
<p id="v13"><sup><small>13</small></sup>  Ja süüdlastele tulid nuhtlused, mille ennetena käisid vägevad välgud. Sest nemad kannatasid tõepoolest omaenese kuritegude pärast. Olid nad ju näidanud suurt viha võõraste vastu. </p>
<p id="v14"><sup><small>14</small></sup>  Sest teised ei võtnud vastu tundmatuid tulijaid, nemad tegid aga orjaks võõrad, kes olid neile head teinud. </p>
<p id="v15"><sup><small>15</small></sup>  Aga mitte ainult see, vaid karistus tabas neid veel seetõttu: kui teised võõraid vastu võtsid vaenulikult, </p>
<p id="v16"><sup><small>16</small></sup>  siis nemad võtsid pidulikult. Kui aga võõrad olid saanud täieõiguslikeks, siis vaevati neid raskete töödega. </p>
<p id="v17"><sup><small>17</small></sup>  Aga neid pimestati, nõnda nagu neid teisi õige mehe ukse ees, siis kui igaüks neist otsis tema ust sissepääsuks ümbritsevas pilkases pimeduses. </p>
<p id="v18"><sup><small>18</small></sup>  Sest otsekui kandlehelid oma laadilt vahelduvad, kooskõla aga alati jääb, nõnda muutub ka algainete omavaheline kord, mis neist sündinud asjust selgesti näha on. </p>
<p id="v19"><sup><small>19</small></sup>  Sest maaloomad muudeti veeloomadeks ja ujujad tulid maale. </p>
<p id="v20"><sup><small>20</small></sup>  Tuli läks vees vägevamaks, kui ta oli, ja vesi unustas oma kustutamisvõime. </p>
<p id="v21"><sup><small>21</small></sup>  Leegid omakorda ei neelanud kergesti kaduvat loomaliha, mis neisse oli jäänud, ega sulanud hõlpsasti sulav, jääga sarnane taevane roog. </p>
<p id="v22"><sup><small>22</small></sup>  Sest sina, Issand, oled teinud oma rahva kõikepidi suureks ja auväärseks, ega ole teda põlanud, vaid oled igal ajal ja igas paigas seisnud tema kõrval. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Wisdom_of_Solomon/18">
          <span class="mdi mdi-arrow-left-drop-circle"></span><span class="pl-2">Saalomoni Tarkuseraamat - Peatükk 18</span>
        </a>
        </td>
        <td>
        <a href="/et/Bible/Wisdom_of_Solomon/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
