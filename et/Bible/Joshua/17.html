<!--
title: Joosua raamat - Peatükk 17
description: 
published: true
date: 2022-10-6T9:46:8Z
tags: bible, bible—joshua
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/16">Joosua raamat - Peatükk 16</a></td>
        <td><a href="/et/Bible/Joshua/Index">Indeks</a></td>
        <td><a href="/et/Bible/Joshua/18">Joosua raamat - Peatükk 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Liisuosa tuli ka Manasse suguharule, sest ta oli Joosepi esmasündinu; Maakirile, Manasse esmasündinule, Gileadi isale, sai Gilead ja Baasan, sest ta oli sõjamees. </p>
<p id="v2"><sup><small>2</small></sup>  Teisedki Manasse lapsed said osa oma suguvõsade kaupa: Abieseri lapsed, Heeleki lapsed, Asrieli lapsed, Sekemi lapsed, Heeferi lapsed ja Semida lapsed; need olid Joosepi poja Manasse lapsed, mehed nende suguvõsade kaupa. </p>
<p id="v3"><sup><small>3</small></sup>  Aga Selofhadil, kes oli Manasse poja Maakiri poja Gileadi poja Heeferi poeg, ei olnud poegi, vaid olid ainult tütred; ja need olid tema tütarde nimed: Mahla, Noa, Hogla, Milka ja Tirsa. </p>
<p id="v4"><sup><small>4</small></sup>  Ja need astusid preester Eleasari, Joosua, Nuuni poja, ja vürstide ette, öeldes: „Issand käskis Moosest anda meile pärisosa meie vendade keskel!” Siis anti neile Issanda käsu järgi pärisosa nende isa vendade keskel. </p>
<p id="v5"><sup><small>5</small></sup>  Nõnda langes Manassele kümme mõõduosa peale Gileadimaa ja Baasani, mis on teisel pool Jordanit, </p>
<p id="v6"><sup><small>6</small></sup>  sest Manasse tütred said oma pärisosa tema poegade keskel ja Gileadimaa oli Manasse ülejäänud poegade päralt. </p>
<p id="v7"><sup><small>7</small></sup>  Ja Manasse maa-ala oli Aaserist Mikmetati suunas, mis on ida pool Sekemit: siis läheb piir paremat kätt Een-Tappuahi elanike juurde. </p>
<p id="v8"><sup><small>8</small></sup>  Tappuahi maa sai Manassele, aga Tappuah Manasse maa-alal efraimlastele. </p>
<p id="v9"><sup><small>9</small></sup>  Siis laskub piir Kaanaojale; need linnad, mis on lõuna pool oja, kuuluvad Efraimile Manasse linnade keskel; Manasse maa-ala on põhja pool oja. piir lõpeb meres: </p>
<p id="v10"><sup><small>10</small></sup>  sellest lõunapoolne maa kuulub Efraimile ja põhjapoolne Manassele, ja selle piiriks on meri; põhjas puudutavad need Aaserit ja idas Issaskari. </p>
<p id="v11"><sup><small>11</small></sup>  Issaskarist ja Aaserist kuulusid Manassele: Beet-Sean ja selle tütarlinnad, Jibleam ja selle tütarlinnad, Een-Doori elanikud ja selle tütarlinnad, Taanaki elanikud ja selle tütarlinnad ja Megiddo elanikud ja selle tütarlinnad, kolm kõrgendikku. </p>
<p id="v12"><sup><small>12</small></sup>  Aga manasselased ei suutnud vallutada neid linnu ja kaananlased jäid elama sinna maale. </p>
<p id="v13"><sup><small>13</small></sup>  Kui Iisraeli lapsed said tugevamaks, siis panid nad kaananlaste peale töökohustuse ega ajanud neid hoopiski mitte ära. </p>
<p id="v14"><sup><small>14</small></sup>  Ja jooseplased rääkisid Joosuaga ning ütlesid: „Mispärast sa oled mulle andnud pärisosaks ühe liisuosa ja ühe mõõduosa? Ma olen ju arvurikas rahvas, sest senini on Issand mind õnnistanud.” </p>
<p id="v15"><sup><small>15</small></sup>  Ja Joosua vastas neile: „Kui sa oled nii arvurikas rahvas, siis mine metsa ja laasta enesele sealt, perislaste ja refalaste maalt, kui Efraimi mäestik on sulle kitsas!” </p>
<p id="v16"><sup><small>16</small></sup>  Aga jooseplased vastasid: „Mäestikust ei jätku meile; ja kõigil kaananlastel, kes elavad tasasel maal, on raudsõjavankrid, nii neil, kes on Beet-Seanis ja selle tütarlinnades, kui ka neil, kes on Jisreeli orus.” </p>
<p id="v17"><sup><small>17</small></sup>  Siis ütles Joosua Joosepi soole, Efraimile ja Manassele, nõnda: „Sina oled arvurikas rahvas ja sinul on suur jõud, sul ärgu olgu üksainus liisuosa, </p>
<p id="v18"><sup><small>18</small></sup>  vaid sulle saagu mäestik; see on küll metsane, aga raiu seda, siis saavad sulle ka selle ääremaad. Sest sa pead kaananlased ära ajama, kuigi neil on raudsõjavankrid ja kuigi nad on tugevad!” <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/16">Joosua raamat - Peatükk 16</a></td>
        <td><a href="/et/Bible/Joshua/Index">Indeks</a></td>
        <td><a href="/et/Bible/Joshua/18">Joosua raamat - Peatükk 18</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 17:18 <i>Kaananlased ei ole kunagi hävitatud</i>: <a href="/et/The_Urantia_Book/97#p9_1">Ur 97:9.1</a>. </li>
</ol>
</div>
