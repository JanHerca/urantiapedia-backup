<!--
title: Joosua raamat - Peatükk 24
description: 
published: true
date: 2022-10-6T9:46:8Z
tags: bible, bible—joshua
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/23">Joosua raamat - Peatükk 23</a></td>
        <td><a href="/et/Bible/Joshua/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis Joosua kogus kõik Iisraeli suguharud Sekemisse ja kutsus Iisraeli vanemad, peamehed, kohtumõistjad ja ülevaatajad, ja need astusid Jumala ette. </p>
<p id="v2"><sup><small>2</small></sup>  Ja Joosua ütles kogu rahvale: „Nõnda ütleb Issand, Iisraeli Jumal: Teisel pool jõge elasid muiste teie vanemad, Terah, Aabrahami ja Naahori isa, ja nad teenisid teisi jumalaid. </p>
<p id="v3"><sup><small>3</small></sup>  Aga mina võtsin teie isa Aabrahami teiselt poolt jõge ja lasksin teda rännata kogu Kaananimaal; ja ma tegin paljuks tema soo ning andsin temale Iisaki. </p>
<p id="v4"><sup><small>4</small></sup>  Ja Iisakile ma andsin Jaakobi ja Eesavi. Eesavile ma andsin Seiri mäestiku, et ta päriks selle, aga Jaakob ja tema pojad läksid alla Egiptusesse. </p>
<p id="v5"><sup><small>5</small></sup>  Siis ma läkitasin Moosese ja Aaroni ning lõin Egiptust sellega, mis ma seal tegin; ja seejärel ma tõin teid sealt ära. </p>
<p id="v6"><sup><small>6</small></sup>  Ja kui ma tõin teie vanemad Egiptusest välja ja te jõudsite mere äärde, siis ajasid egiptlased teie vanemaid taga sõjavankrite ja ratsanikega kuni Kõrkjamereni. </p>
<p id="v7"><sup><small>7</small></sup>  Siis nad kisendasid Issanda poole ja tema pani pimeduse teie ja egiptlaste vahele ja laskis mere tulla nende peale ning mattis nad. Jah, te olete oma silmaga näinud, mida ma Egiptuses tegin. Seejärel te elasite kaua aega kõrbes. </p>
<p id="v8"><sup><small>8</small></sup>  Siis ma viisin teid emorlaste maale, kes asusid teisel pool Jordanit, ja nemad sõdisid teie vastu; aga ma andsin nad teie kätte ja te pärisite nende maa, ja ma hävitasin nad teie eest. </p>
<p id="v9"><sup><small>9</small></sup>  Siis tõusis Baalak, Sippori poeg, Moabi kuningas, ja sõdis Iisraeli vastu; ta läkitas käskjalad ja kutsus Bileami, Beori poja, teid needma. </p>
<p id="v10"><sup><small>10</small></sup>  Aga mina ei tahtnud kuulata Bileami ja ta pidi teid korduvalt õnnistama ning ma päästsin teid tema käest. </p>
<p id="v11"><sup><small>11</small></sup>  Ja te läksite üle Jordani ning jõudsite Jeerikosse; ja Jeeriko elanikud ja emorlased, perislased, kaananlased, hetid, girgaaslased, hiivlased ja jebuuslased sõdisid teie vastu, aga mina andsin nad teie kätte. </p>
<p id="v12"><sup><small>12</small></sup>  Ja mina läkitasin teie eel masenduse, mis ajas ära teie eest mõlemad emorlaste kuningad, aga mitte sinu mõõga ja ammuga. </p>
<p id="v13"><sup><small>13</small></sup>  Ja ma andsin teile maa, mille kallal sa ei olnud vaeva näinud, ja linnad, mida te ei olnud ehitanud - ja neis te nüüd elate, viinamäed ja õlipuud, mida te ei olnud istutanud - ja neist te nüüd sööte. </p>
<p id="v14"><sup><small>14</small></sup>  Sellepärast kartke nüüd Issandat ja teenige teda laitmatult ja ustavalt ja kõrvaldage jumalad, keda teie vanemad on teeninud teisel pool jõge ja Egiptuses, ja teenige Issandat! </p>
<p id="v15"><sup><small>15</small></sup>  Aga kui teie silmis on halb teenida Issandat, siis valige endile täna, keda te tahate teenida: kas neid jumalaid, keda teie vanemad teenisid teisel pool jõge, või emorlaste jumalaid, kelle maal te elate? Aga mina ja mu pere, meie teenime Issandat!” <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Siis vastas rahvas ja ütles: „Jäägu see meist kaugele, et me jätame maha Issanda ja teenime teisi jumalaid! </p>
<p id="v17"><sup><small>17</small></sup>  Sest Issand on meie Jumal, tema on see, kes meid ja meie vanemad tõi välja Egiptusemaalt orjusekojast, kes meie silma ees tegi neid suuri tunnustähti ja kes meid hoidis kogu sellel teel, mida me käisime, ja kõigi rahvaste seas, kelle keskelt me läbi läksime. </p>
<p id="v18"><sup><small>18</small></sup>  Ja Issand ajas ära meie eest kõik rahvad, ka emorlased, kes elasid sellel maal. Sellepärast teenime meiegi Issandat, sest tema on meie Jumal!” </p>
<p id="v19"><sup><small>19</small></sup>  Siis Joosua ütles rahvale: „Te ei või teenida Issandat, sest tema on püha Jumal! Tema on püha vihaga Jumal, tema ei anna andeks teie üleastumisi ja patte. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Kui te jätate maha Issanda ja teenite võõraid jumalaid, siis ta pöördub ära ning teeb teile kurja ja hävitab teid, pärast seda kui ta teile on head teinud.” </p>
<p id="v21"><sup><small>21</small></sup>  Aga rahvas ütles Joosuale: „Ei, vaid me teenime Issandat!” </p>
<p id="v22"><sup><small>22</small></sup>  Ja Joosua ütles rahvale: „Te olete tunnistajaiks iseeneste vastu, et te olete endile valinud Issanda, et teda teenida.„ Ja nad vastasid: ”Oleme tunnistajad!” </p>
<p id="v23"><sup><small>23</small></sup>  „Ja nüüd kõrvaldage võõrad jumalad, kes teie keskel on, ja pöörake oma südamed Issanda, Iisraeli Jumala poole!” </p>
<p id="v24"><sup><small>24</small></sup>  Ja rahvas ütles Joosuale: „Me tahame teenida Issandat, oma Jumalat, ja võtta kuulda tema häält!” </p>
<p id="v25"><sup><small>25</small></sup>  Nõnda tegi Joosua sel päeval rahvaga lepingu ja andis temale Sekemis määrused ja seadlused. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Ja Joosua kirjutas need sõnad Jumala Seaduse raamatusse; siis ta võttis suure kivi ja pani püsti selle tamme alla, mis oli Issanda pühamu juures. </p>
<p id="v27"><sup><small>27</small></sup>  Ja Joosua ütles kogu rahvale: „Vaata, see kivi olgu tunnistajaks meie vastu, sest see on kuulnud kõiki Issanda sõnu, mis ta meile on öelnud. Ja see olgu tunnistajaks teie vastu, et te ei salgaks oma Jumalat!” <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Siis Joosua saatis rahva minema, igaühe ta pärisosale. </p>
<p id="v29"><sup><small>29</small></sup>  Ja pärast neid sündmusi suri Issanda sulane Joosua, Nuuni poeg, saja kümne aasta vanuses. </p>
<p id="v30"><sup><small>30</small></sup>  Ja nad matsid tema ta pärisosa maa-alale Timnat-Serahisse, mis on Efraimi mäestikus põhja pool Gaasi mäge. </p>
<p id="v31"><sup><small>31</small></sup>  Ja Iisrael teenis Issandat kogu Joosua eluaja ja kogu nende vanemate eluaja, kes elasid veel pärast Joosuat ja kes tundsid kõiki Issanda tegusid, mis ta Iisraelile oli teinud. </p>
<p id="v32"><sup><small>32</small></sup>  Ja Joosepi luud, mis Iisraeli lapsed olid Egiptusest ära toonud, matsid nad Sekemisse selle väljaosa peale, mille Jaakob oli ostnud Sekemi isa Hamori lastelt saja rahatüki eest ja mis oli saanud pärisosaks Joosepi lastele. </p>
<p id="v33"><sup><small>33</small></sup>  Ka Eleasar, Aaroni poeg, suri, ja nad matsid ta Gibeasse, ta poja Piinehasi linna, mis temale oli antud Efraimi mäestikus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/23">Joosua raamat - Peatükk 23</a></td>
        <td><a href="/et/Bible/Joshua/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 24:15 <i>Vali täna, keda teenida</i>: <a href="/et/The_Urantia_Book/153#p2_5">Ur 153:2.5</a>. </li>
  <li id="fn2"><a href="#cite2">↑</a> 24:19 <i>Mooses ütles, et Jumal on armukade</i>: <a href="/et/The_Urantia_Book/142#p2_1">Ur 142:2.1</a>.  <i>Jumal ütles, et on armukade</i>: <a href="/et/The_Urantia_Book/4#p3_1">Ur 4:3.1</a>.  <i>Kurjad ei saa teenida Issandat</i>: <a href="/et/The_Urantia_Book/96#p6_4">Ur 96:6.4</a>.  <i>armukade</i>: <a href="/et/The_Urantia_Book/96#p4_6">Ur 96:4.6</a>.  <i>Jahve püha, armuline Jumal</i>: <a href="/et/The_Urantia_Book/96#p6_3">Ur 96:6.3</a>. </li>
  <li id="fn3"><a href="#cite3">↑</a> 24:25 <i>Vali head või kurja</i>: <a href="/et/The_Urantia_Book/153#p4_4">Ur 153:4.4</a>. </li>
  <li id="fn4"><a href="#cite4">↑</a> 24:27 <i>Kivi kui tunnistaja</i>: <a href="/et/The_Urantia_Book/85#p1_3">Ur 85:1.3</a>. </li>
</ol>
</div>
