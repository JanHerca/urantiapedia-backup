<!--
title: Joosua raamat - Peatükk 3
description: 
published: true
date: 2022-10-6T9:46:8Z
tags: bible, bible—joshua
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/2">Joosua raamat - Peatükk 2</a></td>
        <td><a href="/et/Bible/Joshua/Index">Indeks</a></td>
        <td><a href="/et/Bible/Joshua/4">Joosua raamat - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Joosua tõusis hommikul vara ja nad läksid teele Sittimist ning tulid Jordani äärde, tema ja kõik Iisraeli lapsed; ja nad ööbisid seal, enne kui nad üle läksid. </p>
<p id="v2"><sup><small>2</small></sup>  Kolme päeva pärast aga käisid ülevaatajad leeri läbi </p>
<p id="v3"><sup><small>3</small></sup>  ja andsid rahvale käsu, öeldes: „Kui te näete Issanda, oma Jumala seaduselaegast ja leviitpreestreid seda kandvat, siis minge oma asukohast teele ja käige selle järel! </p>
<p id="v4"><sup><small>4</small></sup>  Aga teie ja selle vahel olgu vahet umbes kaks tuhat mõõdetud küünart - te ei tohi minna selle ligi -, et te teaksite teed, mida teil tuleb käia, sest varem te ei ole seda teed käinud!” </p>
<p id="v5"><sup><small>5</small></sup>  Ja Joosua ütles rahvale: „Pühitsege endid, sest homme teeb Issand teie keskel imetegusid!” </p>
<p id="v6"><sup><small>6</small></sup>  Ja Joosua rääkis preestritega, öeldes: „Kandke seaduselaegast ja minge rahva eel!” Ja nemad tõstsid seaduselaeka üles ning käisid rahva eel. </p>
<p id="v7"><sup><small>7</small></sup>  Ja Issand ütles Joosuale: „Täna ma teen sind suureks kogu Iisraeli silmis, et nad teaksid, et mina olen sinuga, nõnda nagu ma olin Moosesega. </p>
<p id="v8"><sup><small>8</small></sup>  Käsi preestreid, kes kannavad seaduselaegast, ja ütle: Kui te jõuate Jordani vee äärde, siis jääge peatuma Jordani kaldale!” </p>
<p id="v9"><sup><small>9</small></sup>  Ja Joosua ütles Iisraeli lastele: „Tulge siia ja kuulge Issanda, oma Jumala sõnu!” </p>
<p id="v10"><sup><small>10</small></sup>  Ja Joosua kõneles: „Sellest te saate teada, et elav Jumal on teie keskel ja ajab tõesti teie eest ära kaananlased, hetid, hiivlased, perislased, girgaaslased, emorlased ja jebuuslased: </p>
<p id="v11"><sup><small>11</small></sup>  vaata, kogu maailma Issanda seaduselaegas läheb teie eel läbi Jordani! <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Nüüd aga võtke endile Iisraeli suguharudest kaksteist meest, igast suguharust mees. </p>
<p id="v13"><sup><small>13</small></sup>  Niipea kui nende preestrite jalatallad, kes kannavad Issanda, kogu maailma Issanda seaduselaegast, laskuvad Jordani vette, katkeb Jordani veevool; vesi, mis voolab ülaltpoolt, jääb seisma paisu taha.” </p>
<p id="v14"><sup><small>14</small></sup>  Ja rahvas läks oma telkidest teele, et minna üle Jordani, ja preestrid, kes kandsid seaduselaegast, olid rahva eel. </p>
<p id="v15"><sup><small>15</small></sup>  Ja niipea kui need, kes kandsid laegast, jõudsid Jordani äärde ja laegast kandvate preestrite jalad puudutasid veepiiri - kõik Jordani luhad on ju vett täis kogu lõikusaja -, </p>
<p id="v16"><sup><small>16</small></sup>  jäi ülaltpoolt voolav vesi seisma, jäädes paisu taha väga kaugel Saartani linna külje all asuva Adami linna juures, ja vesi, mis voolas alla lauskmaa merre, Soolamerre, kadus täiesti; ja rahvas läks üle Jeeriko kohalt. </p>
<p id="v17"><sup><small>17</small></sup>  Preestrid, kes kandsid Issanda seaduselaegast, jäid kindlalt seisma kuivale keset Jordanit, ja kogu Iisrael läks üle kuiva mööda, kuni kogu rahvas viimseni oli läinud üle Jordani. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/2">Joosua raamat - Peatükk 2</a></td>
        <td><a href="/et/Bible/Joshua/Index">Indeks</a></td>
        <td><a href="/et/Bible/Joshua/4">Joosua raamat - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:11,13 <i>Kõige isand</i>: <a href="/et/The_Urantia_Book/128#p1_10">Ur 128:1.10</a>.  <i>Adonai</i>: <a href="/et/The_Urantia_Book/96#p1_9">Ur 96:1.9</a>. </li>
</ol>
</div>
