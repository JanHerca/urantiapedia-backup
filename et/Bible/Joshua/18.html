<!--
title: Joosua raamat - Peatükk 18
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Joshua/17">Joosua raamat - Peatükk 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Joshua/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Joshua/19">Joosua raamat - Peatükk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kogu Iisraeli laste kogudus kogunes Siilosse ja nad püstitasid sinna kogudusetelgi, siis kui maa oli neile alistunud. </p>
<p id="v2"><sup><small>2</small></sup>  Aga Iisraeli lastest oli üle jäänud veel seitse suguharu, kellele nende pärisosa ei olnud jaotatud. </p>
<p id="v3"><sup><small>3</small></sup>  Siis ütles Joosua Iisraeli lastele: „Kui kaua te olete nii loiud, et te ei lähe pärima maad, mille teile on andnud Issand, teie vanemate Jumal? </p>
<p id="v4"><sup><small>4</small></sup>  Laske igast suguharust tulla kolm meest, siis ma läkitan need, et nad võtaksid kätte ja käiksid maa läbi, kirjutaksid selle üles, vastavalt nende pärisosale, ja tuleksid siis tagasi minu juurde. </p>
<p id="v5"><sup><small>5</small></sup>  Nad jaotagu maa seitsmeks osaks: Juuda jäägu oma maa-alale lõunas ja Joosepi sugu jäägu oma maa-alale põhjas. </p>
<p id="v6"><sup><small>6</small></sup>  Kirjutage maa üles seitsmes osas ja tooge kiri siia minu kätte, siis ma heidan teile liisku siin Issanda, meie Jumala ees. </p>
<p id="v7"><sup><small>7</small></sup>  Leviitidel aga ei ole osa teie keskel, sest nende pärisosaks on Issanda preestriamet. Ja Gaad, Ruuben ja pool Manasse suguharu on oma pärisosa võtnud teisel pool Jordanit, ida pool, mille neile andis Mooses, Issanda sulane.” </p>
<p id="v8"><sup><small>8</small></sup>  Ja mehed võtsid kätte ning läksid, ja Joosua andis käsu neile, kes läksid maad üles kirjutama, öeldes: „Minge ja käige maa läbi ja kirjutage see üles; siis tulge jälle tagasi minu juurde ja mina heidan teile liisku Issanda ees siin Siilos!” </p>
<p id="v9"><sup><small>9</small></sup>  Ja mehed läksid ning käisid maa läbi ja panid selle raamatusse kirja linnade kaupa seitsmes osas ja tulid siis tagasi Joosua juurde Siilo leeri. </p>
<p id="v10"><sup><small>10</small></sup>  Ja Joosua heitis neile liisku Issanda ees Siilos; Joosua jaotas seal maa Iisraeli lastele nende osade kaupa. </p>
<p id="v11"><sup><small>11</small></sup>  Benjaminlaste suguharule suguvõsade kaupa langes liisk ja nende liisuosa maa-ala tuli juudalaste ja jooseplaste vahele. </p>
<p id="v12"><sup><small>12</small></sup>  Põhjakaares algab nende piir Jordanist; siis üleneb piir nõlvakule Jeerikost põhja pool, tõuseb mäestikku lääne suunas ja selle lõpp on Beet-Aaveni kõrbes. </p>
<p id="v13"><sup><small>13</small></sup>  Sealt kulgeb piir Luusi, nõlvakule Luusist lõuna suunas, see on Peetelisse; siis laskub piir Aterot-Addarisse, mäele, mis on lõuna pool alumist Beet-Hooronit. </p>
<p id="v14"><sup><small>14</small></sup>  Siis piir kaardub ja pöördub läänekaares lõuna suunas, alates mäest, mis on lõuna pool vastu Beet-Hooronit, ja selle lõpp on Kirjat-Baalis, see on Kirjat-Jearimis, juudalaste linnas; see on läänekaar. </p>
<p id="v15"><sup><small>15</small></sup>  Lõunakaar aga algab Kirjat-Jearimi servast ja piir kulgeb lääne suunas ning jätkub Neftoahi veeallikani; </p>
<p id="v16"><sup><small>16</small></sup>  siis laskub piir selle mäe veerule, mis on vastu Ben-Hinnomi orgu, Refaimi oru põhjaküljes; siis laskub see Hinnomi orgu, lõuna poole jebuuslaste nõlvakut, ja edasi alla Een-Rogelisse; </p>
<p id="v17"><sup><small>17</small></sup>  siis kaardub see põhja poole, suundub Een-Semesisse ja jätkub Gelilotti, mis on vastu Adummimi tõusuteed, ja laskub Ruubeni poja Bohani kivi juurde; </p>
<p id="v18"><sup><small>18</small></sup>  siis kulgeb see nõlvakule vastu lagendikku põhja suunas ja laskub lagendikule; </p>
<p id="v19"><sup><small>19</small></sup>  siis kulgeb piir Beet-Hogla nõlvakule põhjas, ja selle lõpp suubub Soolamere põhjalahte Jordani suudmes lõunas; see on lõunapoolne piir. </p>
<p id="v20"><sup><small>20</small></sup>  Idakaarest aga piirab seda Jordan. See on benjaminlaste pärisosa nende suguvõsade jaoks oma piiridega ümberringi. </p>
<p id="v21"><sup><small>21</small></sup>  Ja benjaminlaste suguharul, nende suguvõsadel, olid linnad: Jeeriko, Beet-Hogla, Eemek-Kesis, </p>
<p id="v22"><sup><small>22</small></sup>  Beet-Araba, Semaraim, Peetel, </p>
<p id="v23"><sup><small>23</small></sup>  Avvim, Paara, Ofra, </p>
<p id="v24"><sup><small>24</small></sup>  Kefar-Ammoni, Ofni ja Geba - kaksteist linna ja nende külad; </p>
<p id="v25"><sup><small>25</small></sup>  Gibeon, Raama, Beerot, </p>
<p id="v26"><sup><small>26</small></sup>  Mispe, Kefiira, Mosa, </p>
<p id="v27"><sup><small>27</small></sup>  Rekem, Jirpeel, Tarala, </p>
<p id="v28"><sup><small>28</small></sup>  Seela, Elef, Jebuusi, see on Jeruusalemm, Gibeat ja Kirjat-Jearim - neliteist linna ja nende külad. See oli benjaminlaste pärisosa nende suguvõsade kaupa. </p>
