<!--
title: Joosua raamat - Peatükk 9
description: 
published: true
date: 2022-10-6T9:46:8Z
tags: bible, bible—joshua
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/8">Joosua raamat - Peatükk 8</a></td>
        <td><a href="/et/Bible/Joshua/Index">Indeks</a></td>
        <td><a href="/et/Bible/Joshua/10">Joosua raamat - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui kõik kuningad, kes olid siinpool Jordanit mäestikus, madalikul ja kogu suure mere rannikul Liibanoni suunas, hetid, emorlased, kaananlased, perislased, hiivlased ja jebuuslased, sellest kuulsid, </p>
<p id="v2"><sup><small>2</small></sup>  siis nad kogunesid kokku üksmeelselt, et sõdida Joosua ja Iisraeli vastu. </p>
<p id="v3"><sup><small>3</small></sup>  Aga kui Gibeoni elanikud olid kuulnud, kuidas Joosua oli talitanud Jeerikoga ja Aiga, </p>
<p id="v4"><sup><small>4</small></sup>  siis tegutsesid ka nemad, aga kavalasti: nad läksid ja tegid endid käskjalgadeks. Nad panid oma eeslite selga kulunud kotid ja vanad veinilähkrid, lõhkised ja kokkuseotud, </p>
<p id="v5"><sup><small>5</small></sup>  iseendile jalga kulunud ja paigatud sandaalid, selga kulunud riided, ja kõik leib teeroaks oli kuivanud ja murenenud. </p>
<p id="v6"><sup><small>6</small></sup>  Siis nad läksid Joosua juurde Gilgali leeri ja ütlesid temale ja Iisraeli meestele: „Me tuleme kaugelt maalt; tehke nüüd meiega leping!” </p>
<p id="v7"><sup><small>7</small></sup>  Aga Iisraeli mehed vastasid hiivlastele: „Võib-olla te elate meie keskel? Kuidas võiksime siis teha teiega lepingu?” </p>
<p id="v8"><sup><small>8</small></sup>  Siis nad ütlesid Joosuale: „Me oleme sinu sulased!„ Ja Joosua küsis neilt: ”Kes te olete ja kust te tulete?” </p>
<p id="v9"><sup><small>9</small></sup>  Ja nad vastasid temale: „Su sulased tulevad väga kaugelt maalt Issanda, su Jumala nime pärast, sest me oleme kuulnud temast kuuldusi ja kõike, mis ta tegi Egiptuses, </p>
<p id="v10"><sup><small>10</small></sup>  ja kõike, kuidas ta talitas kahe emorlaste kuningaga, kes olid sealpool Jordanit: Siihoniga, Hesboni kuningaga, ja Oogiga, Baasani kuningaga, kes oli Astarotis. </p>
<p id="v11"><sup><small>11</small></sup>  Meie vanemad ja kõik Meie maa elanikud rääkisid meile, öeldes: Võtke enestega kaasa moona teekonna tarvis, minge neile vastu ja öelge neile: Me oleme teie sulased, tehke nüüd meiega leping! </p>
<p id="v12"><sup><small>12</small></sup>  See on meie leib; me võtsime selle soojalt oma kodadest teeroaks päeval, kui lahkusime, et tulla teie juurde; ja vaata, see on nüüd kuivanud ja murenenud. </p>
<p id="v13"><sup><small>13</small></sup>  Ja need veinilähkrid, mis me täitsime, olid uued, aga vaata, need on nüüd lõhkenud. Ja meie riided ja jalatsid on kulunud väga pikal teel.” </p>
<p id="v14"><sup><small>14</small></sup>  Siis mehed võtsid nende teeroast ega küsinud nõu Issandalt. </p>
<p id="v15"><sup><small>15</small></sup>  Ja Joosua tegi nendega rahu ning sõlmis nendega lepingu, et ta jätab nad elama; ja koguduse ülemad vandusid neile. </p>
<p id="v16"><sup><small>16</small></sup>  Aga pärast kolme päeva möödumist, kui nad olid teinud nendega lepingu, said nad kuulda, et need olid nende lähedalt ja elasid nende keskel. </p>
<p id="v17"><sup><small>17</small></sup>  Siis Iisraeli lapsed läksid teele ja jõudsid kolmandal päeval nende linnade juurde; nende linnad olid Gibeon, Kefiira, Beerot ja Kirjat-Jearim. </p>
<p id="v18"><sup><small>18</small></sup>  Aga Iisraeli lapsed ei löönud neid maha, sest koguduse ülemad olid neile vandunud Issanda, Iisraeli Jumala juures; ent terve kogudus nurises ülemate pärast. </p>
<p id="v19"><sup><small>19</small></sup>  Siis ütlesid kõik ülemad tervele kogudusele: „Me oleme neile vandunud Issanda, Iisraeli Jumala juures, nüüd ei või me neisse puutuda. </p>
<p id="v20"><sup><small>20</small></sup>  Me teeme nendega seda, et jätame nad elama, et meie peale ei tuleks viha vande pärast, mille neile vandusime.” </p>
<p id="v21"><sup><small>21</small></sup>  Ja ülemad ütlesid neile, et nad jäävad elama ja neist saavad puuraiujad ja veekandjad tervele kogudusele, nagu ülemad neile on öelnud. </p>
<p id="v22"><sup><small>22</small></sup>  Ja Joosua kutsus nad ning rääkis nendega, öeldes: „Miks petsite meid ja ütlesite: Me oleme teist väga kaugel, ise aga elate meie keskel? </p>
<p id="v23"><sup><small>23</small></sup>  Seepärast olge nüüd neetud! Ärgu lõppegu iialgi teie hulgast sulased, puuraiujad ja veekandjad mu Jumala koja tarvis!” </p>
<p id="v24"><sup><small>24</small></sup>  Ja nemad vastasid Joosuale ning ütlesid: „Et su sulastele oli kindlasti räägitud, kuidas Issand, su Jumal, oma sulast Moosest oli käskinud anda teile kogu maa ja hävitada teie eest kõik maa elanikud, siis me kartsime teie ees väga oma elu pärast ja tegime seda. </p>
<p id="v25"><sup><small>25</small></sup>  Ja nüüd, vaata, me oleme sinu käes, talita meiega, nagu sinu silmis hea ja õige on teha!” </p>
<p id="v26"><sup><small>26</small></sup>  Ja ta talitas nendega nõnda: ta päästis nad Iisraeli laste käest ja neid ei tapetud. </p>
<p id="v27"><sup><small>27</small></sup>  Ja sel päeval pani Joosua nad puuraiujaiks ja veetoojaiks kogudusele ning Issanda altarile kuni tänapäevani paigas, mille tema välja valib. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/8">Joosua raamat - Peatükk 8</a></td>
        <td><a href="/et/Bible/Joshua/Index">Indeks</a></td>
        <td><a href="/et/Bible/Joshua/10">Joosua raamat - Peatükk 10</a></td>
      </tr>
    </tbody>
  </table>
</figure>
