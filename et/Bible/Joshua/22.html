<!--
title: Joosua raamat - Peatükk 22
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Joshua/21">Joosua raamat - Peatükk 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Joshua/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Joshua/23">Joosua raamat - Peatükk 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis kutsus Joosua ruubenlased, gaadlased ja Manasse poole suguharu </p>
<p id="v2"><sup><small>2</small></sup>  ning ütles neile: „Te olete pannud tähele kõike, mida Mooses, Issanda sulane, teid käskis, ja olete võtnud kuulda minu häält kõiges, milleks mina teile olen käsu andnud. </p>
<p id="v3"><sup><small>3</small></sup>  Te ei ole maha jätnud oma vendi selle pika aja jooksul kuni tänini ja olete pidanud, mida tuleb pidada - Issanda, oma Jumala käsku. </p>
<p id="v4"><sup><small>4</small></sup>  Nüüd on Issand, teie Jumal, andnud teie vendadele rahu, nagu ta neile lubas; pöörduge siis nüüd ümber ja minge oma telkide juurde, oma pärusmaale, mille Mooses, Issanda sulane, teile andis teisel pool Jordanit. </p>
<p id="v5"><sup><small>5</small></sup>  Olge vaid väga hoolsad täitma käsku ja Seadust, mille Mooses, Issanda sulane, teile on andnud, et te armastaksite Issandat, oma Jumalat, ja käiksite kõigil tema teedel ja peaksite tema käske ja hoiaksite tema poole ning teeniksite teda kõigest oma südamest ja kõigest oma hingest!” <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Ja Joosua õnnistas neid ning saatis nad minema; ja nad läksid oma telkide juurde. </p>
<p id="v7"><sup><small>7</small></sup>  Manasse poolele suguharule oli Mooses andnud maad Baasanis, aga teisele poolele andis Joosua koos nende vendadega lääne pool Jordanit; ja kui Joosua saatis nad nende telkide juurde, siis õnnistas tema ka neid </p>
<p id="v8"><sup><small>8</small></sup>  ja rääkis nendega, öeldes: „Minge tagasi oma telkide juurde oma suure noosiga ja väga paljude loomadega, hõbeda, kulla, vase ja rauaga, ja väga suure hulga riietega; jaotage koos oma vendadega oma vaenlastelt saadud saak!” </p>
<p id="v9"><sup><small>9</small></sup>  Ja ruubenlased, gaadlased ja Manasse pool suguharu läksid tagasi ning tulid ära Iisraeli laste juurest Siilost, mis on Kaananimaal, et minna Gileadimaale, oma pärusmaale, kuhu nad olid asunud Moosese läbi antud Issanda käsul. </p>
<p id="v10"><sup><small>10</small></sup>  Kui ruubenlased, gaadlased ja Manasse pool suguharu jõudsid Jordani piirkonda Kaananimaal, siis nad ehitasid sinna Jordani äärde altari, silmapaistvalt suure altari. </p>
<p id="v11"><sup><small>11</small></sup>  Ja Iisraeli lapsed kuulsid räägitavat: „Vaata, ruubenlased, gaadlased ja Manasse pool suguharu on ehitanud altari Jordani piirkonda vastu Kaananimaad, Iisraeli laste maa-ala teise äärde.” </p>
<p id="v12"><sup><small>12</small></sup>  Kui Iisraeli lapsed seda kuulsid, siis kogunes terve Iisraeli laste kogudus Siilosse, et minna sõtta nende vastu. </p>
<p id="v13"><sup><small>13</small></sup>  Ja Iisraeli lapsed läkitasid ruubenlaste, gaadlaste ja Manasse poole suguharu juurde Gileadimaale Piinehasi, preester Eleasari poja, </p>
<p id="v14"><sup><small>14</small></sup>  ja koos temaga kümme vürsti, üks perekonna vürst igast Iisraeli suguharust, igaüks neist oma perekonna peamees Iisraeli tuhandete seas. </p>
<p id="v15"><sup><small>15</small></sup>  Ja need tulid ruubenlaste, gaadlaste ja Manasse poole suguharu juurde Gileadimaale ja rääkisid nendega, öeldes: </p>
<p id="v16"><sup><small>16</small></sup>  „Nõnda ütleb terve Issanda kogudus: Mis jumalavallatus see on, mida te olete osutanud Iisraeli Jumala vastu, et te nüüd taganete Issanda järelt, ehitate endile altari ja hakkate nüüd Issanda vastu mässama? </p>
<p id="v17"><sup><small>17</small></sup>  Kas meile on vähe Peori patust, millest me endid tänapäevani ei ole puhastanud ja millest tuli nuhtlus Issanda kogudusele? </p>
<p id="v18"><sup><small>18</small></sup>  Ja teie tahate nüüdki taganeda Issanda järelt. Kui te täna mässate Issanda vastu, siis vihastub ta homme kogu Iisraeli koguduse peale. </p>
<p id="v19"><sup><small>19</small></sup>  Aga kui teie pärusmaa on roojane, siis tulge üle Issanda pärusmaale, kus on Issanda elamu, ja asuge meie keskele, kuid ärge mässake Issanda vastu ja ärge mässake meie vastu, ehitades endile altari lisaks Issanda, meie Jumala altarile! </p>
<p id="v20"><sup><small>20</small></sup>  Eks talitanud Aakan, Serahi poeg, petise kombel hävitamisele määratuga? Siis langes viha terve Iisraeli koguduse peale, kuigi ta ju oli üksainus mees. Eks ta pidanud surema oma süü pärast?” </p>
<p id="v21"><sup><small>21</small></sup>  Siis ruubenlased, gaadlased ja Manasse pool suguharu vastasid ja rääkisid Iisraeli tuhandete peameestega: </p>
<p id="v22"><sup><small>22</small></sup>  „Jumalate Jumal Issand, jumalate Jumal Issand, tema teab, ja Iisrael saagu teada: kui see on mässu ja truudusetuse pärast Issanda vastu - siis ära meid täna aita! - <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  et me ehitasime endile altari Issanda järelt taganemiseks, või selleks, et selle peal ohverdada põletus- ja roaohvreid, või et selle peal valmistada tänuohvreid - siis nõudku Issand ise aru! </p>
<p id="v24"><sup><small>24</small></sup>  Aga et niisugust tahet ei olnud, siis tegime seda mõeldes, et tulevikus võiksid teie lapsed meie lastega rääkida ja öelda: Mis on teil tegemist Issandaga, Iisraeli Jumalaga? </p>
<p id="v25"><sup><small>25</small></sup>  Issand on ju pannud Jordani piiriks meie ja teie vahele, ruubenlased ja gaadlased. Teil ei ole Issandast osa! Teie lapsed võiksid keelata meie lapsi Issandat kartmast. </p>
<p id="v26"><sup><small>26</small></sup>  Sellepärast me ütlesime: Tehkem siis enestele see altar, ehitades mitte põletus- ega tapaohvri tarvis, </p>
<p id="v27"><sup><small>27</small></sup>  vaid see olgu tunnistajaks meie ja teie vahel ja meie järeltulevate põlvede vahel pärast meid, et me tahame toimetada Issanda teenistust tema palge ees oma põletus-, tapa- ja tänuohvritega, et teie lapsed ei saaks edaspidi öelda meie lastele: Teil ei ole Issandast osa! </p>
<p id="v28"><sup><small>28</small></sup>  Ja me mõtlesime: kui nad tulevikus nõnda ütlevad meile ja meie järeltulevaile põlvedele, siis me saame vastata: Vaadake Issanda altari kuju, mille meie vanemad on teinud mitte põletus- ega tapaohvri jaoks, vaid tunnistajaks meie ja teie vahele. </p>
<p id="v29"><sup><small>29</small></sup>  Jäägu meist kaugele, et mässaksime Issanda vastu ja taganeksime nüüd Issanda järelt, ehitades altari põletusohvri, roaohvri ja tapaohvri jaoks lisaks Issanda, meie Jumala altarile, mis on tema elamu ees!” </p>
<p id="v30"><sup><small>30</small></sup>  Kui preester Piinehas ja koguduse vürstid ja Iisraeli tuhandete peamehed, kes olid koos temaga, kuulsid sõnu, mis ruubenlased, gaadlased ja manasselased rääkisid, siis oli see hea nende silmis. </p>
<p id="v31"><sup><small>31</small></sup>  Ja preester Eleasari poeg Piinehas ütles ruubenlastele, gaadlastele ja manasselastele: „Nüüd me teame, et Issand on meie keskel! Et te seda jumalavallatust ei ole teinud Issanda vastu, siis te olete päästnud Iisraeli lapsed Issanda käest.” </p>
<p id="v32"><sup><small>32</small></sup>  Ja preester Eleasari poeg Piinehas ja vürstid läksid tagasi ruubenlaste ja gaadlaste juurest Gileadimaalt Kaananimaale Iisraeli laste juurde ning tõid neile sõna. </p>
<p id="v33"><sup><small>33</small></sup>  Ja see sõna oli hea Iisraeli laste silmis ja Iisraeli lapsed kiitsid Jumalat ega mõelnud enam nende vastu sõttaminekule, et hävitada maad, kus elasid ruubenlased ja gaadlased. </p>
<p id="v34"><sup><small>34</small></sup>  Ja ruubenlased ja gaadlased andsid altarile nimeks „See on tunnistaja meie vahel, et Issand on Jumal”. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 22:5 <i>Armasta Jumalat kogu oma südamest</i>: <a href="/et/The_Urantia_Book/163#p4_8">Ur 163:4.8</a>.  <i>Armasta Jumalat kogu mõistuse ja südamega</i>: <a href="/et/The_Urantia_Book/131#p10_2">Ur 131:10.2</a>.  <i>Suurim käsk</i>: <a href="/et/The_Urantia_Book/174#p4_2">Ur 174:4.2</a>.  <i>Armasta Jumalat täielikult</i>: <a href="/et/The_Urantia_Book/131#p2_2">Ur 131:2.2</a>.  <i>Jumalat armastades</i>: <a href="/et/The_Urantia_Book/110#p3_8">Ur 110:3.8</a>.  <i>Armasta Issandat ülimalt</i>: <a href="/et/The_Urantia_Book/131#p2_13">Ur 131:2.13</a>. </li>
  <li id="fn2"><a href="#cite2">↑</a> 22:22 <i>Jumalate Jumal</i>: <a href="/et/The_Urantia_Book/45#p4_10">Ur 45:4.10</a>.  <i>Jumal kui kõrgeim</i>: <a href="/et/The_Urantia_Book/0#p2_12">Ur 0:2.12</a>. </li>
</ol>
</div>
