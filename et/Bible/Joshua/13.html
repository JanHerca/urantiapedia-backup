<!--
title: Joosua raamat - Peatükk 13
description: 
published: true
date: 2022-10-6T9:46:8Z
tags: bible, bible—joshua
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/12">Joosua raamat - Peatükk 12</a></td>
        <td><a href="/et/Bible/Joshua/Index">Indeks</a></td>
        <td><a href="/et/Bible/Joshua/14">Joosua raamat - Peatükk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Joosua oli vana ja elatanud, ütles Issand temale: „Sa oled vana ja elatanud, aga väga palju maad on jäänud vallutamata. </p>
<p id="v2"><sup><small>2</small></sup>  See on maa, mis on üle jäänud: kõik vilistite piirkonnad ja kogu gesurlaste maa </p>
<p id="v3"><sup><small>3</small></sup>  alates Siihonist, mis on ida pool Egiptust, kuni Ekroni maa-alani põhja pool, mida peetakse kaananlastele kuuluvaks, viis vilistite vürsti - Assa, Asdodi, Askeloni, Gati ja Ekroni, ja aavlased </p>
<p id="v4"><sup><small>4</small></sup>  lõuna pool; kogu kaananlaste maa ja Aarast, mis on siidonlaste oma, kuni Afekani, emorlaste maa piirini; </p>
<p id="v5"><sup><small>5</small></sup>  ja geballaste maa ja kogu Liibanon päikesetõusu pool Baal-Gaadist Hermoni mäe all kuni Hamati teelahkmeni. </p>
<p id="v6"><sup><small>6</small></sup>  Kõik, kes elavad mäestikus Liibanonist kuni Misrefot-Maimini, kõik siidonlased, ma ajan ära Iisraeli laste eest; jaota see siis liisu läbi Iisraelile pärisosaks, nagu ma sind olen käskinud! </p>
<p id="v7"><sup><small>7</small></sup>  Jaota nüüd see maa pärisosaks üheksale suguharule ja Manasse poolele suguharule!” </p>
<p id="v8"><sup><small>8</small></sup>  Koos Manasse teise poolega olid ruubenlased ja gaadlased saanud oma pärisosa, mille Mooses neile oli andnud sealpool Jordanit, ida pool, nõnda nagu Issanda sulane Mooses oli neile selle andnud, </p>
<p id="v9"><sup><small>9</small></sup>  alates Arnoni jõe ääres olevast Aroerist, keset orgu olevast linnast: kogu Meedeba tasandiku kuni Diibonini; </p>
<p id="v10"><sup><small>10</small></sup>  ja kõik emorlaste kuninga Siihoni linnad, kes valitses Hesbonis, kuni ammonlaste maa piirini; </p>
<p id="v11"><sup><small>11</small></sup>  Gileadi, gesurlaste ja maakatlaste maa-ala, ja kogu Hermoni mäestiku, ja kogu Baasani kuni Salkani; </p>
<p id="v12"><sup><small>12</small></sup>  kogu Oogi kuningriigi Baasanis, kes valitses Astarotis ja Edreis, kes oli viimaseid refalasi; Mooses oli neid löönud ja nad ära ajanud. </p>
<p id="v13"><sup><small>13</small></sup>  Aga Iisraeli lapsed ei ajanud ära gesurlasi ja maakatlasi, vaid Gesur ja Maakat elavad Iisraeli keskel tänapäevani. </p>
<p id="v14"><sup><small>14</small></sup>  Ainult Leevi suguharule ei andnud ta pärisosa: Issanda, Iisraeli Jumala tuleohvrid on selle pärisosa, nagu ta temale oli öelnud. </p>
<p id="v15"><sup><small>15</small></sup>  Mooses oli andnud ruubenlaste suguharule nende suguvõsade kaupa: </p>
<p id="v16"><sup><small>16</small></sup>  neile sai maa-ala alates Arnoni jõe ääres olevast Aroerist, keset orgu olevast linnast, ja kogu tasandik Meedeba juures, </p>
<p id="v17"><sup><small>17</small></sup>  Hesbon ja kõik selle tasandikul olevad linnad, Diibon, Baamot-Baal, Beet-Baal-Meon, </p>
<p id="v18"><sup><small>18</small></sup>  Jahsa, Kedemot, Meefaat, </p>
<p id="v19"><sup><small>19</small></sup>  Kirjataim, Sibma, Seret-Sahar Orumäel, </p>
<p id="v20"><sup><small>20</small></sup>  Beet-Peor, Pisgaa nõlvakud ja Beet-Jesimot; </p>
<p id="v21"><sup><small>21</small></sup>  ja kõik tasandiku linnad, ja kogu emorlaste kuninga Siihoni kuningriik, kes valitses Hesbonis, keda Mooses oli löönud koos Midjani ülematega: Evi, Rekemi, Suuri, Huuri ja Rebaga, Siihoni vürstidega, kes maal elasid. </p>
<p id="v22"><sup><small>22</small></sup>  Ka Bileami, Beori poja, ennustaja, tapsid Iisraeli lapsed mõõgaga, lisaks teistele mahalööduile. </p>
<p id="v23"><sup><small>23</small></sup>  Ruubenlaste maa piiriks oli Jordan ja selle piirkond. See oli ruubenlaste pärisosa nende suguvõsade kaupa, linnad koos nende küladega. </p>
<p id="v24"><sup><small>24</small></sup>  Mooses oli andnud Gaadi suguharule, gaadlastele, nende suguvõsade kaupa: </p>
<p id="v25"><sup><small>25</small></sup>  neile sai maa-ala: Jaaser ja kõik Gileadi linnad, ja pool ammonlaste maast kuni Aroerini, mis on Rabba kohal; </p>
<p id="v26"><sup><small>26</small></sup>  ja Hesbonist alates kuni Raamat-Mispeni ja Betonimini, ja Mahanaimist kuni Lo-Debarini; </p>
<p id="v27"><sup><small>27</small></sup>  ja orus: Beet-Haaram, Beet-Nimra, Sukkot ja Saafon, ülejäänud osa Hesboni kuninga Siihoni kuningriigist, Jordan ja selle piirkond kuni Kinnereti järve otsani teisel pool Jordanit, ida pool. </p>
<p id="v28"><sup><small>28</small></sup>  See oli gaadlaste pärisosa nende suguvõsade kaupa, linnad koos nende küladega. </p>
<p id="v29"><sup><small>29</small></sup>  Ja Mooses oli andnud Manasse poolele suguharule, ja nõnda sai manasselaste poolele suguharule, nende suguvõsade kaupa: </p>
<p id="v30"><sup><small>30</small></sup>  nende maa-alaks sai Mahanaimist alates kogu Baasan, kogu Baasani kuninga Oogi kuningriik ja kõik Baasanis olevad Jairi telklaagrid, kuuskümmend linna, </p>
<p id="v31"><sup><small>31</small></sup>  ja pool Gileadi, ja Astarot ja Edrei, Oogi kuningriigi linnad Baasanis; see sai Manasse poja Maakiri lastele, pooltele Maakiri lastest nende suguvõsade kaupa. </p>
<p id="v32"><sup><small>32</small></sup>  Need on maa-alad, mis Mooses oli andnud pärisosaks Moabi lagendikel teisel pool Jordanit, Jeeriko kohal ida pool. </p>
<p id="v33"><sup><small>33</small></sup>  Aga Leevi suguharule Mooses ei andnud pärisosa: Issand, Iisraeli Jumal, on ise nende pärisosa, nagu ta neile oli öelnud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Joshua/12">Joosua raamat - Peatükk 12</a></td>
        <td><a href="/et/Bible/Joshua/Index">Indeks</a></td>
        <td><a href="/et/Bible/Joshua/14">Joosua raamat - Peatükk 14</a></td>
      </tr>
    </tbody>
  </table>
</figure>
