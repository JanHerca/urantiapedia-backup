<!--
title: Jeremija - Peatükk 12
description: 
published: true
date: 2023-11-8T20:21:2Z
tags: bible, bible—jeremiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Jeremiah/11">
          <span class="mdi mdi-arrow-left-drop-circle"></span><span class="pl-2">Jeremija - Peatükk 11</span>
        </a>
        </td>
        <td>
        <a href="/et/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Jeremiah/13">
          <span class="pr-2">Jeremija - Peatükk 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  „Sina jääd õiglaseks, Issand, kuigi ma riidlen sinuga. Tõesti, ma tahaksin sinuga rääkida õigusemõistmisest. Miks läheb korda õelate tee? Miks kõik petised elavad rahus? <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sina istutad neid, nad juurduvad, nad kasvavad, kannavad isegi vilja. Nende suus oled sa ligidal, aga nende neerudest kaugel. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Kuid sina, Issand, tunned mind, näed mind ja katsud läbi mu südame, missugune see on sinu ees. Lahuta nad nagu tapalambad ja pühenda veristuspäevaks! </p>
<p id="v4"><sup><small>4</small></sup>  Kui kaua peab maa leinama ja kõigi väljade rohi kuivama? Nende kurjuse pärast, kes seal elavad, hukkuvad loomad ja linnud, sest nad ütlevad: „Tema ei näe meie lõppu.” </p>
<p id="v5"><sup><small>5</small></sup>  „Kui sa väsid jalameestega koos joostes, kuidas sa võiksid siis võistelda hobustega? Rahulikul maal võid sa olla julge, aga mida sa teeksid Jordani padrikus? </p>
<p id="v6"><sup><small>6</small></sup>  Sest isegi su vennad ja su isa pere, needki petavad sind, needki karjuvad täiest kõrist sulle järele. Ära usu neid, isegi kui nad sinuga lahkesti räägivad!” </p>
<p id="v7"><sup><small>7</small></sup>  „Ma olen maha jätnud oma koja, hüljanud oma pärisosa, olen andnud, mis oli mu hingele armas, oma vaenlaste kätte. </p>
<p id="v8"><sup><small>8</small></sup>  Mu pärisosa oli mulle kui lõvi metsas: ta möirgas mu peale, seepärast ma vihkan teda. </p>
<p id="v9"><sup><small>9</small></sup>  Mu pärisosa oli mulle kirjuks linnuks, mida röövlinnud piiravad. Minge, koguge kõik metsloomad, tooge nad sööma! </p>
<p id="v10"><sup><small>10</small></sup>  Hulk karjaseid on hävitanud mu viinamäe, on tallanud mu põlluosa, nad on teinud mu armsa põllu lagedaks kõrbeks. </p>
<p id="v11"><sup><small>11</small></sup>  Lagedaks on see tehtud, lagedana leinab see mu ees. Kogu maa on laastatud, aga ei ole ühtegi, kes võtaks seda südamesse. </p>
<p id="v12"><sup><small>12</small></sup>  Kõigi kõrbe tühermaade peale tulid hävitajad - sest Issanda mõõk neelab maa äärest ääreni - rahu pole kellelgi. </p>
<p id="v13"><sup><small>13</small></sup>  Nad külvasid nisu, aga lõikasid kibuvitsu, nad väsitasid endid asjata; häbenege oma saaki Issanda vihalõõma pärast!” </p>
<p id="v14"><sup><small>14</small></sup>  Nõnda ütleb Issand kõigi mu kurjade naabrite kohta, kes puudutavad pärisosa, mille ma oma rahvale Iisraelile olen andnud pärida: „Vaata, ma kitkun nad ära nende maalt ja kitkun Juuda soo välja nende keskelt. </p>
<p id="v15"><sup><small>15</small></sup>  Aga pärast seda, kui ma olen nad kitkunud, halastan ma jälle nende peale ja toon nad tagasi, igaühe ta pärisosale ja igaühe ta maale. </p>
<p id="v16"><sup><small>16</small></sup>  Ja kui nad tõesti õpivad ära mu rahva kombed ja hakkavad vanduma minu nime juures: Nii tõesti kui Issand elab!, nõnda nagu nad õpetasid mu rahvast vanduma Baali juures, siis nad võivad edasi elada mu rahva keskel. </p>
<p id="v17"><sup><small>17</small></sup>  Aga kui nad ei kuule, siis ma kitkun selle rahva sootuks ära ja saadan hukatusse, ütleb Issand.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Jeremiah/11">
          <span class="mdi mdi-arrow-left-drop-circle"></span><span class="pl-2">Jeremija - Peatükk 11</span>
        </a>
        </td>
        <td>
        <a href="/et/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Jeremiah/13">
          <span class="pr-2">Jeremija - Peatükk 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:1 <i>1. osa: Õiglane on Issand</i>: <a href="/et/The_Urantia_Book/97#p6_4">Ur 97:6.4</a>. </li>
  <li id="fn2"><a href="#cite2">↑</a> 12:2 <i>Suudes lähedal, südames kaugel</i>: <a href="/et/The_Urantia_Book/149#p6_12">Ur 149:6.12</a>. </li>
</ol>
</div>
