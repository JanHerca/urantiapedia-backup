<!--
title: Jeremija - Peatükk 24
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Jeremiah/23">Jeremija - Peatükk 23</a></td>
        <td><a href="/et/Bible/Jeremiah/Index">Indeks</a></td>
        <td><a href="/et/Bible/Jeremiah/25">Jeremija - Peatükk 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Issand näitas mulle, ja vaata, Issanda templi ette oli pandud kaks korvi viigimarju, pärast seda kui Paabeli kuningas Nebukadnetsar oli Jeruusalemmast vangi viinud Juuda kuninga Jekonja, Joojakimi poja, ja Juuda vürstid, samuti sepad ja ehitustöölised, ja oli viinud need Paabelisse. </p>
<p id="v2"><sup><small>2</small></sup>  Ühes korvis olid väga head viigimarjad, varajaste viigimarjade sarnased, ja teises korvis olid väga halvad viigimarjad, nii halvad, et need ei kõlvanud süüa. </p>
<p id="v3"><sup><small>3</small></sup>  Ja Issand küsis minult: „Mida sa näed, Jeremija?„ Mina vastasin: ”Viigimarju. Head viigimarjad on väga head, aga halvad on väga halvad, nii halvad, et need ei kõlba süüa.” </p>
<p id="v4"><sup><small>4</small></sup>  Siis tuli mulle Issanda sõna; ta ütles: </p>
<p id="v5"><sup><small>5</small></sup>  „Nõnda ütleb Issand, Iisraeli Jumal: Otsekui neid häid viigimarju, nõnda hindan ma hästi Juuda vange, keda ma siit paigast olen läkitanud Kaldeasse. </p>
<p id="v6"><sup><small>6</small></sup>  Ma heidan silma nende peale heas mõttes ja toon nad tagasi sellele maale. Ma ehitan neid ega kisu maha, ja ma istutan neid ega kitku välja. </p>
<p id="v7"><sup><small>7</small></sup>  Ja ma annan neile südame mõistmiseks, et mina olen Issand. Siis on nemad mulle rahvaks ja mina olen neile Jumalaks, sest nad pöörduvad minu poole kõigest südamest. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Aga otsekui halbade viigimarjadega, mis on nii halvad, et need ei kõlba süüa, tõesti, nõnda ütleb Issand, nõnda talitan ma Juuda kuninga Sidkijaga ja tema vürstidega ja Jeruusalemma jäägiga, kes on alles jäänud siia maale või kes elavad Egiptusemaal. </p>
<p id="v9"><sup><small>9</small></sup>  Ja ma sean nad hirmutuseks ja õnnetuseks kõigile kuningriikidele maa peal, teotuseks ja kõnekäänuks, pilkesõnaks ja needuseks kõigis paigus, kuhu ma nad tõukan. </p>
<p id="v10"><sup><small>10</small></sup>  Ja ma läkitan nende sekka mõõga, nälja ja katku, kuni nad on hävitatud maalt, mille ma olen andnud neile ja nende vanemaile.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Jeremiah/23">Jeremija - Peatükk 23</a></td>
        <td><a href="/et/Bible/Jeremiah/Index">Indeks</a></td>
        <td><a href="/et/Bible/Jeremiah/25">Jeremija - Peatükk 25</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 24:7 <i>Jeremija: sisemine õiglus</i>: <a href="/et/The_Urantia_Book/97#p8_3">Ur 97:8.3</a>.  <i>Ma annan sulle südame, et sa mind tunneksid</i>: <a href="/et/The_Urantia_Book/130#p8_2">Ur 130:8.2</a>.  <i>Religioon, südame asi</i>: <a href="/et/The_Urantia_Book/145#p2_6">Ur 145:2.6</a>. </li>
</ol>
</div>
