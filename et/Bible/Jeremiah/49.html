<!--
title: Jeremija - Peatükk 49
description: 
published: true
date: 2023-11-8T20:21:2Z
tags: bible, bible—jeremiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Jeremiah/48">
          <span class="mdi mdi-arrow-left-drop-circle"></span><span class="pl-2">Jeremija - Peatükk 48</span>
        </a>
        </td>
        <td>
        <a href="/et/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Jeremiah/50">
          <span class="pr-2">Jeremija - Peatükk 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ammonlaste kohta: Nõnda ütleb Issand: „Kas Iisraelil ei ole poegi või ei ole tal pärijat? Miks Milkom on pärinud Gaadi ja ta rahvas on asunud selle linnadesse? </p>
<p id="v2"><sup><small>2</small></sup>  Seepärast, vaata, päevad tulevad, ütleb Issand, mil ma toon kuuldavale sõjahüüu ammonlaste Rabba vastu: see muutub hüljatud rusuhunnikuks ja selle tütarlinnad põlevad tules. Siis pärib Iisrael oma pärijad, ütleb Issand. </p>
<p id="v3"><sup><small>3</small></sup>  Ulu, Hesbon, sest Ai hävitatakse! Kisendage, Rabba tütred, rõivastage end kotiriidesse! Tehke leinakaebust ja uidake müüridel, sest Milkom läheb vangi koos oma preestrite ja vürstidega! </p>
<p id="v4"><sup><small>4</small></sup>  Miks sa kiitled orgudest, et su org voolab üle, sa taganenud tütar, lootes oma varanduste peale: „Kes tuleb mulle kallale?” </p>
<p id="v5"><sup><small>5</small></sup>  Vaata, ma toon sulle hirmu kõigilt su naabreilt, ütleb Issand, vägede Issand, ja teid pillutatakse laiali, igaüks omale poole, ja keegi ei kogu põgenikke. </p>
<p id="v6"><sup><small>6</small></sup>  Aga pärast seda pööran ma ammonlaste vangipõlve, ütleb Issand.” </p>
<p id="v7"><sup><small>7</small></sup>  Edomi kohta: Nõnda ütleb vägede Issand: „Kas ei ole enam tarkust Teemanis? Kas on mõistlikel kadunud nõu? Kas nende tarkus on saanud tühjaks? </p>
<p id="v8"><sup><small>8</small></sup>  Põgenege, pöörduge, pugege sügavale peitu, Dedani elanikud! Sest ma toon Eesavile õnnetuse, tema karistusaja. </p>
<p id="v9"><sup><small>9</small></sup>  Kui sulle tulevad viinamarjakorjajad, ei jäta nad järelnoppimiseks midagi järele. Kui öösel tulevad vargad, varastavad nad just nõndapalju, kui nad tahavad. </p>
<p id="v10"><sup><small>10</small></sup>  Jah, mina ise paljastan Eesavi, avastan tema peidupaigad ja ta ei saa ennast peita. Hävitatakse tema sugu ja ta vennad ja naabrid - ja teda ei ole enam. </p>
<p id="v11"><sup><small>11</small></sup>  Jäta oma vaeslapsed minu elatada ja su lesknaised lootku minu peale! </p>
<p id="v12"><sup><small>12</small></sup>  Sest nõnda ütleb Issand: Vaata, ka need, kelle kohus ei olekski juua seda karikat, peavad jooma, ja sina peaksid jääma karistuseta? Sina ei jää karistuseta, vaid sa pead tõesti jooma! </p>
<p id="v13"><sup><small>13</small></sup>  Sest ma olen vandunud iseenesele, ütleb Issand, et Bosra saab hirmutuseks, teotuseks, kõleduseks ja needuseks, ja kõik ta tütarlinnad muutuvad igavesti varemeiks. </p>
<p id="v14"><sup><small>14</small></sup>  Ma olen Issandalt kuulnud sõnumit, et käskjalg on läkitatud rahvaste juurde: „Kogunege ja tulge temale kallale ning hakake sõdima!” </p>
<p id="v15"><sup><small>15</small></sup>  Sest vaata, ma teen su pisikeseks rahvaste keskel, põlatuks inimeste seas. </p>
<p id="v16"><sup><small>16</small></sup>  Sind on petnud su kardetavus, su südame ülbus, kes elad kaljulõhedes, valitsed kõrgeid künkaid. Kuigi sa pesitseksid kõrgel nagu kotkas, tooksin ma su sealt alla, ütleb Issand. </p>
<p id="v17"><sup><small>17</small></sup>  Ja Edom muutub jubeduseks: igaüks, kes läheb sealt mööda, kohkub ja mõnitab teda kõigi tema nuhtluste pärast. </p>
<p id="v18"><sup><small>18</small></sup>  Otsekui Soodoma ja Gomorra ja nende naabrite segipaiskamise järel, ütleb Issand, nõnda ei ela seal keegi ega asugi sinna inimlaps. </p>
<p id="v19"><sup><small>19</small></sup>  Vaata, otsekui lõvi kargab Jordani padrikust lokkavale karjamaale, nõnda ajan ma tema sealt äkitselt ära, ja selle, kes on valitud, panen ma sinna valitsejaks. Sest kes on minu sarnane? Ja kes võib mind kutsuda kohtusse? Ja kes on karjane, kes võiks seista minu vastu? </p>
<p id="v20"><sup><small>20</small></sup>  Seepärast kuulge Issanda nõu, mida ta on pidanud Edomi vastu, ja tema mõtteid, mida ta on mõlgutanud Teemani elanike vastu: tõesti, kõige pisemgi lammas veetakse ära; tõesti, nende karjamaa jääb tühjaks nende eneste pärast. </p>
<p id="v21"><sup><small>21</small></sup>  Nende langemise mürinast väriseb maa, hädakisa kaja kostab Kõrkjamereni. </p>
<p id="v22"><sup><small>22</small></sup>  Vaata, ta tõuseb üles ja lendab nagu kotkas ja laotab oma tiibu Bosra kohal; ja sel päeval on Edomi kangelaste süda otsekui lapsevaevas oleval naisel.” </p>
<p id="v23"><sup><small>23</small></sup>  Damaskuse kohta: „Häbisse jäävad Hamat ja Arpad, sest nad kuulevad halba sõnumit; nad voogavad nagu rahutu meri, mis ei jää vaikseks. </p>
<p id="v24"><sup><small>24</small></sup>  Damaskus muutub araks, pöördub põgenema, teda haarab hirm; teda valdab ahastus ja valu nagu sünnitajat. </p>
<p id="v25"><sup><small>25</small></sup>  Kuidas küll on maha jäetud see ülistatud linn, mu rõõmulinn! </p>
<p id="v26"><sup><small>26</small></sup>  Jah, tema turgudel langevad ta noored mehed ja sel päeval hukkuvad kõik sõjamehed, ütleb vägede Issand. </p>
<p id="v27"><sup><small>27</small></sup>  Ja ma süütan Damaskuse müüridesse tule, et see põletaks Ben-Hadadi paleed.” </p>
<p id="v28"><sup><small>28</small></sup>  Keedari ja Haasori kuningriikide kohta, mis Paabeli kuningas Nebukadnetsar vallutab: Nõnda ütleb Issand: „Tõuske, minge kallale Keedarile ja hävitage idamaalased! </p>
<p id="v29"><sup><small>29</small></sup>  Nende telgid ja karjad võetakse ära, nende telgivaibad ja kõik nende riistad; neilt viiakse nende kaamelid ja neile hüütakse: „Hirm on igal pool!” </p>
<p id="v30"><sup><small>30</small></sup>  Põgenege, rännake kaugele, pugege sügavale, Haasori elanikud! ütleb Issand. Sest Paabeli kuningas Nebukadnetsar on pidanud nõu teie vastu ja on mõlgutanud mõtteid. </p>
<p id="v31"><sup><small>31</small></sup>  Tõuske, minge kallale muretule rahvale, kes elab julgesti, ütleb Issand; tal ei ole uksi ega riive, ta elab üksinda. </p>
<p id="v32"><sup><small>32</small></sup>  Nende kaamelid jäävad riisutavaiks ja nende veiste hulk võitjate saagiks; ma pillutan need pöetudoimulised kõigi tuulte poole ja toon neile igast küljest õnnetuse, ütleb Issand. </p>
<p id="v33"><sup><small>33</small></sup>  Ja Haasor jääb ðaakalite pesapaigaks, igavesti laastatuks. Keegi ei ela seal ega asugi sinna inimlaps.” </p>
<p id="v34"><sup><small>34</small></sup>  Issanda sõna, mis tuli prohvet Jeremijale Eelami kohta Juuda kuninga Sidkija valitsemise alguses; ta ütles: </p>
<p id="v35"><sup><small>35</small></sup>  „Nõnda ütleb vägede Issand: Vaata, ma murran Eelami ammu, nende peamise jõu. </p>
<p id="v36"><sup><small>36</small></sup>  Ma toon Eelami vastu neli tuult neljast taevakaarest; ja ma hajutan nad kõigi nende tuulte kätte ega ole rahvast, kelle juurde ei tule Eelami hajutatud. </p>
<p id="v37"><sup><small>37</small></sup>  Ma hirmutan eelamlasi nende vaenlaste ees, nende hinge püüdjate ees ja toon neile õnnetuse - oma tulise viha, ütleb Issand; ja ma läkitan mõõga neile järele, kuni olen teinud neile lõpu. </p>
<p id="v38"><sup><small>38</small></sup>  Ja ma asetan oma aujärje Eelamisse ning hävitan sealt kuninga ja vürstid, ütleb Issand. </p>
<p id="v39"><sup><small>39</small></sup>  Aga viimseil päevil ma pööran Eelami vangipõlve, ütleb Issand.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Jeremiah/48">
          <span class="mdi mdi-arrow-left-drop-circle"></span><span class="pl-2">Jeremija - Peatükk 48</span>
        </a>
        </td>
        <td>
        <a href="/et/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Jeremiah/50">
          <span class="pr-2">Jeremija - Peatükk 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
