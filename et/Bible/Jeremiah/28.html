<!--
title: Jeremija - Peatükk 28
description: 
published: true
date: 2023-11-8T20:21:2Z
tags: bible, bible—jeremiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Jeremiah/27">
          <span class="mdi mdi-arrow-left-drop-circle"></span><span class="pl-2">Jeremija - Peatükk 27</span>
        </a>
        </td>
        <td>
        <a href="/et/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Jeremiah/29">
          <span class="pr-2">Jeremija - Peatükk 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja selsamal aastal, Juuda kuninga Sidkija valitsemise alguses, neljanda aasta viiendas kuus, rääkis minuga prohvet Hananja, Assuri poeg Gibeonist, Issanda kojas preestrite ja kogu rahva nähes; ta ütles: </p>
<p id="v2"><sup><small>2</small></sup>  „Nõnda räägib vägede Issand, Iisraeli Jumal, kes ütleb: Mina murran Paabeli kuninga ikke! </p>
<p id="v3"><sup><small>3</small></sup>  Enne kui kaks aastat on möödunud, toon ma tagasi siia paika kõik Issanda koja riistad, mis Paabeli kuningas Nebukadnetsar võttis siit paigast ja viis Paabelisse. </p>
<p id="v4"><sup><small>4</small></sup>  Ja Juuda kuninga Jekonja, Joojakimi poja, ja kõik Juuda vangid, kes läksid Paabelisse, toon ma tagasi siia paika, ütleb Issand, sest ma murran Paabeli kuninga ikke.” </p>
<p id="v5"><sup><small>5</small></sup>  Aga prohvet Jeremija rääkis prohvet Hananjaga preestrite nähes ja kogu rahva nähes, kes seisid Issanda kojas. </p>
<p id="v6"><sup><small>6</small></sup>  Prohvet Jeremija ütles: „Aamen! Issand tehku nõnda! Issand kinnitagu su sõnu, mis sa oled prohvetlikult kuulutanud, et ta toob Paabelist tagasi siia paika Issanda koja riistad ja kõik vangid. </p>
<p id="v7"><sup><small>7</small></sup>  Ent kuule ometi seda sõna, mis ma räägin sinu kuuldes ja kogu rahva kuuldes: </p>
<p id="v8"><sup><small>8</small></sup>  Prohvetid, kes on olnud enne mind ja enne sind muistsest peale, on prohvetlikult kuulutanud paljudele maadele ja suurtele kuningriikidele sõda, õnnetust ja katku. </p>
<p id="v9"><sup><small>9</small></sup>  Aga prohvet, kes kuulutab rahu, tunnistatakse alles siis prohvetiks, kelle Issand tõesti on läkitanud, kui selle prohveti sõna on täide läinud.” </p>
<p id="v10"><sup><small>10</small></sup>  Siis prohvet Hananja võttis ikke prohvet Jeremija kaelast ja murdis katki. </p>
<p id="v11"><sup><small>11</small></sup>  Ja Hananja rääkis kogu rahva nähes, öeldes: „Nõnda ütleb Issand: Selsamal kombel murran ma Paabeli kuninga Nebukadnetsari ikke kõigi rahvaste kaelast, enne kui kaks aastat on möödunud.” Aga prohvet Jeremija läks oma teed. </p>
<p id="v12"><sup><small>12</small></sup>  Ja Issanda sõna tuli Jeremijale pärast seda, kui prohvet Hananja oli katki murdnud ikke prohvet Jeremija kaelast; ta ütles: </p>
<p id="v13"><sup><small>13</small></sup>  „Mine ja räägi Hananjaga ning ütle: Nõnda ütleb Issand: Sa oled murdnud puuikked, aga oled teinud nende asemele raudikked! </p>
<p id="v14"><sup><small>14</small></sup>  Sest nõnda ütleb vägede Issand, Iisraeli Jumal: Ma olen pannud raudikke kõigi nende rahvaste kaela, et nad teeniksid Paabeli kuningat Nebukadnetsarit, ja nad peavad teda teenima! Ja ma olen andnud temale metsloomigi.” </p>
<p id="v15"><sup><small>15</small></sup>  Ja prohvet Jeremija ütles prohvet Hananjale: „Kuule ometi, Hananja! Issand ei ole sind läkitanud, vaid sina oled pannud selle rahva uskuma valet. </p>
<p id="v16"><sup><small>16</small></sup>  Seepärast ütleb Issand nõnda: Vaata, ma läkitan sind maa pealt ära. Sel aastal sa sured, sest sa oled kuulutanud taganemist Issandast.” </p>
<p id="v17"><sup><small>17</small></sup>  Ja prohvet Hananja suri selsamal aastal seitsmendas kuus. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Jeremiah/27">
          <span class="mdi mdi-arrow-left-drop-circle"></span><span class="pl-2">Jeremija - Peatükk 27</span>
        </a>
        </td>
        <td>
        <a href="/et/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Jeremiah/29">
          <span class="pr-2">Jeremija - Peatükk 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
