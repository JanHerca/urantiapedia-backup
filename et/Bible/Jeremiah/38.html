<!--
title: Jeremija - Peatükk 38
description: 
published: true
date: 2022-10-6T9:46:8Z
tags: bible, bible—jeremiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Jeremiah/37">Jeremija - Peatükk 37</a></td>
        <td><a href="/et/Bible/Jeremiah/Index">Indeks</a></td>
        <td><a href="/et/Bible/Jeremiah/39">Jeremija - Peatükk 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga Sefatja, Mattani poeg, ja Gedalja, Pashuri poeg, ja Juukal, Selemja poeg, ja Pashur, Malkija poeg, kuulsid neid sõnu, mis Jeremija rääkis kogu rahvale, öeldes: </p>
<p id="v2"><sup><small>2</small></sup>  „Nõnda ütleb Issand: Kes jääb siia linna, see sureb mõõga läbi, nälja ja katku kätte; aga kes läheb välja kaldealaste juurde, see jääb elama, temale jääb alles ta hing ja ta võib elada. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Nõnda ütleb Issand: See linn antakse kindlasti Paabeli kuninga sõjaväe kätte ja ta vallutab selle.” </p>
<p id="v4"><sup><small>4</small></sup>  Siis ütlesid vürstid kuningale: „Surmatagu ometi see mees, sest ta teeb lõdvaks nende sõjameeste käed, kes siia linna on alles jäänud, ja kogu rahva käed, rääkides neile seesuguseid sõnu; sest see mees ei otsi sellele rahvale rahu, küll aga õnnetust!” </p>
<p id="v5"><sup><small>5</small></sup>  Ja kuningas Sidkija vastas: „Vaata, ta on teie käes, kuningas ei saa ju teha midagi teie vastu!” <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Siis nad võtsid Jeremija ja viskasid ta kuningapoja Malkija kaevu, mis oli vahtkonnaõues; nad lasksid Jeremija köitega alla, aga kaevus ei olnud vett, vaid oli muda, ja Jeremija vajus mudasse. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Kui etiooplane Ebed-Melek, hoovkondlane, kes viibis kuningakojas, kuulis, et nad olid Jeremija pannud kaevu - kuningas istus parajasti Benjamini väravas -, </p>
<p id="v8"><sup><small>8</small></sup>  siis Ebed-Melek läks kuningakojast ja rääkis kuningaga, öeldes: </p>
<p id="v9"><sup><small>9</small></sup>  „Mu isand kuningas! Need mehed on talitanud kurjasti kõiges, mis nad on teinud prohvet Jeremijale, et nad viskasid ta kaevu. Seal sureb ta nälga, sest linnas ei ole enam leiba.” </p>
<p id="v10"><sup><small>10</small></sup>  Siis kuningas andis etiooplasele Ebed-Melekile käsu, öeldes: „Võta siit kolmkümmend meest enesele appi ja tõmba prohvet Jeremija kaevust üles, enne kui ta sureb!” </p>
<p id="v11"><sup><small>11</small></sup>  Ja Ebed-Melek võttis mehed enesele appi ning läks kuningakotta, varakambri all olevasse ruumi, võttis sealt räbalaid ja kaltse ja laskis need köitega kaevu Jeremijale. </p>
<p id="v12"><sup><small>12</small></sup>  Ja etiooplane Ebed-Melek ütles Jeremijale: „Pane nüüd need räbalad ja kaltsud enesele kaenlaaluseisse köite alla!” Ja Jeremija tegi nõnda. </p>
<p id="v13"><sup><small>13</small></sup>  Siis nad tõmbasid Jeremija köitega üles ja võtsid ta kaevust välja; ja Jeremija jäi vahtkonnaõue. </p>
<p id="v14"><sup><small>14</small></sup>  Ja kuningas Sidkija läkitas sõna ning laskis tuua prohvet Jeremija enese juurde, Issanda koja kolmanda sissekäigu juurde; ja kuningas ütles Jeremijale: „Ma tahan sinult küsida ühte asja, ära salga mulle midagi!” </p>
<p id="v15"><sup><small>15</small></sup>  Aga Jeremija vastas Sidkijale: „Kui ma sulle midagi avaldan, kas sa siis tõesti mind ei tapa? Aga kuigi ma sulle nõu annaksin, sa ei kuulaks mind!” </p>
<p id="v16"><sup><small>16</small></sup>  Siis kuningas Sidkija vandus Jeremijale salaja ja ütles: „Nii tõesti kui elab Issand, kes meile hinge on loonud, mina ei tapa sind ega anna sind nende meeste kätte, kes püüavad su hinge.” </p>
<p id="v17"><sup><small>17</small></sup>  Siis Jeremija ütles Sidkijale: „Nõnda ütleb Issand, vägede Jumal, Iisraeli Jumal: Kui sa lähed vabatahtlikult välja Paabeli kuninga vürstide juurde, siis su hing jääb elama ja seda linna ei põletata tulega ning sina ja su sugu jääte elama. </p>
<p id="v18"><sup><small>18</small></sup>  Aga kui sa ei lähe välja Paabeli kuninga vürstide juurde, siis antakse see linn kaldealaste kätte ja nad põletavad selle tulega ja sina ei pääse nende käest.” </p>
<p id="v19"><sup><small>19</small></sup>  Siis kuningas Sidkija ütles Jeremijale: „Mina kardan neid juute, kes on põgenenud kaldealaste juurde; vahest antakse mind nende kätte ja nad teevad minuga halba nalja.” </p>
<p id="v20"><sup><small>20</small></sup>  Aga Jeremija ütles: „Ei anta! Kuule ometi Issanda häält selles, mis mina sulle räägin, siis su käsi käib hästi ja su hing jääb elama! </p>
<p id="v21"><sup><small>21</small></sup>  Aga kui sa tõrgud välja minemast, siis see on sõna, mille Issand mulle ilmutas: </p>
<p id="v22"><sup><small>22</small></sup>  Vaata, kõik naised, kes on jäänud Juuda kuningakotta, viiakse välja Paabeli kuninga vürstide juurde ja nad ütlevad: „Sinu ustavad sõbrad on sind ahvatlenud ja on sinust jagu saanud: su jalad vajusid mudasse, aga nemad tõmbusid tagasi.” </p>
<p id="v23"><sup><small>23</small></sup>  Kõik su naised ja lapsed viiakse kaldealaste juurde ja sa ei pääse nende käest, vaid Paabeli kuninga käsi tabab sind ja sinu pärast põletatakse see linn tulega.” </p>
<p id="v24"><sup><small>24</small></sup>  Siis Sidkija ütles Jeremijale: „Keegi ärgu saagu teada neid sõnu, muidu sa sured! </p>
<p id="v25"><sup><small>25</small></sup>  Ja kui vürstid kuulevad, et ma sinuga olen rääkinud, ja nad tulevad su juurde ning ütlevad sulle: Kõnele ometi meile, mida sa rääkisid kuningale, muidu me surmame sinu, ära meile salga, ja mida kuningas sulle rääkis, </p>
<p id="v26"><sup><small>26</small></sup>  siis ütle neile: Ma lasksin langeda kuninga ette oma alandliku palve, et ta ei saadaks mind tagasi Joonatani kotta surema.” </p>
<p id="v27"><sup><small>27</small></sup>  Kõik vürstid tulidki Jeremija juurde ja küsisid temalt; aga ta vastas neile just nende sõnadega, nagu kuningas oli käskinud. Siis nad läksid vaikides ära ta juurest, ja asi jäi saladusse. </p>
<p id="v28"><sup><small>28</small></sup>  Ja Jeremija jäi vahtkonnaõue kuni päevani, mil Jeruusalemm vallutati. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Jeremiah/37">Jeremija - Peatükk 37</a></td>
        <td><a href="/et/Bible/Jeremiah/Index">Indeks</a></td>
        <td><a href="/et/Bible/Jeremiah/39">Jeremija - Peatükk 39</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 38:2-3 <i>Jeremija soovitab loobuda</i>: <a href="/et/The_Urantia_Book/97#p6_4">Ur 97:6.4</a>.  <i>Hoiatus hukatusest</i>: <a href="/et/The_Urantia_Book/97#p9_25">Ur 97:9.25</a>. </li>
  <li id="fn2"><a href="#cite2">↑</a> 38:2-9 <i>Täielik häving</i>: <a href="/et/The_Urantia_Book/97#p9_26">Ur 97:9.26</a>. </li>
  <li id="fn3"><a href="#cite3">↑</a> 38:5-6 <i>Jeremija vangla</i>: <a href="/et/The_Urantia_Book/153#p2_3">Ur 153:2.3</a>. </li>
  <li id="fn4"><a href="#cite4">↑</a> 38:6 <i>Jeremija vanglas</i>: <a href="/et/The_Urantia_Book/97#p6_4">Ur 97:6.4</a>. </li>
</ol>
</div>
