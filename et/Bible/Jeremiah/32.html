<!--
title: Jeremija - Peatükk 32
description: 
published: true
date: 2023-11-8T20:21:2Z
tags: bible, bible—jeremiah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">Jeremija - Peatükk 31</span>
        </a>
        </td>
        <td>
        <a href="/et/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Jeremiah/33">
          <span class="pr-2">Jeremija - Peatükk 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sõna, mis Jeremijale tuli Issandalt Juuda kuninga Sidkija kümnendal aastal; see oli Nebukadnetsari kaheksateistkümnes aasta. </p>
<p id="v2"><sup><small>2</small></sup>  Paabeli kuninga sõjavägi piiras siis Jeruusalemma ja prohvet Jeremijat peeti kinni vahtkonnaõues, mis oli Juuda kuningakoja juures, </p>
<p id="v3"><sup><small>3</small></sup>  kuhu Juuda kuningas Sidkija oli ta kinni pannud, öeldes: „Mispärast sa kuulutad ja ütled: Nõnda ütleb Issand: Vaata, ma annan selle linna Paabeli kuninga kätte ja ta vallutab selle!? </p>
<p id="v4"><sup><small>4</small></sup>  Ja Juuda kuningas Sidkija ei pääse kaldealaste käest, vaid antakse kindlasti Paabeli kuninga kätte ja ta peab temaga rääkima suust suhu ja nägema teda silmast silma. </p>
<p id="v5"><sup><small>5</small></sup>  Sidkija viiakse tema poolt Paabelisse ja ta jääb sinna, kuni ma võtan tema oma hoolde, ütleb Issand; kui te sõdite kaldealaste vastu, ei ole teil õnne.” </p>
<p id="v6"><sup><small>6</small></sup>  Ja Jeremija ütles: „Mulle tuli Issanda sõna; ta ütles: </p>
<p id="v7"><sup><small>7</small></sup>  Vaata, Hanameel, su lelle Sallumi poeg, tuleb sinu juurde ja ütleb: Osta enesele minu Anatotis olev põld, sest sul on selle ostuks lunaõigus!” </p>
<p id="v8"><sup><small>8</small></sup>  Ja Hanameel, mu lellepoeg, tuli Issanda sõna kohaselt mu juurde vahtkonnaõue ja ütles mulle: „Osta ometi mu põld, mis on Anatotis Benjamini maal, sest sinul on pärimis- ja lunaõigus; osta see enesele!” Siis ma mõistsin, et see oli Issanda sõna. </p>
<p id="v9"><sup><small>9</small></sup>  Ja ma ostsin Hanameelilt, oma lellepojalt, Anatotis oleva põllu ning vaagisin temale seitseteist hõbeseeklit hõbedat, </p>
<p id="v10"><sup><small>10</small></sup>  kirjutasin üriku ja pitseerisin selle, võtsin siis tunnistajad ja vaagisin hõbeda vaekaussidega. </p>
<p id="v11"><sup><small>11</small></sup>  Siis ma võtsin käsu ja seaduste kohaselt pitseeritud ostukirja ja lahtise kirja <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ning andsin ostukirja Baarukile, Mahseja poja Neerija pojale, oma lellepoja Hanameeli ja tunnistajate nähes, kes olid ostukirjale alla kirjutanud, kõigi juutide nähes, kes istusid vahtkonnaõues. </p>
<p id="v13"><sup><small>13</small></sup>  Ja ma käskisin Baarukit nende nähes, öeldes: </p>
<p id="v14"><sup><small>14</small></sup>  „Nõnda ütleb vägede Issand, Iisraeli Jumal: Võta need kirjad, see pitseeritud ostukiri ja see lahtine kiri, ja pane saviastjaisse, et need säiliksid kaua aega! </p>
<p id="v15"><sup><small>15</small></sup>  Sest nõnda ütleb vägede Issand, Iisraeli Jumal: Kord ostetakse siin maal jälle kodasid, põlde ja viinamägesid.” </p>
<p id="v16"><sup><small>16</small></sup>  Ja pärast seda, kui olin andnud ostukirja Baarukile, Neerija pojale, palusin ma Issandat, öeldes: </p>
<p id="v17"><sup><small>17</small></sup>  „Oh Issand Jumal! Vaata, sina oled teinud taeva ja maa oma suure rammu ja väljasirutatud käsivarrega: ükski asi ei ole võimatu sinul, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  kes osutad heldust tuhandeile, aga tasud vanemate süü nende laste sülle pärast neid; sina oled suur, vägev Jumal, kelle nimi on vägede Issand, <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  suur nõu ja vägev teo poolest, sina, kelle silmad on lahti inimlaste kõigi teede kohal, et anda igaühele tema teede ja tegude vilja järgi, <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  sina, kes oled teinud tunnustähti ja imetegusid Egiptusemaal ning teed neid tänapäevani Iisraelis ja muude inimeste seas, ja kes oled teinud enesele nime, nõnda nagu see tänapäeval on. </p>
<p id="v21"><sup><small>21</small></sup>  Sina tõid ära oma Iisraeli rahva Egiptusemaalt tunnustähtede ja imetegudega, vägeva käe ja väljasirutatud käsivarrega ning suure hirmu abil </p>
<p id="v22"><sup><small>22</small></sup>  ja andsid neile selle maa, mille sa vandega olid tõotanud anda nende vanemaile, maa, mis voolab piima ja mett. </p>
<p id="v23"><sup><small>23</small></sup>  Aga kui nad tulid ja võtsid selle omaks, siis nad ei võtnud kuulda su sõna ega käinud su Seaduse järgi, nad ei teinud midagi kõigest sellest, mida sa neid olid käskinud teha; seepärast lasksid sa tulla neile kogu selle õnnetuse. </p>
<p id="v24"><sup><small>24</small></sup>  Vaata, piiramisvallid ulatuvad linnani, et seda vallutada, ja linn antakse mõõga, nälja ja katku abil kaldealaste kätte, kes sõdivad selle vastu. Millest sa oled rääkinud, see on sündinud, ja Vaata, sa ise näed seda. </p>
<p id="v25"><sup><small>25</small></sup>  Aga sina, Issand Jumal, ütlesid mulle ometi: Osta raha eest enesele põld ja võta tunnistajad, ehk küll linn antakse kaldealaste kätte!” </p>
<p id="v26"><sup><small>26</small></sup>  Ja Issanda sõna tuli Jeremijale; ta ütles: </p>
<p id="v27"><sup><small>27</small></sup>  „Vaata, mina olen Issand, kõige liha Jumal! Ons mulle mõni asi võimatu? <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Seepärast ütleb Issand nõnda: Vaata, ma annan selle linna kaldealaste kätte ja Paabeli kuninga Nebukadnetsari kätte ja tema vallutab selle. </p>
<p id="v29"><sup><small>29</small></sup>  Ja kaldealased, kes sõdivad selle linna vastu, tulevad ning süütavad selle linna tulega ja põletavad selle ja kojad, mille katustel minu pahandamiseks on suitsutatud Baalile ja on valatud joogiohvreid teistele jumalatele. </p>
<p id="v30"><sup><small>30</small></sup>  Sest Iisraeli lapsed ja Juuda lapsed on oma noorusest alates teinud minu silmis ainult kurja; on ju Iisraeli lapsed mind ainult pahandanud oma kätetööga, ütleb Issand. </p>
<p id="v31"><sup><small>31</small></sup>  Jah, see linn on mulle olnud viha ja raevu põhjuseks alates päevast, kui see ehitati, kuni tänapäevani, nõnda et ma pean selle kõrvaldama oma palge eest </p>
<p id="v32"><sup><small>32</small></sup>  kõigi Iisraeli laste ja Juuda laste kurjuse pärast, mida nad on teinud, et mind pahandada, nemad, nende kuningad, nende vürstid, nende preestrid ja nende prohvetid, ja Juuda mehed ja Jeruusalemma elanikud. </p>
<p id="v33"><sup><small>33</small></sup>  Nad on pööranud mu poole kukla, aga mitte näo; ja kuigi ma olen neid õpetanud ja õpetanud, ei ole nad kuulnud, et võtta õpetust. </p>
<p id="v34"><sup><small>34</small></sup>  Nad on asetanud oma jäledused kotta, millele on pandud minu nimi, ja on selle roojastanud. </p>
<p id="v35"><sup><small>35</small></sup>  Ja nad on ehitanud Baali ohvrikünkad, mis on Ben-Hinnomi orus, et ohverdada Moolokile oma poegi ja tütreid, mida ma neid ei ole käskinud ja mis mulle ei ole tulnud meeldegi, et nad võiksid teha niisugust jõledust, selleks et saata Juudat pattu tegema. <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  Aga nüüd, tõepoolest, ütleb Issand, Iisraeli Jumal, nõnda selle linna kohta, mille kohta te ütlete: „See antakse Paabeli kuninga kätte mõõga, nälja ja katku abil!” </p>
<p id="v37"><sup><small>37</small></sup>  Vaata, ma kogun neid kõigist maadest, kuhu ma olen nad tõuganud oma vihas, raevus ja suures meelepahas, ja toon nad tagasi siia paika ning lasen neid elada turvaliselt. </p>
<p id="v38"><sup><small>38</small></sup>  Siis on nad mulle rahvaks ja mina olen neile Jumalaks. </p>
<p id="v39"><sup><small>39</small></sup>  Ja ma annan neile ühesuguse südame ja ühesuguse tee, nõnda et nad alati kardavad mind, kasuks neile ja nende lastele pärast neid. </p>
<p id="v40"><sup><small>40</small></sup>  Ja ma teen nendega igavese lepingu, et ma ei loobu tegemast neile head; ja ma annan neile südamesse minu kartuse, et nad ei lahkuks minust. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Ja ma tunnen neist rõõmu, tehes neile head, ma istutan nad ustavalt siia maale kõigest oma südamest ja kõigest oma hingest. </p>
<p id="v42"><sup><small>42</small></sup>  Sest nõnda ütleb Issand: Nii nagu ma tõin sellele rahvale kogu selle suure õnnetuse, nõnda ma toon neile kõik selle hea, mis ma neile olen tõotanud. </p>
<p id="v43"><sup><small>43</small></sup>  Ja põlde ostetakse veelgi sellel maal, mille kohta te ütlete: „See on lage, inimesteta ja loomadeta, ja see antakse kaldealaste kätte!” </p>
<p id="v44"><sup><small>44</small></sup>  Põlde ostetakse raha eest, ostukirju kirjutatakse ja pitseeritakse ja tunnistajaid võetakse Benjamini maal, Jeruusalemma ümbruskonnas, Juuda linnades, mäestiku linnades, madalmaa linnades ja Lõunamaa linnades, sest ma pööran nende vangipõlve, ütleb Issand.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">Jeremija - Peatükk 31</span>
        </a>
        </td>
        <td>
        <a href="/et/Bible/Jeremiah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Jeremiah/33">
          <span class="pr-2">Jeremija - Peatükk 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 32:11 <i>See on komme</i>: <a href="/et/The_Urantia_Book/70#p11_6">Ur 70:11.6</a>. </li>
  <li id="fn2"><a href="#cite2">↑</a> 32:17 <i>Taeva ja maa looja</i>: <a href="/et/The_Urantia_Book/128#p1_10">Ur 128:1.10</a>.  <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>.  <i>Jumal lõi taeva ja maa</i>: <a href="/et/The_Urantia_Book/131#p2_2">Ur 131:2.2</a>.  <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>.  <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Jumala vägi</i>: <a href="/et/The_Urantia_Book/1#p1_4">Ur 1:1.4</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Jumal kui taeva ja maa looja</i>: <a href="/et/The_Urantia_Book/0#p2_9">Ur 0:2.9</a>.  <i>Jumal lõi taeva ja maa</i>: <a href="/et/The_Urantia_Book/92#p6_6">Ur 92:6.6</a>.  <i>Jumal lõi taeva ja maa</i>: <a href="/et/The_Urantia_Book/1#p0_1">Ur 1:0.1</a>.  <i>Kõikvõimas</i>: <a href="/et/The_Urantia_Book/142#p3_7">Ur 142:3.7</a>.  <i>Võim</i>: <a href="/et/The_Urantia_Book/131#p10_6">Ur 131:10.6</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>.  <i>1. osa: kõik võimalik</i>: <a href="/et/The_Urantia_Book/2#p1_2">Ur 2:1.2</a>. </li>
  <li id="fn3"><a href="#cite3">↑</a> 32:18-19 <i>Jumal on muutumatu, eksimatu</i>: <a href="/et/The_Urantia_Book/2#p2_2">Ur 2:2.2</a>. </li>
  <li id="fn4"><a href="#cite4">↑</a> 32:19 <i>2. osa: suurepärane nõuandja</i>: <a href="/et/The_Urantia_Book/97#p6_4">Ur 97:6.4</a>. </li>
  <li id="fn5"><a href="#cite5">↑</a> 32:27 <i>Jumala juures ei ole miski võimatu</i>: <a href="/et/The_Urantia_Book/163#p3_2">Ur 163:3.2</a>.  <i>Jumalaga on kõik võimalik</i>: <a href="/et/The_Urantia_Book/3#p2_2">Ur 3:2.2</a>.  <i>Jumala juures pole midagi võimatu</i>: <a href="/et/The_Urantia_Book/26#p5_3">Ur 26:5.3</a>.  <i>Kõik on võimalik usklikele</i>: <a href="/et/The_Urantia_Book/158#p5_2">Ur 158:5.2</a>.  <i>Kõigi rahvaste Jumal</i>: <a href="/et/The_Urantia_Book/97#p6_2">Ur 97:6.2</a>.  <i>Jumalaga on kõik võimalik</i>: <a href="/et/The_Urantia_Book/131#p10_2">Ur 131:10.2</a>. </li>
  <li id="fn6"><a href="#cite6">↑</a> 32:35 <i>Tule austamine</i>: <a href="/et/The_Urantia_Book/85#p4_4">Ur 85:4.4</a>. </li>
  <li id="fn7"><a href="#cite7">↑</a> 32:40 <i>Inimeste südamesse kirjutatud seadus</i>: <a href="/et/The_Urantia_Book/121#p7_5">Ur 121:7.5</a>. </li>
</ol>
</div>
