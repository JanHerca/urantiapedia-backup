<!--
title: Jeremija - Peatükk 31
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Jeremiah/30">Jeremija - Peatükk 30</a></td>
        <td><a href="/et/Bible/Jeremiah/Index">Indeks</a></td>
        <td><a href="/et/Bible/Jeremiah/32">Jeremija - Peatükk 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sel ajal, ütleb Issand, olen ma kõigi Iisraeli suguvõsade Jumal ja nemad on mu rahvas. </p>
<p id="v2"><sup><small>2</small></sup>  Nõnda ütleb Issand: Rahvas, mõõgast pääsenud, on kõrbes leidnud armu: Iisrael läheb oma rahupaika. </p>
<p id="v3"><sup><small>3</small></sup>  Issand ilmutas ennast mulle kaugelt: Ma olen sind armastanud igavese armastusega, seepärast jääb mu osadus sinuga. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Mina ehitan sind jälle, et sa oleksid üles ehitatud, Iisraeli neitsi. Sa ehid ennast jälle trummidega ja lähed rõõmsatega tantsima. </p>
<p id="v5"><sup><small>5</small></sup>  Sa istutad jälle viinapuuaedu Samaaria mägedele; need, kes istutavad, saavad ka kasutada. </p>
<p id="v6"><sup><small>6</small></sup>  Sest tuleb päev, kui vahimehed hüüavad Efraimi mäestikus: „Tõuske, mingem üles Siionisse Issanda, meie Jumala juurde!” </p>
<p id="v7"><sup><small>7</small></sup>  Sest nõnda ütleb Issand: Hõisake ilutsedes Jaakobi pärast ja tundke rõõmu rahvaste peast; kuulutage, kiitke ja öelge: „Issand, päästa oma rahvas, Iisraeli jääk!” </p>
<p id="v8"><sup><small>8</small></sup>  Vaata, ma toon nad põhjamaalt ja kogun nad maa viimastest äärtest; nende hulgas on ka pimedaid ja jalutuid, rasedaid ja sünnitajaid: suure hulgana tulevad nad siia tagasi. </p>
<p id="v9"><sup><small>9</small></sup>  Nad tulevad nuttes ja ma toon neid anudes; ma viin nad veeojade äärde tasasel teel, kus nad ei komista; sest ma olen Iisraeli isa ja Efraim on mu esmasündinu. </p>
<p id="v10"><sup><small>10</small></sup>  Rahvad, kuulge Issanda sõna ja kuulutage kaugetel saartel ning öelge: „Tema, kes pillutas Iisraeli, kogub ja hoiab teda nagu karjane oma karja!” </p>
<p id="v11"><sup><small>11</small></sup>  Sest Issand lunastab Jaakobi ja vabastab tema selle käest, kes on temast vägevam. </p>
<p id="v12"><sup><small>12</small></sup>  Ja nad tulevad ning hõiskavad Siioni kõrgendikul, nad säravad rõõmust Issanda headuse pärast, vilja ja veini ja õli pärast, noorte lammaste, kitsede ja veiste pärast; nende hing on nagu kastetud rohuaed ja nad ei närbu enam. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Siis neitsid rõõmutsevad tantsides ning noorukid ja raugad üheskoos; ma muudan nende leina rõõmuks, ma trööstin ja rõõmustan neid pärast kurvastust. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Ja ma kosutan preestrite südameid rasvaga ning mu rahvas küllastub mu headusest, ütleb Issand. </p>
<p id="v15"><sup><small>15</small></sup>  Nõnda ütleb Issand: Raamast kuuldakse häält, halinat, kibedat nuttu: Raahel nutab oma poegi. Ta ei lase ennast trööstida oma poegade pärast, sest neid ei ole enam. </p>
<p id="v16"><sup><small>16</small></sup>  Nõnda ütleb Issand: Keela oma häält nutmast ja silmi pisaraid valamast, sest su teol on tasu, ütleb Issand, ja nad tulevad tagasi vaenlase maalt. </p>
<p id="v17"><sup><small>17</small></sup>  Sul on lootust tulevikuks, ütleb Issand, su lapsed tulevad tagasi oma maale. </p>
<p id="v18"><sup><small>18</small></sup>  Ma olen küll kuulnud, et Efraim haletseb iseennast: „Sina oled mind karistanud ja ma olen saanud karistuse nagu tõrges härjavärss. Too mind tagasi, et saaksin pöörduda, sest sina oled Issand, mu Jumal! </p>
<p id="v19"><sup><small>19</small></sup>  Sest pärast taganemist ma kahetsen, ja pärast mõistuseletoomist ma löön enesele vastu puusa; ma häbenen ja tunnen piinlikkust, sest ma kannan oma noorpõlve teotust.” </p>
<p id="v20"><sup><small>20</small></sup>  Eks ole Efraim mulle kalliks pojaks ja lemmiklapseks? Sest iga kord, kui ma räägin tema vastu, mõtlen ma ikka temale; seetõttu on mu süda tema pärast rahutu: ma tahan tõesti halastada tema peale, ütleb Issand. </p>
<p id="v21"><sup><small>21</small></sup>  Püstita enesele märgikivid, aseta teeviidad, pea meeles maanteed, rada, mida oled käinud! Tule tagasi, Iisraeli neitsi, tule tagasi oma linnadesse! </p>
<p id="v22"><sup><small>22</small></sup>  Kui kaua sa kõhkled, taganenud tütar? Sest Issand loob maal midagi uut: naine kaitseb meest. </p>
<p id="v23"><sup><small>23</small></sup>  Nõnda ütleb vägede Issand, Iisraeli Jumal: Veel kõneldakse Juudamaal ja selle linnades, kui ma pööran nende vangipõlve, seda sõna: „Issand õnnistagu sind, sa õigluse eluase, sa püha mägi!” </p>
<p id="v24"><sup><small>24</small></sup>  Seal elavad üheskoos Juuda ja kõik ta linnad, põllumehed ja rändavad karjased. </p>
<p id="v25"><sup><small>25</small></sup>  Sest ma kosutan väsinud hinge ja täidan iga nälginud hinge.” </p>
<p id="v26"><sup><small>26</small></sup>  Seepeale ma ärkasin ja vaatasin, ja mul oli olnud magus uni. </p>
<p id="v27"><sup><small>27</small></sup>  „Vaata, päevad tulevad, ütleb Issand, mil ma külvan Iisraeli soole ja Juuda soole inimeste seemet ja loomade seemet. </p>
<p id="v28"><sup><small>28</small></sup>  Ja nõnda nagu ma valvasin neid, et kitkuda ja maha kiskuda, purustada, hävitada ja tuua õnnetust, nõnda ma valvan neid, et üles ehitada ja istutada, ütleb Issand. </p>
<p id="v29"><sup><small>29</small></sup>  Neil päevil ei öelda enam: „Isad sõid tooreid viinamarju, aga laste hambad on hellad”, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  vaid igaüks sureb oma süü pärast: igal inimesel, kes sööb tooreid viinamarju, lähevad ta oma hambad hellaks. </p>
<p id="v31"><sup><small>31</small></sup>  Vaata, päevad tulevad, ütleb Issand, mil ma teen Iisraeli sooga ja Juuda sooga uue lepingu: </p>
<p id="v32"><sup><small>32</small></sup>  mitte selle lepingu sarnase, mille ma tegin nende vanematega sel päeval, kui ma võtsin nad kättpidi, et viia nad välja Egiptusemaalt - selle mu lepingu nad murdsid, kuigi ma olin nad võtnud enese omaks, ütleb Issand -, </p>
<p id="v33"><sup><small>33</small></sup>  vaid leping, mille ma teen Iisraeli sooga pärast neid päevi, ütleb Issand, on niisugune: ma panen nende sisse oma Seaduse ja kirjutan selle neile südamesse; siis ma olen neile Jumalaks ja nemad on mulle rahvaks. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Siis üks ei õpeta enam teist ega vend venda, öeldes: „Tunne Issandat!”, sest nad kõik tunnevad mind, niihästi pisikesed kui suured, ütleb Issand; sest ma annan andeks nende süü ega tuleta enam meelde nende pattu. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Nõnda ütleb Issand, kes on pannud päikese valguseks päeval, kuu ja tähtede korrad valguseks öösel, kes liigutab merd, paneb selle lained kohama - vägede Issand on tema nimi: </p>
<p id="v36"><sup><small>36</small></sup>  Kui need korrad nihkuksid mu palge eest, ütleb Issand, siis lakkaks ka Iisraeli sugu alatiseks olemast rahvas mu palge ees. </p>
<p id="v37"><sup><small>37</small></sup>  Nõnda ütleb Issand: Kui peaks saama mõõta taevast ülal ja uurida maa aluseid all, siis hülgaksin ka mina kogu Iisraeli soo kõige selle pärast, mis nad on teinud, ütleb Issand. </p>
<p id="v38"><sup><small>38</small></sup>  Vaata, päevad tulevad, ütleb Issand, mil linn Issandale üles ehitatakse Hananeli tornist Nurgaväravani. </p>
<p id="v39"><sup><small>39</small></sup>  Ja mõõdunöör läheb veel edasi otse üle Gaarebi künka ning käändub Goa suunas. </p>
<p id="v40"><sup><small>40</small></sup>  Ja kogu surnukehade ja tuha org, ja kõik põllud kuni Kidroni jõeni, Hobuvärava nurgani ida suunas, on pühendatud Issandale. Iialgi enam ei kitkuta seda välja ega kista maha.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Jeremiah/30">Jeremija - Peatükk 30</a></td>
        <td><a href="/et/Bible/Jeremiah/Index">Indeks</a></td>
        <td><a href="/et/Bible/Jeremiah/32">Jeremija - Peatükk 32</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 31:3 <i>Meele gravitatsioon</i>: <a href="/et/The_Urantia_Book/9#p6_2">Ur 9:6.2</a>.  <i>Vaimgravitatsioon</i>: <a href="/et/The_Urantia_Book/7#p3_2">Ur 7:3.2</a>.  <i>Armastatud igavese armastusega</i>: <a href="/et/The_Urantia_Book/97#p6_3">Ur 97:6.3</a>.  <i>Vaimgravitatsioon</i>: <a href="/et/The_Urantia_Book/195#p10_1">Ur 195:10.1</a>.  <i>Vaimgravitatsioon</i>: <a href="/et/The_Urantia_Book/188#p5_10">Ur 188:5.10</a>.  <i>Vaimgravitatsioon</i>: <a href="/et/The_Urantia_Book/7#p1_1">Ur 7:1.1</a>.  <i>Vaimgravitatsioon</i>: <a href="/et/The_Urantia_Book/14#p2_7">Ur 14:2.7</a>.  <i>Vaimgravitatsioon</i>: <a href="/et/The_Urantia_Book/174#p5_13">Ur 174:5.13</a>.  <i>Tõmba kõiki inimesi (vaimu gravitatsioon)</i>: <a href="/et/The_Urantia_Book/1#p4_2">Ur 1:4.2</a>.  <i>Vaimgravitatsioon</i>: <a href="/et/The_Urantia_Book/5#p6_9">Ur 5:6.9</a>.  <i>Vaimgravitatsioon</i>: <a href="/et/The_Urantia_Book/34#p4_2">Ur 34:4.2</a>.  <i>Vaimgravitatsioon</i>: <a href="/et/The_Urantia_Book/12#p8_4">Ur 12:8.4</a>.  <i>Vaimgravitatsioon</i>: <a href="/et/The_Urantia_Book/20#p1_6">Ur 20:1.6</a>.  <i>Vaimgravitatsioon</i>: <a href="/et/The_Urantia_Book/157#p6_10">Ur 157:6.10</a>.  <i>Armastus igavese armastusega</i>: <a href="/et/The_Urantia_Book/131#p2_13">Ur 131:2.13</a>.  <i>Vaimgravitatsioon</i>: <a href="/et/The_Urantia_Book/108#p4_1">Ur 108:4.1</a>.  <i>Vaimgravitatsioon</i>: <a href="/et/The_Urantia_Book/180#p4_5">Ur 180:4.5</a>.  <i>Vaimgravitatsioon</i>: <a href="/et/The_Urantia_Book/107#p0_5">Ur 107:0.5</a>.  <i>Vaimgravitatsioon</i>: <a href="/et/The_Urantia_Book/11#p8_9">Ur 11:8.9</a>. </li>
  <li id="fn2"><a href="#cite2">↑</a> 31:12,14 <i>Jumal on külluslik</i>: <a href="/et/The_Urantia_Book/2#p1_2">Ur 2:1.2</a>. </li>
  <li id="fn3"><a href="#cite3">↑</a> 31:13 <i>Ta lohutab leinajad</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn4"><a href="#cite4">↑</a> 31:29-30 <i>Ainult patune hing sureb</i>: <a href="/et/The_Urantia_Book/145#p2_7">Ur 145:2.7</a>. </li>
  <li id="fn5"><a href="#cite5">↑</a> 31:29-34 <i>Haprad viinamarjad, hambad püsti</i>: <a href="/et/The_Urantia_Book/145#p2_5">Ur 145:2.5</a>. </li>
  <li id="fn6"><a href="#cite6">↑</a> 31:33 <i>Inimeste südamesse kirjutatud seadus</i>: <a href="/et/The_Urantia_Book/121#p7_5">Ur 121:7.5</a>. </li>
  <li id="fn7"><a href="#cite7">↑</a> 31:34 <i>Tunne oma Jumalat</i>: <a href="/et/The_Urantia_Book/5#p4_8">Ur 5:4.8</a>. </li>
</ol>
</div>
