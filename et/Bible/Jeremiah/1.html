<!--
title: Jeremija - Peatükk 1
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Jeremiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Jeremiah/2">Jeremija - Peatükk 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeremija, Hilkija poja sõnad. Jeremija oli Benjamini maal Anatotis asuvate preestrite hulgast. </p>
<p id="v2"><sup><small>2</small></sup>  Ta sai Issanda sõna Juuda kuninga Joosija, Aamoni poja päevil, tema valitsemise kolmeteistkümnendal aastal, </p>
<p id="v3"><sup><small>3</small></sup>  ja siis veel Juuda kuninga Joojakimi, Joosija poja päevil kuni Juuda kuninga Sidkija, Joosija poja üheteistkümnenda aasta lõpuni, kuni Jeruusalemma vangiviimiseni viiendas kuus. </p>
<p id="v4"><sup><small>4</small></sup>  Mulle tuli Issanda sõna; ta ütles: </p>
<p id="v5"><sup><small>5</small></sup>  „Enne kui ma sind emaihus valmistasin, tundsin ma sind, ja enne kui sa emaüsast välja tulid, pühitsesin ma sinu: ma panin su rahvastele prohvetiks.” </p>
<p id="v6"><sup><small>6</small></sup>  Aga mina ütlesin: „Oh Issand Jumal! Vaata, ma ei oska rääkida, sest ma olen noor.” </p>
<p id="v7"><sup><small>7</small></sup>  Kuid Issand ütles mulle: „Ära ütle: ma olen noor, vaid mine kõikjale, kuhu ma sind läkitan, ja räägi kõike, mida ma sind käsin. </p>
<p id="v8"><sup><small>8</small></sup>  Ära karda neid, sest mina olen sinuga, ja päästan sinu, ütleb Issand.” </p>
<p id="v9"><sup><small>9</small></sup>  Ja Issand sirutas oma käe ning puudutas mu suud; ja Issand ütles mulle: „Vaata, ma annan oma sõnad sulle suhu. </p>
<p id="v10"><sup><small>10</small></sup>  Vaata, ma panen su täna rahvaste ja kuningriikide üle, kitkuma ja rebima, hävitama ja purustama, istutama ja rajama.” </p>
<p id="v11"><sup><small>11</small></sup>  Ja mulle tuli Issanda sõna; ta küsis: „Mida sa näed, Jeremija?„ Mina vastasin: ”Ma näen mandlipuu oksa!” </p>
<p id="v12"><sup><small>12</small></sup>  Ja Issand ütles mulle: „Sa oled õigesti näinud, sest mina olen valvas oma sõna teoks tegema!” </p>
<p id="v13"><sup><small>13</small></sup>  Ja Issanda sõna tuli mulle teist korda; ta küsis: „Mida sa näed?„ Mina vastasin: ”Ma näen ülekeevat pada põhjakaares!” </p>
<p id="v14"><sup><small>14</small></sup>  Ja Issand ütles mulle: „Põhjakaarest pääseb lahti õnnetus kõigi maa elanike peale. </p>
<p id="v15"><sup><small>15</small></sup>  Sest vaata, ma kutsun kõiki suguvõsasid põhjapoolseist kuningriikidest, ütleb Issand, ja need tulevad ning asetavad igaüks oma aujärje Jeruusalemma väravate ette ja kõigi selle müüride vastu ümberringi, ja kõigi Juuda linnade vastu. </p>
<p id="v16"><sup><small>16</small></sup>  Siis ma mõistan nende üle kohut kõigi nende pahategude eest, et nad jätsid minu maha ja suitsutasid teistele jumalatele ning kummardasid oma kätetööd. </p>
<p id="v17"><sup><small>17</small></sup>  Aga sina vööta oma niuded, võta kätte ja räägi neile kõik, mida ma sul käsin. Ära kohku nende ees, et mina sind nende ees ei peaks kohutama! </p>
<p id="v18"><sup><small>18</small></sup>  Sest vaata, mina panen su täna kindlustatud linnaks ja raudsambaks ning vaskmüüriks kogu maa vastu, Juuda kuningate, selle vürstide, preestrite ja maa rahva vastu. </p>
<p id="v19"><sup><small>19</small></sup>  Nad võitlevad sinu vastu, aga nad ei saa võimust su üle, sest mina olen sinuga, ütleb Issand, ja ma päästan sinu.” </p>
