<!--
title: Jeremija - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Jeremiah/6">Jeremija - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Jeremiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Jeremiah/8">Jeremija - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sõna, mis Jeremijale tuli Issandalt, kes ütles: </p>
<p id="v2"><sup><small>2</small></sup>  „Seisa Issanda koja väravas ja kuuluta seal seda sõna ning ütle: Kuulge Issanda sõna, kogu Juuda, kes tulete sisse neist väravaist Issandat kummardama! </p>
<p id="v3"><sup><small>3</small></sup>  Nõnda ütleb vägede Issand, Iisraeli Jumal: Parandage oma eluviise ja tegusid, siis ma jätan teid elama siia paika! </p>
<p id="v4"><sup><small>4</small></sup>  Ärge lootke valesõnade peale, kui öeldakse: „See on Issanda tempel, Issanda tempel, Issanda tempel!” </p>
<p id="v5"><sup><small>5</small></sup>  Aga kui te tõesti parandate oma eluviise ja tegusid, kui te tõesti teete õigust niihästi ühele kui teisele </p>
<p id="v6"><sup><small>6</small></sup>  ega tee liiga võõrale, vaeslapsele ja lesknaisele, ega vala süütut verd siin paigas, ega järgne teistele jumalatele teile enestele õnnetuseks, </p>
<p id="v7"><sup><small>7</small></sup>  siis ma jätan teid elama siia paika, maale, mille ma andsin teie vanemaile muistsest ajast igavesti. </p>
<p id="v8"><sup><small>8</small></sup>  Aga vaata, te loodate valesõnade peale, millest ei ole kasu. </p>
<p id="v9"><sup><small>9</small></sup>  Kas tahate varastada, tappa, abielu rikkuda, valet vanduda ja suitsutada Baalile ning käia teiste jumalate järel, keda te ei tunne, </p>
<p id="v10"><sup><small>10</small></sup>  ja siis tulla ning seista minu ees selles kojas, millele on pandud minu nimi, ja öelda: „Me oleme päästetud!”, selleks et edasi teha kõiki neid jäledusi? </p>
<p id="v11"><sup><small>11</small></sup>  Ons see koda, millele on pandud minu nimi, teie silmis röövlikoobas? Vaata, minagi näen seda seesugusena, ütleb Issand. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Siis minge ometi minu asupaika, mis oli Siilos, kuhu ma esiti panin elama oma nime, ja vaadake, kuidas ma sellega talitasin oma Iisraeli rahva kurjuse pärast! </p>
<p id="v13"><sup><small>13</small></sup>  Ja nüüd sellepärast, et te olete teinud kõiki neid tegusid, ütleb Issand, ja kuna ma teile aegsasti rääkisin ja rääkisin, aga teie ei kuulanud, ja kuna ma teid hüüdsin, aga teie ei vastanud, <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  siis ma talitan kojaga, millele on pandud minu nimi, mille peale te loodate, ja paigaga, mille ma olen andnud teile ja teie vanemaile, nõnda nagu ma talitasin Siiloga, </p>
<p id="v15"><sup><small>15</small></sup>  ja heidan teid ära oma palge eest, nõnda nagu ma heitsin ära kõik teie vennad, kogu Efraimi soo. </p>
<p id="v16"><sup><small>16</small></sup>  Aga sina ära palu selle rahva eest ja ära tee nende pärast kisa ega palvet, ja ära käi mulle peale, sest ma ei kuule sind! </p>
<p id="v17"><sup><small>17</small></sup>  Eks sa näe, mis nad teevad Juuda linnades ja Jeruusalemma tänavail? </p>
<p id="v18"><sup><small>18</small></sup>  Lapsed korjavad puid, isad süütavad tule ja naised sõtkuvad tainast, et valmistada ohvrileibu Taevakuningannale. Ja nad valavad joogiohvreid teistele jumalatele, et mind teotada. </p>
<p id="v19"><sup><small>19</small></sup>  Kas nad teotavad mind? küsib Issand. Eks nad teota iseendid oma häbiks? </p>
<p id="v20"><sup><small>20</small></sup>  Seepärast ütleb Issand Jumal nõnda: Vaata, mu viha ja mu vihalõõm voolab selle paiga peale, inimeste ja loomade peale, välja puude ja maa vilja peale, ja see põleb kustutamatult. </p>
<p id="v21"><sup><small>21</small></sup>  Nõnda ütleb vägede Issand, Iisraeli Jumal: Lisage oma põletusohvrid tapaohvritele ja sööge liha! </p>
<p id="v22"><sup><small>22</small></sup>  Sest sel päeval, mil ma tõin nad ära Egiptusemaalt, ei rääkinud ma teie vanematega ega andnud neile käsku põletus- ja tapaohvri kohta, </p>
<p id="v23"><sup><small>23</small></sup>  vaid ma andsin neile selle käsu, öeldes: Kuulake mu häält, siis ma olen teie Jumal ja teie olete minu rahvas; ja käige kõigiti seda teed, mida ma teid käsin, et teil oleks hea põli! </p>
<p id="v24"><sup><small>24</small></sup>  Aga nemad ei kuulanud ega pööranud kõrva, vaid käisid oma nõu järgi oma kurja südame paadumuses, ja nad läksid tagasi, aga mitte edasi. </p>
<p id="v25"><sup><small>25</small></sup>  Alates sellest päevast, kui teie vanemad lahkusid Egiptusemaalt, kuni tänapäevani olen ma läkitanud teie juurde kõik oma sulased prohvetid - läkitanud päevast päeva -, </p>
<p id="v26"><sup><small>26</small></sup>  aga teie ei kuulanud mind ega pööranud kõrva, vaid jäite kangekaelseiks; te tegite rohkem paha kui teie vanemad. </p>
<p id="v27"><sup><small>27</small></sup>  Ja kui sa neile kõike seda räägid, siis nad ei kuula sind, ja kui sa neid hüüad, siis nad ei vasta sulle. </p>
<p id="v28"><sup><small>28</small></sup>  Seepärast ütle neile: See on rahvas, kes ei kuula Issanda, oma Jumala häält ega võta vastu hoiatust. Tõde on kadunud ja hävinud nende suust. </p>
<p id="v29"><sup><small>29</small></sup>  Lõika oma juuksed ja viska need ära, ja alusta nutulaulu küngastel, sest Issand on põlanud ja hüljanud oma vihaaluse sugupõlve. </p>
<p id="v30"><sup><small>30</small></sup>  Sest Juuda lapsed on kurja teinud minu silmis, ütleb Issand. Nad on asetanud oma jäledused kotta, millele on pandud minu nimi, ja on selle roojastanud. </p>
<p id="v31"><sup><small>31</small></sup>  Ja nad on ehitanud Põletuspaiga ohvrikünkad, mis on Ben-Hinnomi orus, et põletada tules oma poegi ja tütreid, mida mina ei ole käskinud ja mis mulle ei ole meeldegi tulnud. </p>
<p id="v32"><sup><small>32</small></sup>  Seepärast, vaata, päevad tulevad, ütleb Issand, mil enam ei öelda Põletuspaik ja Ben-Hinnomi org, vaid Tapaorg, ja Põletuspaika maetaksegi, sest muud paika ei ole. </p>
<p id="v33"><sup><small>33</small></sup>  Ja selle rahva laibad saavad taeva lindude ja maa loomade roaks, aga peletajat ei ole. </p>
<p id="v34"><sup><small>34</small></sup>  Ja ma lõpetan Juuda linnadest ja Jeruusalemma tänavailt lustihääle ja rõõmuhääle, peigmehe hääle ja pruudi hääle, sest maa muutub varemeiks. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 7:11 <i>Isa koda: vargaste pesa</i>: <a href="/et/The_Urantia_Book/173#p1_7">Ur 173:1.7</a>. </li>
  <li id="fn2"><a href="#cite2">↑</a> 7:13-14 <i>„Jumal ütles“</i>: <a href="/et/The_Urantia_Book/156#p5_4">Ur 156:5.4</a>. </li>
</ol>
</div>
