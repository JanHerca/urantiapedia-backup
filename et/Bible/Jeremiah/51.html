<!--
title: Jeremija - Peatükk 51
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Jeremiah/50">Jeremija - Peatükk 50</a></td>
        <td><a href="/et/Bible/Jeremiah/Index">Indeks</a></td>
        <td><a href="/et/Bible/Jeremiah/52">Jeremija - Peatükk 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nõnda ütleb Issand: „Vaata, ma äratan Paabeli kallale, „mu vastase südame” elanike kallale hävitava tuule. </p>
<p id="v2"><sup><small>2</small></sup>  Ja ma läkitan Paabeli kallale võõraid, kes tuulavad teda ja laastavad tema maad, kui nad õnnetusepäeval on igalt poolt tema kallal. </p>
<p id="v3"><sup><small>3</small></sup>  Ammukütt vinnastagu oma amb ammuküti vastu ja selle vastu, kes suurustab oma soomusrüüs. Ärge säästke tema noori mehi, hävitage sootuks kogu ta vägi, </p>
<p id="v4"><sup><small>4</small></sup>  et mahalöödud langeksid kaldealaste maal ja läbipistetud tema tänavail. </p>
<p id="v5"><sup><small>5</small></sup>  Sest Iisrael ja Juuda ei jää oma Jumala, vägede Issanda leskedeks, vaid kaldealaste maa on täis süüd Iisraeli Püha vastu. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Põgenege Paabelist ja igaüks päästku oma hing, et teie ei hukkuks tema süü pärast! Sest see on Issanda kättemaksuaeg, kes tasub temale, mis ta on teinud. </p>
<p id="v7"><sup><small>7</small></sup>  Paabel oli kuldkarikas Issanda käes, mis tegi joobnuks kogu maailma; rahvad jõid tema veini, seetõttu rahvad hullusid. </p>
<p id="v8"><sup><small>8</small></sup>  Äkitselt langeb Paabel ja purustatakse. Ulguge tema pärast! Võtke palsamit tema haavade jaoks, vahest ta saab terveks! </p>
<p id="v9"><sup><small>9</small></sup>  Me tahtsime Paabelit ravida, aga ta ei paranenud. Jätkem ta maha ja mingem igaüks oma maale, sest kohus tema üle ulatub taevani ja tõuseb pilvedeni. </p>
<p id="v10"><sup><small>10</small></sup>  Issand on toonud esile meie õigused; tulgem ja jutustagem Siionis Issanda, oma Jumala teost. </p>
<p id="v11"><sup><small>11</small></sup>  Teritage nooli, haarake kilbid! Issand on äratanud Meedia kuningate vaimu, sest tema kavatsuseks Paabeli kohta on selle hävitamine. Sest see on Issanda kättemaks, kättemaks tema templi eest. </p>
<p id="v12"><sup><small>12</small></sup>  Tõstke lipp Paabeli müüride vastu, tugevdage valvet, seadke vahimehi, paigutage varitsejaid! Sest nagu Issand on kavatsenud, nõnda tema teebki teoks, mis ta Paabeli elanike kohta on ütelnud. </p>
<p id="v13"><sup><small>13</small></sup>  Sina, kes sa elad suurte vete ääres, varandustest rikas, on tulnud sinu lõpp, küünar, kust sind katki lõigatakse. </p>
<p id="v14"><sup><small>14</small></sup>  Vägede Issand on vandunud iseenesele: tõesti, ma täidan sind inimestega otsekui rohutirtsudega, ja nad tõstavad sinu vastu sõjakisa. </p>
<p id="v15"><sup><small>15</small></sup>  Tema on oma rammuga teinud maa, tarkusega rajanud maailma ja mõistusega laotanud taeva. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Kui tema teeb häält, siis on taevas vee kohin ja ta tõstab pilved maa äärest; tema teeb vihmale välgud ja toob tuule välja selle aitadest. </p>
<p id="v17"><sup><small>17</small></sup>  Inimesed on kõik rumalad, mõistusest ilma. Iga kullassepp jääb häbisse jumalakuju pärast, sest tema valatud kujud on pettus ja neis pole vaimu. </p>
<p id="v18"><sup><small>18</small></sup>  Need on tühised, naeruväärt töö: oma katsumisajal nad hukkuvad. </p>
<p id="v19"><sup><small>19</small></sup>  Nende sarnane ei ole see, kes on Jaakobi osa, sest tema on kõige looja ja ta pärisosa kepp. Vägede Issand on tema nimi. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Sina, Paabel, olid mulle vasaraks, relvaks, sinuga purustasin ma rahvaid ja sinuga hävitasin ma kuningriike. </p>
<p id="v21"><sup><small>21</small></sup>  Sinuga purustasin ma hobuse ja ratsaniku, sinuga purustasin ma vankri ja sõitja. </p>
<p id="v22"><sup><small>22</small></sup>  Sinuga purustasin ma mehe ja naise, sinuga purustasin ma vana ja noore, sinuga purustasin ma noormehe ja neitsi. </p>
<p id="v23"><sup><small>23</small></sup>  Sinuga purustasin ma karjase ja karja, sinuga purustasin ma põllumehe ja härjapaari, sinuga purustasin ma maavanemad ja asevalitsejad. </p>
<p id="v24"><sup><small>24</small></sup>  Aga nüüd tasun ma Paabelile ja kõigile Kaldea elanikele teie nähes kõik nende kurja, mis nad tegid Siionile, ütleb Issand. </p>
<p id="v25"><sup><small>25</small></sup>  Vaata, ma olen su vastu, sa hävitusemägi, ütleb Issand, kes hävitasid kogu maa. Ma sirutan oma käe su vastu ja veeretan sind kaljudelt alla ning teen sind põlenud mäeks. </p>
<p id="v26"><sup><small>26</small></sup>  Ja sinust ei võeta nurgakivi ega kivi alusmüüri jaoks, vaid sa jääd igavesti hävitatuks, ütleb Issand. </p>
<p id="v27"><sup><small>27</small></sup>  Tõstke maal lipp, puhuge sarve rahvaste seas, pühitsege rahvad tema vastu, kutsuge tema vastu Ararati, Minni ja Askenase kuningriigid, pange tema vastu värbamispealik, tooge üles hobuseid otsekui karuseid rohutirtsuvastseid! </p>
<p id="v28"><sup><small>28</small></sup>  Pühitsege ta vastu rahvad, Meedia kuningad, nende maavanemad ja kõik asevalitsejad ning kogu nende valitsusealune maa! </p>
<p id="v29"><sup><small>29</small></sup>  Siis väriseb maa ja viskleb valudes, sest täituvad kavatsused, mis Issandal on Paabeli vastu, et teha Paabeli maa lagedaks, kus ükski ei ela. </p>
<p id="v30"><sup><small>30</small></sup>  Paabeli kangelased lakkavad sõdimast, nad istuvad kindlustes, nende jõud hääbub, nad muutuvad naisteks; tema hooned põletatakse, tema riivid murtakse. </p>
<p id="v31"><sup><small>31</small></sup>  Jooksja jookseb jooksjale ja sõnumiviija sõnumiviijale vastu, kuulutama Paabeli kuningale, et tema linn on igast küljest vallutatud, </p>
<p id="v32"><sup><small>32</small></sup>  et koolmed on võetud, pilliroopaadid tules põletatud ja sõjamehed kabuhirmus. </p>
<p id="v33"><sup><small>33</small></sup>  Sest nõnda ütleb vägede Issand, Iisraeli Jumal: Paabeli tütar on nagu rehepaik selle kõvakstampimise ajal: veel pisut, siis tuleb temale lõikusaeg. </p>
<p id="v34"><sup><small>34</small></sup>  „Nebukadnetsar, Paabeli kuningas, on mind neelanud, kimbutanud, kõrvale pannud nagu tühja astja; ta on mind neelanud nagu lohe, on täitnud oma kõhu minu maiuspaladega, ta on mind ära ajanud. </p>
<p id="v35"><sup><small>35</small></sup>  Vägivald, mida olen kannatanud, ja mu kokkuvarisemine tulgu Paabeli peale!„ ütleb Siioni elanik. „Ja mu veri Kaldea elanike peale!” ütleb Jeruusalemm. </p>
<p id="v36"><sup><small>36</small></sup>  Seepärast ütleb Issand nõnda: Vaata, mina ajan sinu riiuasja ja tasun, mis sul on tasuda; mina lasen taheneda tema mere ja kuivatan tema allika. </p>
<p id="v37"><sup><small>37</small></sup>  Paabel muutub kivihunnikuks, ðaakalite asupaigaks, jubeduseks ja parastamise põhjuseks, kus ükski ei ela. </p>
<p id="v38"><sup><small>38</small></sup>  Nad möirgavad küll üheskoos nagu lõvid ja urisevad nagu lõvikutsikad. </p>
<p id="v39"><sup><small>39</small></sup>  Kui nad on elevil, siis ma teen neile joomingu ja lasen nad purju jääda, et nad hõiskaksid ja uinuksid igavesse unne ega ärkaks, ütleb Issand. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Mina viin nad tappa nagu talled, nagu jäärad koos sikkudega. </p>
<p id="v41"><sup><small>41</small></sup>  Kuidas küll vallutatakse Seesak, ja võetakse see, kes on kuulus kogu maal. Kuidas küll Paabel saab jubeduseks rahvaste seas! </p>
<p id="v42"><sup><small>42</small></sup>  Meri tõuseb üle Paabeli, ta kaetakse selle kohisevate lainetega. </p>
<p id="v43"><sup><small>43</small></sup>  Tema linnad muutuvad õudseks, maa põuaseks ja lagedaks, maaks, kus ükski ei ela ja millest inimlaps läbi ei lähe. </p>
<p id="v44"><sup><small>44</small></sup>  Ma karistan Beeli Paabelis ja kisun ta suust, mis ta on neelanud; rahvad ei voola enam tema juurde, Paabeli müürgi variseb maha. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  Minge ära selle keskelt, minu rahvas, ja päästke igaüks oma elu Issanda tulise viha eest! </p>
<p id="v46"><sup><small>46</small></sup>  Ärgu ainult teie süda mingu araks ja ärge kartke kuulujutte, mis maal kostavad, kui ühel aastal tuleb üks kuulujutt ja järgmisel aastal teine, kui maal on vägivald ja valitseja on valitseja vastu! </p>
<p id="v47"><sup><small>47</small></sup>  Sest vaata, päevad tulevad, mil ma karistan Paabeli nikerdatud kujusid; ja kogu tema maa jääb häbisse ning kõik langevad surnult maha sel maal. </p>
<p id="v48"><sup><small>48</small></sup>  Siis rõõmustavad Paabeli pärast taevas ja maa ja kõik, mis neis on, kui põhja poolt tulevad tema kallale hävitajad, ütleb Issand. </p>
<p id="v49"><sup><small>49</small></sup>  Paabelgi langeb Iisraeli mahalöödute pärast, nagu Paabeli pärast langesid mahalöödud kogu maal. </p>
<p id="v50"><sup><small>50</small></sup>  Teie, mõõga eest pääsenud, minge, ärge jääge seisma! Mõelge kaugel Issandale ja teile meenugu Jeruusalemm! </p>
<p id="v51"><sup><small>51</small></sup>  „Me häbeneme, kui kuuleme laimu; häbi katab meie palet, kui muulased tulevad Issanda koja pühaduste kallale.” </p>
<p id="v52"><sup><small>52</small></sup>  Seepärast, vaata, päevad tulevad, ütleb Issand, mil ma karistan tema nikerdatud kujusid ja kogu ta maal oigavad haavatud. </p>
<p id="v53"><sup><small>53</small></sup>  Kuigi Paabel peaks tõusma taevani ja kuigi ta kindlustaks oma võimsa kõrgendiku, kummatigi tulevad minult tema kallale hävitajad, ütleb Issand. </p>
<p id="v54"><sup><small>54</small></sup>  Kuula! Hädakisa Paabelist ja suurest hävingust kaldealaste maal! </p>
<p id="v55"><sup><small>55</small></sup>  Sest Issand hävitab Paabeli ja lõpetab sealt suure lärmi, kuigi ta lained kohisevad nagu suured veed ja kostab ta hüüete kära. </p>
<p id="v56"><sup><small>56</small></sup>  Sest tema kallale, Paabeli kallale, tuleb hävitaja ja tema kangelased võetakse vangi, nende ammud murtakse katki; sest kättemaksu Jumal, Issand, maksab kindlasti kätte. </p>
<p id="v57"><sup><small>57</small></sup>  Ja ma teen joobnuks tema vürstid ja targad, maavanemad, asevalitsejad ja kangelased, et nad uinuksid igavesse unne ega ärkaks enam, ütleb kuningas, kelle nimi on vägede Issand. </p>
<p id="v58"><sup><small>58</small></sup>  Nõnda ütleb vägede Issand: Laiad Paabeli müürid kistakse maani maha, ja tema kõrged väravad põletatakse tules. Rahvad vaevavad endid ilmaaegu ja rahvahõimud väsitavad endid tule tarvis.” </p>
<p id="v59"><sup><small>59</small></sup>  Ülesanne, mille prohvet Jeremija andis Serajale, Mahseja poja Neerija pojale, kui see läks koos Juuda kuninga Sidkijaga Paabelisse selle valitsemise neljandal aastal; Seraja oli majutuspealik. </p>
<p id="v60"><sup><small>60</small></sup>  Jeremija oli kirjutanud ühte raamatusse kogu selle õnnetuse, mis Paabelile oli tulemas, kõik need sõnad, mis Paabeli kohta on kirjutatud. </p>
<p id="v61"><sup><small>61</small></sup>  Ja Jeremija ütles Serajale: „Kui sa jõuad Paabelisse, siis vaata, et sa loed kõik need sõnad </p>
<p id="v62"><sup><small>62</small></sup>  ja ütled: Issand, sina oled rääkinud selle paiga kohta, et sa hävitad selle, nõnda et siin ei ela ükski, ei inimene ega loom, vaid et see jääb igavesti laastatuks! </p>
<p id="v63"><sup><small>63</small></sup>  Ja kui sa selle raamatu oled lõpuni lugenud, siis seo selle külge kivi ja viska see keset Frati jõge </p>
<p id="v64"><sup><small>64</small></sup>  ning ütle: Nõnda vajub Paabel ega tõuse enam õnnetuse pärast, mille ma temale toon: nad peavad väsima!” Siiani on Jeremija sõnad. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Jeremiah/50">Jeremija - Peatükk 50</a></td>
        <td><a href="/et/Bible/Jeremiah/Index">Indeks</a></td>
        <td><a href="/et/Bible/Jeremiah/52">Jeremija - Peatükk 52</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 51:5 <i>Iisraeli Püha</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn2"><a href="#cite2">↑</a> 51:15 <i>Jumal lõi</i>: <a href="/et/The_Urantia_Book/95#p5_9">Ur 95:5.9</a>.  <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>.  <i>Võim</i>: <a href="/et/The_Urantia_Book/131#p10_6">Ur 131:10.6</a>.  <i>Kõikvõimas</i>: <a href="/et/The_Urantia_Book/142#p3_7">Ur 142:3.7</a>.  <i>Usaldusväärne ja jumalik Looja</i>: <a href="/et/The_Urantia_Book/2#p1_2">Ur 2:1.2</a>.  <i>Looja</i>: <a href="/et/The_Urantia_Book/131#p10_6">Ur 131:10.6</a>.  <i>Jumala vägi</i>: <a href="/et/The_Urantia_Book/1#p1_4">Ur 1:1.4</a>.  <i>Universaalne Looja</i>: <a href="/et/The_Urantia_Book/142#p3_7">Ur 142:3.7</a>.  <i>Jumal on kõikvõimas</i>: <a href="/et/The_Urantia_Book/131#p10_3">Ur 131:10.3</a>.  <i>Jumal on kõik teinud</i>: <a href="/et/The_Urantia_Book/6#p1_3">Ur 6:1.3</a>.  <i>Jumal lõi kõik asjad ja olendid</i>: <a href="/et/The_Urantia_Book/131#p10_2">Ur 131:10.2</a>. </li>
  <li id="fn3"><a href="#cite3">↑</a> 51:15-16 <i>Jumal lõi taeva ja maa</i>: <a href="/et/The_Urantia_Book/92#p6_6">Ur 92:6.6</a>.  <i>Jumal kui kõige looja</i>: <a href="/et/The_Urantia_Book/0#p2_9">Ur 0:2.9</a>.  <i>Jumal lõi taeva ja maa</i>: <a href="/et/The_Urantia_Book/1#p0_1">Ur 1:0.1</a>.  <i>Taeva ja maa looja</i>: <a href="/et/The_Urantia_Book/128#p1_10">Ur 128:1.10</a>.  <i>Jumal lõi kõik</i>: <a href="/et/The_Urantia_Book/131#p2_2">Ur 131:2.2</a>. </li>
  <li id="fn4"><a href="#cite4">↑</a> 51:19 <i>Kõigi asjade allikas</i>: <a href="/et/The_Urantia_Book/3#p2_5">Ur 3:2.5</a>. </li>
  <li id="fn5"><a href="#cite5">↑</a> 51:39 <i>Mitte üleelamine</i>: <a href="/et/The_Urantia_Book/49#p6_7">Ur 49:6.7</a>. </li>
  <li id="fn6"><a href="#cite6">↑</a> 51:44 <i>Konkureerivad „jumalad“ Bel</i>: <a href="/et/The_Urantia_Book/95#p1_3">Ur 95:1.3</a>. </li>
</ol>
</div>
