<!--
title: Jeremija - Peatükk 18
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Jeremiah/17">Jeremija - Peatükk 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Jeremiah/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Jeremiah/19">Jeremija - Peatükk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sõna, mis Jeremijale tuli Issandalt, kes ütles: </p>
<p id="v2"><sup><small>2</small></sup>  „Tõuse ja mine alla potissepa kotta, ja ma annan seal sulle kuulda oma sõnu!” </p>
<p id="v3"><sup><small>3</small></sup>  Siis ma läksin alla potissepa kotta, ja vaata, ta tegi tööd potikedra juures. </p>
<p id="v4"><sup><small>4</small></sup>  Ja kui astja, mida ta savist tegi, potissepa käes ebaõnnestus, siis ta tegi sellest teise astja, nagu potissepa silmis õigem näis olevat teha. </p>
<p id="v5"><sup><small>5</small></sup>  Siis tuli mulle Issanda sõna; ta ütles: </p>
<p id="v6"><sup><small>6</small></sup>  „Kas mina ei või teiega teha nõnda nagu see potissepp, oh Iisraeli sugu! ütleb Issand. Vaata, otsekui savi potissepa käes, nõnda olete teie minu käes, Iisraeli sugu! </p>
<p id="v7"><sup><small>7</small></sup>  Kord ma räägin rahva või kuningriigi kohta, et teda kitkutakse, kistakse ja hävitatakse: </p>
<p id="v8"><sup><small>8</small></sup>  aga kui see rahvas, kelle kohta ma rääkisin, pöördub oma kurjusest, siis ma kahetsen kurja, mida ma kavatsesin temale teha. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Teine kord ma räägin rahva või kuningriigi kohta, et teda ehitatakse ja istutatakse: </p>
<p id="v10"><sup><small>10</small></sup>  aga kui ta teeb kurja minu silmis ega kuula mu häält, siis ma kahetsen head, mida ma lubasin talle teha. </p>
<p id="v11"><sup><small>11</small></sup>  Ja nüüd räägi ometi Juuda meestele ja Jeruusalemma elanikele ning ütle: Nõnda ütleb Issand: Vaata, mina valmistan teile õnnetuse ja pean nõu teie vastu. Pöördugu seepärast igaüks oma kurjalt teelt ja parandagu oma viise ja tegusid! </p>
<p id="v12"><sup><small>12</small></sup>  Aga nad vastavad: Asjata! Sest me käime oma nõu järgi ja talitame igaüks oma kurja südame paadumuses. </p>
<p id="v13"><sup><small>13</small></sup>  Seepärast ütleb Issand nõnda: Küsige ometi rahvaste seas, kes on kuulnud sellesarnast? Väga hirmsaid tegusid on teinud Iisraeli neitsi. </p>
<p id="v14"><sup><small>14</small></sup>  Kas lahkub Ðaddai kaljult Liibanoni lumi? Või kuivavad veed, võõrad, külmad, voolavad? </p>
<p id="v15"><sup><small>15</small></sup>  Kuid mu rahvas on minu unustanud, nad suitsutavad ebajumalaile. Aga need panid nad komistama nende teedel, põlistel teedel, kõndima jalgradadel, sillutamata teel, </p>
<p id="v16"><sup><small>16</small></sup>  tehes nende maa õudseks, igavesti pilkealuseks. Igaüks, kes sealt mööda läheb, kohkub ja vangutab pead. </p>
<p id="v17"><sup><small>17</small></sup>  Ma pillutan nad vaenlase ees otsekui idatuul, ma näitan neile kukalt, aga mitte palet nende õnnetusepäeval.” </p>
<p id="v18"><sup><small>18</small></sup>  Aga nad ütlevad: „Tulge, peame nõu Jeremija vastu! Sest ei lõpe preestril Seadus, targal nõu ega prohvetil sõna. Tulge, lööme teda keelega ja paneme tähele iga tema sõna!” </p>
<p id="v19"><sup><small>19</small></sup>  Issand, pane mind tähele ja kuule mu süüdistajate häält! </p>
<p id="v20"><sup><small>20</small></sup>  Kas head tasutakse kurjaga? Nad on ju mulle augu kaevanud, et võtta minult elu. Tuleta meelde, kuidas ma seisin sinu ees, rääkides nende kasuks head, et pöörata nende pealt su viha. </p>
<p id="v21"><sup><small>21</small></sup>  Seepärast jäta nende lapsed nälga ja tõuka nad mõõga ette; nende naised jäägu lasteta ja leskedeks, nende mehi tapku katk ja nende noored mehed löödagu sõjas mõõgaga maha! </p>
<p id="v22"><sup><small>22</small></sup>  Kuuldagu nende kodadest kisendamist, kui sa äkitselt tood nende kallale röövjõugu. Sest nad on kaevanud minu püüdmiseks augu ja on salaja seadnud mu jalgadele paelu. </p>
<p id="v23"><sup><small>23</small></sup>  Aga sina, Issand, tead kõiki nende mõrvaplaane minu vastu. Ära lepita nende süüd ja ära kustuta nende pattu oma palge eest! Komistagu nad sinu palge ees - talita nendega nõnda oma viha ajal! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 18:8,10 <i>Jumal on öelnud, et ta kahetseb</i>: <a href="/et/The_Urantia_Book/4#p3_4">Ur 4:3.4</a>.  <i>Jumal on öelnud, et ta kahetseb</i>: <a href="/et/The_Urantia_Book/2#p2_2">Ur 2:2.2</a>. </li>
</ol>
</div>
