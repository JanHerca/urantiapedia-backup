<!--
title: Esimene Saamueli raamat - Peatükk 19
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Samuel/18">Esimene Saamueli raamat - Peatükk 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Samuel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Samuel/20">Esimene Saamueli raamat - Peatükk 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Saul rääkis oma pojale Joonatanile ja kõigile oma sulaseile, et nad surmaksid Taaveti; aga Sauli pojale Joonatanile meeldis Taavet väga. </p>
<p id="v2"><sup><small>2</small></sup>  Ja Joonatan teatas Taavetile, öeldes: „Mu isa Saul püüab sind surmata. Ole siis nüüd hommikul valvel, jää varjule ja peida ennast! </p>
<p id="v3"><sup><small>3</small></sup>  Mina aga lähen ja seisan oma isa kõrvale väljal, kus sinagi oled, ja ma räägin isaga sinu pärast; kui ma midagi märkan, siis ma teatan sulle.” </p>
<p id="v4"><sup><small>4</small></sup>  Ja Joonatan kõneles Taavetist head oma isale Saulile ning ütles temale: „Kuningas ärgu tehku pattu oma sulase Taaveti vastu, sest tema ei ole sinu vastu pattu teinud ja pealegi on ta teod olnud sulle väga head! </p>
<p id="v5"><sup><small>5</small></sup>  Ta pani kaalule oma elu ja lõi vilisti maha, ja Issand andis nõnda kogu Iisraelile suure võidu; sa nägid seda ise ja olid rõõmus. Miks sa tahad nüüd teha pattu süütu vere vastu ja Taaveti põhjuseta surmata?” </p>
<p id="v6"><sup><small>6</small></sup>  Ja Saul kuulas Joonatani häält ning Saul vandus: „Nii tõesti kui Issand elab, teda ei surmata!” </p>
<p id="v7"><sup><small>7</small></sup>  Siis Joonatan kutsus Taaveti ja andis temale edasi kõik need sõnad; ja Joonatan viis Taaveti Sauli juurde ning Taavet oli Sauli teenistuses nagu ennegi. </p>
<p id="v8"><sup><small>8</small></sup>  Ja jälle puhkes sõda; ja Taavet läks välja ning sõdis vilistite vastu ja lõi neid suure kaotusega, nõnda et nad põgenesid tema eest. </p>
<p id="v9"><sup><small>9</small></sup>  Aga kuri vaim Issandalt tuli Sauli peale; ta istus oma kojas ja tal oli piik käes, kuna Taavet mängis oma käega kannelt. </p>
<p id="v10"><sup><small>10</small></sup>  Saul püüdis lüüa Taavetit piigiga seina külge, aga tema põikas kõrvale Sauli eest, kes lõi piigi seinasse; ja Taavet põgenes ning pääses sel ööl. </p>
<p id="v11"><sup><small>11</small></sup>  Siis läkitas Saul käskjalad Taaveti koja juurde teda varitsema ja hommikul surmama. Aga Taaveti naine Miikal teatas Taavetile, öeldes: „Kui sa oma hinge sel ööl ei päästa, surmatakse sind homme.” </p>
<p id="v12"><sup><small>12</small></sup>  Ja Miikal laskis Taaveti läbi akna alla; ta läks ja põgenes ning pääses. </p>
<p id="v13"><sup><small>13</small></sup>  Miikal aga võttis teeravi ja asetas voodisse, pani selle pea katteks kitsekarvust võrgu ja kattis selle vaibaga. </p>
<p id="v14"><sup><small>14</small></sup>  Kui Saul läkitas käskjalad Taavetit tooma, siis ütles Miikal: „Ta on haige.” </p>
<p id="v15"><sup><small>15</small></sup>  Siis Saul läkitas käskjalad Taavetit vaatama, öeldes: „Tooge ta voodiga minu juurde, et ma ta surmaksin!” </p>
<p id="v16"><sup><small>16</small></sup>  Ja kui käskjalad tulid, vaata, siis oli voodis teerav, pea katteks kitsekarvust võrk. </p>
<p id="v17"><sup><small>17</small></sup>  Ja Saul küsis Miikalilt: „Mispärast sa petsid mind nõnda ja lasksid mu vaenlasel pääseda?„ Ja Miikal vastas Saulile: ”Tema ütles mulle: Lase mind minna, muidu ma tapan su!” </p>
<p id="v18"><sup><small>18</small></sup>  Ja Taavet põgenes ja pääses ning tuli Saamueli juurde Raamasse ja jutustas temale kõik, mis Saul temale oli teinud. Siis läksid tema ja Saamuel Naajotisse ning jäid sinna. </p>
<p id="v19"><sup><small>19</small></sup>  Ja Saulile teatati ning öeldi: „Vaata, Taavet on Raama Naajotis.” </p>
<p id="v20"><sup><small>20</small></sup>  Siis Saul läkitas käskjalad Taavetit tooma; aga kui need nägid prohvetlikult kõnelevate prohvetite salka ja Saamueli seisvat ülevaatajana nende üle, siis tuli Jumala Vaim Sauli käskjalgade peale ja nemadki hakkasid prohvetlikult rääkima. </p>
<p id="v21"><sup><small>21</small></sup>  Kui sellest Saulile teatati, siis ta läkitas teised käskjalad, aga needki hakkasid prohvetlikult rääkima; siis läkitas Saul veel kolmandad käskjalad, aga needki hakkasid prohvetlikult rääkima. </p>
<p id="v22"><sup><small>22</small></sup>  Siis ta läks ka ise Raamasse. Ja kui ta jõudis suure kaevu juurde Sekusse ja küsis ning ütles: „Kus on Saamuel ja Taavet?„, siis vastati: ”Vaata, Raama Naajotis.” </p>
<p id="v23"><sup><small>23</small></sup>  Siis ta läks sealt Raama Naajoti poole ja Jumala Vaim tuli ka tema peale; ja ta aina läks ning kõneles prohvetlikult, kuni ta jõudis Raama Naajotisse. </p>
<p id="v24"><sup><small>24</small></sup>  Ja temagi võttis oma riided seljast ja temagi kõneles prohvetlikult Saamueli ees ning lamas alasti kogu selle päeva ja kogu selle öö; sellepärast on ütluseks: „Kas ka Saul on prohvetite hulgas?” </p>
