<!--
title: Esimene Saamueli raamat - Peatükk 31
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Samuel/30">Esimene Saamueli raamat - Peatükk 30</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Samuel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga vilistid sõdisid Iisraeli vastu; ja Iisraeli mehed põgenesid vilistite eest ning langesid mahalööduina Gilboa mäele. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja vilistid tungisid kallale Saulile ja tema poegadele; ja vilistid lõid maha Joonatani, Abinadabi ja Malkisuua, Sauli pojad. </p>
<p id="v3"><sup><small>3</small></sup>  Taplus Sauli vastu oli äge; kui ammukütid leidsid ta, siis nad haavasid teda raskelt. </p>
<p id="v4"><sup><small>4</small></sup>  Ja Saul ütles oma sõjariistade kandjale: „Tõmba oma mõõk välja ja pista mind sellega läbi, et need ümberlõikamatud ei tuleks ega pistaks mind läbi ega teeks minuga nurjatust!” Aga tema sõjariistade kandja ei tahtnud, sest ta kartis väga. Siis võttis Saul ise mõõga ja kukutas ennast selle otsa. </p>
<p id="v5"><sup><small>5</small></sup>  Ja kui tema sõjariistade kandja nägi, et Saul oli surnud, siis kukutas ka tema ennast oma mõõga otsa ja suri koos temaga. </p>
<p id="v6"><sup><small>6</small></sup>  Nõnda surid Saul ja tema kolm poega ja tema sõjariistade kandja, samuti kõik tema mehed selsamal päeval. </p>
<p id="v7"><sup><small>7</small></sup>  Kui Iisraeli mehed, kes olid siinpool orgu ja siinpool Jordanit, nägid, et Iisraeli mehed olid põgenenud ja et Saul ja tema pojad olid surnud, siis nad jätsid linnad maha ja põgenesid, ja vilistid tulid ning asusid neisse. </p>
<p id="v8"><sup><small>8</small></sup>  Ja kui vilistid teisel päeval tulid mahalööduid paljaks riisuma, siis leidsid nad Sauli ja tema kolm poega langenuina Gilboa mäelt. </p>
<p id="v9"><sup><small>9</small></sup>  Nad raiusid tema pea maha ja riisusid ta sõjariistad ning läkitasid ringi mööda vilistite maad, kuulutama rõõmusõnumit nende ebajumalate kojas ja rahva hulgas. </p>
<p id="v10"><sup><small>10</small></sup>  Ja nad panid tema sõjariistad Astarte kotta, aga tema laiba nad riputasid Beet-Saani müürile. </p>
<p id="v11"><sup><small>11</small></sup>  Aga kui Gileadi Jaabesi elanikud kuulsid, mida vilistid olid teinud Sauliga, </p>
<p id="v12"><sup><small>12</small></sup>  siis nad võtsid kätte, kõik vahvad mehed, ja läksid kogu öö ning võtsid Sauli laiba ja tema poegade laibad Beet-Saani müürilt; siis nad tulid Jaabesisse ja põletasid need seal. </p>
<p id="v13"><sup><small>13</small></sup>  Seejärel nad võtsid nende luud ja matsid Jaabesisse tamariskipuu alla ning paastusid seitse päeva. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 31:1-4 <i>Gilboa, kus Saul suri</i>: <a href="/et/The_Urantia_Book/134#p9_5">Ur 134:9.5</a>. </li>
  <li id="fn2"><a href="#cite2">↑</a> 31:1-9 <i>Sauli traagiline lüüasaamine</i>: <a href="/et/The_Urantia_Book/97#p9_5">Ur 97:9.5</a>. </li>
</ol>
</div>
