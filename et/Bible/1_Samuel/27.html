<!--
title: Esimene Saamueli raamat - Peatükk 27
description: 
published: true
date: 2022-10-6T9:46:8Z
tags: bible, bible—1 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Samuel/26">Esimene Saamueli raamat - Peatükk 26</a></td>
        <td><a href="/et/Bible/1_Samuel/Index">Indeks</a></td>
        <td><a href="/et/Bible/1_Samuel/28">Esimene Saamueli raamat - Peatükk 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Taavet mõtles südames: „Ühel päeval saan ma ometi otsa Sauli käe läbi; mul ei ole tõesti paremat kui põgeneda vilistite maale, siis tüdineb Saul mind edaspidi otsimast kõigist Iisraeli paigust ja nõnda ma pääsen tema käest.” </p>
<p id="v2"><sup><small>2</small></sup>  Ja Taavet võttis kätte ja läks, tema ja kuussada meest, kes olid koos temaga, Gati kuninga Aakise, Maoki poja juurde. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja Taavet jäi Aakise juurde Gatti, tema ja ta mehed, igaüks oma perega, Taavetil tema kaks naist: jisreellanna Ahinoam ja Abigail, karmellase Naabali naine. </p>
<p id="v4"><sup><small>4</small></sup>  Kui Saulile teatati, et Taavet oli põgenenud Gatti, siis ta ei otsinud teda enam. </p>
<p id="v5"><sup><small>5</small></sup>  Ja Taavet ütles Aakisele: „Kui ma nüüd olen armu leidnud sinu silmis, siis lase anda mulle paik ühes lagendikulinnas, et ma seal võiksin elada. Sest miks peaks su sulane elama koos sinuga kuningalinnas?” </p>
<p id="v6"><sup><small>6</small></sup>  Nii andis Aakis temale selsamal päeval Siklagi. Sellepärast on Siklag tänapäevani Juuda kuningate päralt. </p>
<p id="v7"><sup><small>7</small></sup>  Ja aega, mis Taavet elas vilistite maal, oli aasta ja neli kuud. </p>
<p id="v8"><sup><small>8</small></sup>  Taavet läks siis oma meestega ja nad tungisid kallale gesurlastele, girslastele ja amalekkidele, sest need olid maa elanikud muistsest ajast, kuni Suuri teelahkmeni ja kuni Egiptusemaani. </p>
<p id="v9"><sup><small>9</small></sup>  Ja Taavet hävitas maa ega jätnud elama ei meest ega naist; aga ta võttis lambad, kitsed, veised, eeslid, kaamelid ja riided, pöördus siis tagasi ja tuli Aakise juurde. </p>
<p id="v10"><sup><small>10</small></sup>  Ja kui Aakis küsis: „Eks te teinud täna röövretke?„, siis vastas Taavet: ”Jah, Juuda Lõunamaale või Jerahmeeli Lõunamaale või keenlaste Lõunamaale.” </p>
<p id="v11"><sup><small>11</small></sup>  Taavet ei jätnud elama ei meest ega naist, et tuua neid Gatti, sest ta mõtles: „Muidu võiksid need meist jutustada ja öelda: Taavet tegi nõnda ja niisugune oli ta viis kogu selle aja, mil ta elas vilistite väljadel.” </p>
<p id="v12"><sup><small>12</small></sup>  Aga Aakis uskus Taavetit ja mõtles: „Ta on teinud ennast hoopis vastumeelseks oma rahva juures Iisraelis ja jääb igavesti mulle sulaseks.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Samuel/26">Esimene Saamueli raamat - Peatükk 26</a></td>
        <td><a href="/et/Bible/1_Samuel/Index">Indeks</a></td>
        <td><a href="/et/Bible/1_Samuel/28">Esimene Saamueli raamat - Peatükk 28</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 27:2-3 <i>Filistide liit</i>: <a href="/et/The_Urantia_Book/97#p9_5">Ur 97:9.5</a>. </li>
</ol>
</div>
