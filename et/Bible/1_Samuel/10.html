<!--
title: Esimene Saamueli raamat - Peatükk 10
description: 
published: true
date: 2023-11-8T20:21:2Z
tags: bible, bible—1 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">Esimene Saamueli raamat - Peatükk 9</span>
        </a>
        </td>
        <td>
        <a href="/et/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Samuel/11">
          <span class="pr-2">Esimene Saamueli raamat - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis Saamuel võttis õlikruusi ja valas temale pähe, suudles teda ning ütles: „Eks ole nõnda, et Issand on võidnud sind vürstiks oma pärisosale? </p>
<p id="v2"><sup><small>2</small></sup>  Kui sa täna mu juurest ära lähed, siis sa leiad kaks meest Raaheli haua juures Benjamini maa-alal Selsahis, ja need ütlevad sulle: Emaeeslid, keda sa käisid otsimas, on leitud; vaata, su isa on emaeeslite asja jätnud ja on mures teie pärast, öeldes: Mida peaksin tegema oma poja heaks? </p>
<p id="v3"><sup><small>3</small></sup>  Ja kui sa sealt edasi lähed ja jõuad Taabori tamme juurde, siis tulevad seal sulle vastu kolm meest, kes lähevad Jumala juurde üles Peetelisse: üks kannab kolme sikutalle, üks kannab kolme leivakakku ja üks kannab veinikruusi. </p>
<p id="v4"><sup><small>4</small></sup>  Nemad küsivad sinult, kuidas su käsi käib, ja annavad sulle kaks leiba; võta need nende käest vastu! </p>
<p id="v5"><sup><small>5</small></sup>  Ja selle järel tuled sa Jumala Gibeasse, kus asub vilistite linnavägi; ja kui sa jõuad sinna linna, siis sa kohtad ohvrikünkalt alla tulevat prohvetite salka, naablid, trummid, viled ja kandled ees, ja nad ise räägivad prohvetlikult. </p>
<p id="v6"><sup><small>6</small></sup>  Siis tuleb Issanda Vaim võimsasti su peale, sa hakkad koos nendega prohvetlikult rääkima ja muutud ise teiseks meheks. </p>
<p id="v7"><sup><small>7</small></sup>  Kui need märgid täide lähevad, siis tee, mis sul tuleb teha, sest Jumal on sinuga! </p>
<p id="v8"><sup><small>8</small></sup>  Mine siis minu ees alla Gilgalisse, ja vaata, ma tulen su juurde põletusohvreid ohverdama ja tänuohvreid tapma; oota seitse päeva, kuni ma tulen su juurde ja teen sulle teatavaks, mida sa pead tegema!” </p>
<p id="v9"><sup><small>9</small></sup>  Kui Saul pööras selja, et minna Saamueli juurest ära, sündiski, et Jumal muutis tema südame teiseks, ja kõik need märgid läksid täide selsamal päeval. </p>
<p id="v10"><sup><small>10</small></sup>  Ja kui nad jõudsid Gibeasse, vaata, siis tuli temale vastu salkkond prohveteid. Ja Jumala Vaim tuli võimsasti tema peale ja ta hakkas nende keskel prohvetlikult rääkima. </p>
<p id="v11"><sup><small>11</small></sup>  Ja kui kõik, kes teda varem tundsid, nägid, ja vaata, ta rääkis prohvetlikult koos prohvetitega, siis ütles rahvas üksteisele: „Mis Kiisi pojaga on juhtunud? Kas Saulgi on prohvetite seas?” </p>
<p id="v12"><sup><small>12</small></sup>  Ja keegi sealolijaist vastas ning ütles: „Ja kes on nende isa?„ Seepärast on saanud kõnekäänuks: ”Kas Saulgi on prohvetite seas?” </p>
<p id="v13"><sup><small>13</small></sup>  Ja kui ta oli lõpetanud prohvetliku rääkimise, siis tuli ta ohvrikünkale. </p>
<p id="v14"><sup><small>14</small></sup>  Ja Sauli isa vend küsis temalt ja ta teenrilt: „Kus te käisite?„ Ta vastas: ”Emaeesleid otsimas. Aga kui me nägime, et neid ei olnud, siis läksime Saamueli juurde.” </p>
<p id="v15"><sup><small>15</small></sup>  Siis ütles Sauli isa vend: „Jutusta ometi mulle, mida Saamuel teile rääkis!” </p>
<p id="v16"><sup><small>16</small></sup>  Ja Saul vastas oma isa vennale: „Ta teatas meile lihtsalt, et emaeeslid on leitud.” Aga kuningriigi asjast, millest Saamuel oli rääkinud, ei jutustanud ta temale midagi. </p>
<p id="v17"><sup><small>17</small></sup>  Siis Saamuel hüüdis rahva kokku Issanda juurde Mispasse. </p>
<p id="v18"><sup><small>18</small></sup>  Ta ütles Iisraeli lastele: „Nõnda ütleb Issand, Iisraeli Jumal: Mina tõin Iisraeli Egiptusest ära ja päästsin teid egiptlaste käest ja kõigi kuningriikide käest, kes teid rõhusid. </p>
<p id="v19"><sup><small>19</small></sup>  Aga te olete nüüd ära põlanud oma Jumala, kes teid on päästnud kõigist teie õnnetustest ja ahastustest, ja olete temale öelnud: Pane meile kuningas! Astuge siis nüüd Issanda ette oma suguharude ja tuhandete kaupa!” </p>
<p id="v20"><sup><small>20</small></sup>  Ja Saamuel laskis kõik Iisraeli suguharud ette astuda, ja liisk langes Benjamini suguharule. </p>
<p id="v21"><sup><small>21</small></sup>  Siis laskis ta Benjamini suguharu suguvõsade kaupa ette astuda, ja liisk langes Matri suguvõsale; seejärel langes liisk Saulile, Kiisi pojale. Aga kui teda otsiti, siis teda ei leitud. </p>
<p id="v22"><sup><small>22</small></sup>  Siis nad küsisid veel kord Issandalt: „Kas mees veel siia tuleb?„ Ja Issand vastas: ”Vaata, ta on ennast peitnud varustuse sekka!” </p>
<p id="v23"><sup><small>23</small></sup>  Siis nad jooksid ja tõid ta sealt ära; ja kui ta seisis rahva keskel, siis oli ta peajagu pikem kui kõik muu rahvas. </p>
<p id="v24"><sup><small>24</small></sup>  Ja Saamuel ütles kogu rahvale: „Kas näete, kelle Issand on valinud? Sest tema sarnast ei ole kogu rahva seas.„ Siis kogu rahvas hõiskas ja hüüdis: ”Elagu kuningas!” </p>
<p id="v25"><sup><small>25</small></sup>  Ja Saamuel kõneles rahvale kuningriigi õigusest, kirjutas selle raamatusse ja pani Issanda ette. Siis laskis Saamuel kogu rahva ära minna, igaühe oma koju. </p>
<p id="v26"><sup><small>26</small></sup>  Ja Saulgi läks koju Gibeasse ja koos temaga läks sõjavägi, need, kelle südant Jumal oli puudutanud. </p>
<p id="v27"><sup><small>27</small></sup>  Aga kõlvatud mehed ütlesid: „Mis abi on meil temast?” Ja nad ei pannud Sauli millekski ega toonud temale andi. Aga tema oli otsekui kurt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">Esimene Saamueli raamat - Peatükk 9</span>
        </a>
        </td>
        <td>
        <a href="/et/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Samuel/11">
          <span class="pr-2">Esimene Saamueli raamat - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
