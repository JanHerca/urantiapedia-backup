<!--
title: Esimene Saamueli raamat - Peatükk 6
description: 
published: true
date: 2022-10-6T9:46:8Z
tags: bible, bible—1 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Samuel/5">Esimene Saamueli raamat - Peatükk 5</a></td>
        <td><a href="/et/Bible/1_Samuel/Index">Indeks</a></td>
        <td><a href="/et/Bible/1_Samuel/7">Esimene Saamueli raamat - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issanda laegas oli vilistite väljadel seitse kuud. </p>
<p id="v2"><sup><small>2</small></sup>  Ja vilistid kutsusid kokku preestrid ja ennustajad, öeldes: „Mida peaksime tegema Issanda laekaga? Õpetage meid, kuidas saaksime selle koju läkitada?” </p>
<p id="v3"><sup><small>3</small></sup>  Ja need ütlesid: „Kui te Iisraeli Jumala laeka ära saadate, siis ärge saatke seda tühjalt, sest te peate temale kindlasti tasuma süüohvri; siis te saate terveks ja saate teada, miks tema käsi ei lahku!” </p>
<p id="v4"><sup><small>4</small></sup>  Kui vilistid küsisid: „Milline on see süüohver, mida me temale peame tasuma?”, siis nad vastasid: ”Vilistite vürstide arvu järgi viis kuldpaiset ja viis kuldhiirt, sest sama nuhtlus on olnud kõigil, ka teie vürstidel. </p>
<p id="v5"><sup><small>5</small></sup>  Valmistage siis kujud oma veripaisetest ja kujud hiirtest, kes maad hävitavad, ja andke au Iisraeli Jumalale! Vahest ta kergendab oma kätt, mis on teie peal, ja teie jumalate ja teie maa peal! </p>
<p id="v6"><sup><small>6</small></sup>  Sest miks teete oma südamed kõvaks, nagu egiptlased ja vaarao tegid oma südamed kõvaks? Eks olnud nõnda, et kui ta näitas neile oma jõudu, siis nad lasksid Iisraeli lapsed minema ja need tulid ära? </p>
<p id="v7"><sup><small>7</small></sup>  Võtke ja seadke nüüd valmis üks uus vanker ja võtke kaks imetajat lehma, kelle peal veel iket ei ole olnud, ja rakendage lehmad vankri ette, aga vasikad nende järelt viige koju! </p>
<p id="v8"><sup><small>8</small></sup>  Siis võtke Issanda laegas ja pange see vankrile; need kuldasjad, mis te temale süüohvriks tasute, asetage selle kõrvale karpi; siis saatke see minema, et see ära läheks! </p>
<p id="v9"><sup><small>9</small></sup>  Seejärel vaadake: kui ta läheb oma kodukandi poole, üles Beet-Semesisse, siis on tema meile seda suurt kurja teinud; aga kui mitte, siis teame, et tema käsi pole meisse puutunud, vaid see oli juhus, mis meid tabas.” </p>
<p id="v10"><sup><small>10</small></sup>  Ja mehed tegid nõnda: võtsid kaks imetajat lehma ja rakendasid vankri ette, aga nende vasikad nad sulgesid koju. </p>
<p id="v11"><sup><small>11</small></sup>  Ja nad asetasid vankrile Issanda laeka, karbi, kuldhiired ja oma paisete kujud. </p>
<p id="v12"><sup><small>12</small></sup>  Siis läksid lehmad otseteed Beet-Semesi poole, käies üha sedasama maanteed, ise ammudes; nad ei pöördunud ei paremale ega vasakule, ja vilistite vürstid käisid nende järel kuni Beet-Semesini. </p>
<p id="v13"><sup><small>13</small></sup>  Beet-Semesis oldi parajasti orus nisu lõikamas. Kui nad oma silmad üles tõstsid, siis nägid nad laegast ja rõõmustasid seda nähes. </p>
<p id="v14"><sup><small>14</small></sup>  Vanker tuli aga beetsemeslase Joosua põllule ja jäi sinna seisma; ja seal oli suur kivi. Siis nad lõhkusid vankripuud ja ohverdasid lehmad Issandale põletusohvriks. </p>
<p id="v15"><sup><small>15</small></sup>  Leviidid olid maha tõstnud Issanda laeka ja selle juures oleva karbi, milles olid kuldasjad, ja pannud suure kivi peale. Ja Beet-Semesi mehed ohverdasid sel päeval Issandale põletusohvreid ja tapsid tapaohvreid. </p>
<p id="v16"><sup><small>16</small></sup>  Ja kui need viis vilistite vürsti olid seda näinud, siis nad läksid selsamal päeval tagasi Ekronisse. </p>
<p id="v17"><sup><small>17</small></sup>  Ja need olid need kuldpaised, mis vilistid tasusid Issandale süüohvriks: Asdodi eest üks, Assa eest üks, Askeloni eest üks, Gati eest üks, Ekroni eest üks. </p>
<p id="v18"><sup><small>18</small></sup>  Ja kuldhiiri oli vastavalt nende viie vürsti kõigi vilistite linnade arvule, kindlustatud linnadest kuni lahtiste küladeni ja kuni suure kivini, mille peale nad asetasid Issanda laeka; see on tänapäevani alles beetsemeslase Joosua põllul. </p>
<p id="v19"><sup><small>19</small></sup>  Aga Beet-Semesi mehi löödi maha, sest nad olid vaadanud Issanda laekasse; ja ta lõi rahvast maha viiskümmend tuhat ja seitsekümmend meest. Ja rahvas leinas, et Issand oli löönud rahvast nii suure löögiga. </p>
<p id="v20"><sup><small>20</small></sup>  Ja Beet-Semesi mehed ütlesid: „Kes suudaks seista Issanda, selle püha Jumala ees? Kelle juurde peaks ta meie juurest minema?” </p>
<p id="v21"><sup><small>21</small></sup>  Ja nad läkitasid käskjalad ütlema Kirjat-Jearimi elanikele: „Vilistid on Issanda laeka tagasi toonud, tulge alla ja viige see eneste juurde!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Samuel/5">Esimene Saamueli raamat - Peatükk 5</a></td>
        <td><a href="/et/Bible/1_Samuel/Index">Indeks</a></td>
        <td><a href="/et/Bible/1_Samuel/7">Esimene Saamueli raamat - Peatükk 7</a></td>
      </tr>
    </tbody>
  </table>
</figure>
