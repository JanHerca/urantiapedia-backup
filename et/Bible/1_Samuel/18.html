<!--
title: Esimene Saamueli raamat - Peatükk 18
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/1_Samuel/17">Esimene Saamueli raamat - Peatükk 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/1_Samuel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/1_Samuel/19">Esimene Saamueli raamat - Peatükk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kui Taavet oli kõneluse Sauliga lõpetanud, siis oli Joonatani hing nagu ühte köidetud Taaveti hingega ja Joonatan armastas teda nagu oma hinge. </p>
<p id="v2"><sup><small>2</small></sup>  Ja Saul võttis tema selsamal päeval enese juurde ega lasknud teda minna tagasi isakodusse. </p>
<p id="v3"><sup><small>3</small></sup>  Ja Joonatan tegi Taavetiga liidu, sest ta armastas teda nagu oma hinge. </p>
<p id="v4"><sup><small>4</small></sup>  Ja Joonatan võttis ära oma ülekuue, mis tal seljas oli, ja andis Taavetile, nõndasamuti oma muud riided koos oma mõõga, ammu ja vööga. </p>
<p id="v5"><sup><small>5</small></sup>  Ja Taavet läks välja ning oli edukas kõikjal, kuhu Saul teda läkitas; Saul pani tema sõjameeste üle ja see meeldis kogu rahvale, ka Sauli sulastele. </p>
<p id="v6"><sup><small>6</small></sup>  Ja kui nad olid kodu poole tulemas, pärast seda kui Taavet oli vilisti maha löönud, läksid naised kõigist Iisraeli linnadest lauldes ja tantsides kuningas Saulile vastu, olles rõõmsad trummide ja simblitega. </p>
<p id="v7"><sup><small>7</small></sup>  Ja tantsivad naised laulsid vastastikku ning ütlesid: „Saul lõi maha oma tuhat, aga Taavet oma kümme tuhat!” </p>
<p id="v8"><sup><small>8</small></sup>  Siis Sauli viha süttis väga põlema, sest seesugune kõne oli ta meelest paha, ja ta ütles: „Taavetile annavad nad kümme tuhat, aga minule annavad tuhat! Nüüd puudub tal veel ainult kuningriik!” </p>
<p id="v9"><sup><small>9</small></sup>  Ja sellest päevast alates hakkas Saul Taavetile kõõrdi vaatama. </p>
<p id="v10"><sup><small>10</small></sup>  Järgmisel päeval tuli kuri vaim Jumalalt võimsasti Sauli peale ja ta märatses kojas: Taavet mängis siis oma käega kannelt nagu alati, aga Saulil oli piik käes. </p>
<p id="v11"><sup><small>11</small></sup>  Ja Saul viskas piigi ning mõtles: „Ma naelutan Taaveti seina külge.” Aga Taavet tõmbus kaks korda tema eest kõrvale. </p>
<p id="v12"><sup><small>12</small></sup>  Saul kartis Taavetit, sest Issand oli temaga, olles aga Saulist lahkunud. </p>
<p id="v13"><sup><small>13</small></sup>  Siis Saul eemaldas Taaveti oma ligidusest ja pani ta tuhandepealikuks; nõnda läks Taavet välja ja tuli tagasi rahva eesotsas. </p>
<p id="v14"><sup><small>14</small></sup>  Taavetil oli edu kõigil oma teedel ja Issand oli temaga. </p>
<p id="v15"><sup><small>15</small></sup>  Kui Saul nägi, et tal oli suur edu, siis ta tundis tema ees hirmu. </p>
<p id="v16"><sup><small>16</small></sup>  Aga kogu Iisrael ja Juuda armastas Taavetit, kui ta läks välja ja tuli tagasi nende eesotsas. </p>
<p id="v17"><sup><small>17</small></sup>  Siis ütles Saul Taavetile: „Vaata, ma annan sulle naiseks oma vanema tütre Meerabi; ole mul ainult vahva ja võitle Issanda võitlusi!„ Sest Saul mõtles: ”Ärgu tabagu teda minu käsi, vaid tabagu teda vilistite käsi!” </p>
<p id="v18"><sup><small>18</small></sup>  Aga Taavet vastas Saulile: „Mis olen mina ja mis on mu elu, mu isa suguvõsa Iisraelis, et võiksin saada kuninga väimeheks?” </p>
<p id="v19"><sup><small>19</small></sup>  Ja kui aeg tuli, mil Sauli tütar Meerab pidi antama Taavetile, anti ta naiseks meholatlasele Adrielile. </p>
<p id="v20"><sup><small>20</small></sup>  Aga Sauli tütar Miikal armastas Taavetit; ja kui sellest Saulile teatati, siis oli see asi temale meelepärane. </p>
<p id="v21"><sup><small>21</small></sup>  Saul mõtles: „Ma annan Miikali temale, et too saaks talle püüdepaelaks ja et teda tabaks vilistite käsi.„ Ja Saul ütles Taavetile: ”Sa võid nüüd teisega saada mu väimeheks.” </p>
<p id="v22"><sup><small>22</small></sup>  Ja Saul käskis oma sulast: „Rääkige Taavetiga salaja ja öelge: Vaata, kuningal on sinust hea meel ja kõik ta sulased armastavad sind: seepärast hakka nüüd kuninga väimeheks!” <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Ja Sauli sulased kõnelesid need sõnad Taaveti kõrvu; aga Taavet ütles: „On siis teie meelest lihtne asi hakata kuninga väimeheks? Mina olen ju vaene ja tähtsuseta mees.” </p>
<p id="v24"><sup><small>24</small></sup>  Ja Saulile jutustasid tema sulased, öeldes: „Taavet on rääkinud seesuguseid sõnu.” </p>
<p id="v25"><sup><small>25</small></sup>  Siis ütles Saul: „Öelge Taavetile nõnda: Kuningas ei hooli mõrsjahinnast, vaid sajast vilistite eesnahast, et kätte maksta kuninga vaenlastele.” Aga Saul arvestas, et Taavet langeb vilistite käe läbi. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Ja kui tema sulased need sõnad Taavetile edasi andsid, siis oli Taaveti meelest õige hakata kuninga väimeheks; ja enne kui aeg oli täis saanud, </p>
<p id="v27"><sup><small>27</small></sup>  võttis Taavet kätte ja läks, tema ja ta mehed, ja lõi vilistitest maha kakssada meest; ja Taavet tõi nende eesnahad täiearvuliselt kuningale, et saada kuninga väimeheks; ja Saul andis temale naiseks oma tütre Miikali. </p>
<p id="v28"><sup><small>28</small></sup>  Saul nägi ja mõistis, et Issand oli Taavetiga; ja Miikal, Sauli tütar, armastas Taavetit. </p>
<p id="v29"><sup><small>29</small></sup>  Aga Saul kartis Taavetit üha enam; ja Saul oli Taaveti vaenlane kogu eluaja. </p>
<p id="v30"><sup><small>30</small></sup>  Aga vilistite vürstid tulid sõtta; ja iga kord, kui nad tulid välja, sündis, et Taavetil oli rohkem edu kui kõigil teistel Sauli sulastel; ja tema nimi oli väga austatud. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 18:22-27 <i>Taavet abiellub Milchaliga</i>: <a href="/et/The_Urantia_Book/97#p9_10">Ur 97:9.10</a>. </li>
  <li id="fn2"><a href="#cite2">↑</a> 18:25-27 <i>Eesnahkade kaasavara</i>: <a href="/et/The_Urantia_Book/70#p1_18">Ur 70:1.18</a>. </li>
</ol>
</div>
