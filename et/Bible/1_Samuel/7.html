<!--
title: Esimene Saamueli raamat - Peatükk 7
description: 
published: true
date: 2023-11-8T20:21:2Z
tags: bible, bible—1 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Samuel/6">
          <span class="mdi mdi-arrow-left-drop-circle"></span><span class="pl-2">Esimene Saamueli raamat - Peatükk 6</span>
        </a>
        </td>
        <td>
        <a href="/et/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Samuel/8">
          <span class="pr-2">Esimene Saamueli raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Kirjat-Jearimi mehed tulid ning viisid ära Issanda laeka ja tõid selle künkale Abinadabi kotta, ja nad pühitsesid tema poja Eleasari Issanda laegast hoidma. </p>
<p id="v2"><sup><small>2</small></sup>  Sellest päevast, kui laegas jäi Kirjat-Jearimi, möödus palju aega, möödus kakskümmend aastat; ja kogu Iisraeli sugu ohkas Issanda järel käies. </p>
<p id="v3"><sup><small>3</small></sup>  Aga Saamuel rääkis kogu Iisraeli soole, öeldes: „Kui te kõigest südamest tahate pöörduda Issanda poole, siis kõrvaldage oma keskelt võõrad jumalad ja astarted, valmistage oma südamed Issandale ja teenige üksnes teda, siis ta päästab teid vilistite käest!” <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Siis Iisraeli lapsed kõrvaldasid baalid ja astarted ning teenisid üksnes Issandat. </p>
<p id="v5"><sup><small>5</small></sup>  Ja Saamuel ütles: „Koguge terve Iisrael Mispasse, siis ma palun teie eest Issandat!” </p>
<p id="v6"><sup><small>6</small></sup>  Siis nad kogunesid Mispasse, ammutasid vett ja valasid Issanda ette, ja nad paastusid sel päeval; nad ütlesid seal: „Me oleme Issanda vastu pattu teinud!” Ja Saamuel mõistis Mispas kohut Iisraeli lastele. </p>
<p id="v7"><sup><small>7</small></sup>  Aga kui vilistid kuulsid, et Iisraeli lapsed olid kogunenud Mispasse, siis tulid vilistite vürstid üles Iisraeli vastu; ja kui Iisraeli lapsed seda kuulsid, siis tundsid nad hirmu vilistite ees. </p>
<p id="v8"><sup><small>8</small></sup>  Ja Iisraeli lapsed ütlesid Saamuelile: „Ära lakka kisendamast meie pärast Issanda, meie Jumala poole, et ta meid päästaks vilistite käest!” </p>
<p id="v9"><sup><small>9</small></sup>  Siis Saamuel võttis ühe piimatalle ja ohverdas selle täielikuks põletusohvriks Issandale; ja Saamuel kisendas Iisraeli pärast Issanda poole ning Issand vastas temale. </p>
<p id="v10"><sup><small>10</small></sup>  Ja kui Saamuel ohverdas põletusohvrit, lähenesid vilistid, et sõdida Iisraeli vastu; aga Issand müristas sel päeval valju mürinaga vilistite kohal ja viis nad segadusse; ja neid löödi maha Iisraeli ees. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ja Iisraeli mehed läksid Mispast välja ning ajasid vilisteid taga ja lõid nad kuni allapoole Beet-Kaari. </p>
<p id="v12"><sup><small>12</small></sup>  Siis võttis Saamuel ühe kivi ning asetas Mispa ja Seeni vahele, pani sellele nimeks Eben-Eeser ja ütles: „Siiani on Issand meid aidanud!” </p>
<p id="v13"><sup><small>13</small></sup>  Nõnda alistati vilistid ja nad ei tulnud enam Iisraeli maa-alale; ja Issanda käsi oli vilistite vastu kogu Saamueli eluaja. </p>
<p id="v14"><sup><small>14</small></sup>  Ja need linnad, mis vilistid olid Iisraelilt ära võtnud, said tagasi Iisraelile Ekronist kuni Gatini, nõndasamuti vabastas Iisrael ka nende maa-alad vilistite käest. Rahu oli ka Iisraeli ja emorlaste vahel. </p>
<p id="v15"><sup><small>15</small></sup>  Ja Saamuel mõistis Iisraelile kohut kogu oma eluaja. </p>
<p id="v16"><sup><small>16</small></sup>  Ta käis igal aastal ringi Peetelis, Gilgalis ja Mispas ja mõistis Iisraelile kohut kõigis neis paigus. </p>
<p id="v17"><sup><small>17</small></sup>  Siis ta tuli tagasi Raamasse, sest seal oli ta kodu ja seal ta mõistis Iisraelile kohut ja sinna ta ehitas altari Issandale. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Samuel/6">
          <span class="mdi mdi-arrow-left-drop-circle"></span><span class="pl-2">Esimene Saamueli raamat - Peatükk 6</span>
        </a>
        </td>
        <td>
        <a href="/et/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Samuel/8">
          <span class="pr-2">Esimene Saamueli raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:3 <i>Tee meeleparandus andeks (Vana Testament)</i>: <a href="/et/The_Urantia_Book/159#p5_13">Ur 159:5.13</a>. </li>
  <li id="fn2"><a href="#cite2">↑</a> 7:3-4 <i>Konkureerivad "jumalad" Ashtaroth</i>: <a href="/et/The_Urantia_Book/95#p1_3">Ur 95:1.3</a>.  <i>Ashtoreth</i>: <a href="/et/The_Urantia_Book/95#p1_7">Ur 95:1.7</a>.  <i>Karge ja valmis</i>: <a href="/et/The_Urantia_Book/97#p1_3">Ur 97:1.3</a>. </li>
  <li id="fn3"><a href="#cite3">↑</a> 7:10 <i>Äike</i>: <a href="/et/The_Urantia_Book/85#p4_3">Ur 85:4.3</a>. </li>
</ol>
</div>
