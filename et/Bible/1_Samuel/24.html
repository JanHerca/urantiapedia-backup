<!--
title: Esimene Saamueli raamat - Peatükk 24
description: 
published: true
date: 2023-11-8T20:21:2Z
tags: bible, bible—1 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Samuel/23">
          <span class="mdi mdi-arrow-left-drop-circle"></span><span class="pl-2">Esimene Saamueli raamat - Peatükk 23</span>
        </a>
        </td>
        <td>
        <a href="/et/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Samuel/25">
          <span class="pr-2">Esimene Saamueli raamat - Peatükk 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga Taavet läks sealt ära ja asus Een-Gedi mäelinnustesse. </p>
<p id="v2"><sup><small>2</small></sup>  Ja kui Saul tuli vilisteid jälitamast, siis teatati temale ning öeldi: „Vaata, Taavet on Een-Gedi kõrbes.” </p>
<p id="v3"><sup><small>3</small></sup>  Siis võttis Saul kolm tuhat meest, valitud kogu Iisraelist, ja läks otsima Taavetit ja tema mehi Kaljukitse kaljudelt. </p>
<p id="v4"><sup><small>4</small></sup>  Ja kui ta jõudis tee ääres olevate lambatarade juurde, siis oli seal koobas; ja Saul läks sisse oma asjale. Aga Taavet ja tema mehed istusid koopa tagumises sopis. </p>
<p id="v5"><sup><small>5</small></sup>  Ja Taaveti mehed ütlesid talle: „Näe, see on päev, millest Issand sulle on kõnelnud: Vaata, ma annan su vaenlase su kätte ja talita temaga, nagu su silmis hea on!” Ja Taavet tõusis ning lõikas salaja ära Sauli kuuehõlma. </p>
<p id="v6"><sup><small>6</small></sup>  Aga pärast seda torkas Taavetit südametunnistus, et ta Sauli hõlma oli ära lõiganud, </p>
<p id="v7"><sup><small>7</small></sup>  ja ta ütles oma meestele: „Issanda pärast jäägu minust kaugele, et ma seda teeksin oma isandale, Issanda võitule, et pistaksin oma käe tema külge! Sest tema on Issanda võitu!” </p>
<p id="v8"><sup><small>8</small></sup>  Ja Taavet hoidis sõnadega tagasi oma mehed ega lubanud neid kippuda Sauli kallale; ja Saul tõusis koopast ning läks oma teed. </p>
<p id="v9"><sup><small>9</small></sup>  Aga seejärel tõusis Taavet ja läks koopast välja ja hüüdis Saulile järele ning ütles: „Mu isand kuningas!” Kui Saul vaatas taha, siis heitis Taavet silmili maha ja kummardas. </p>
<p id="v10"><sup><small>10</small></sup>  Ja Taavet ütles Saulile: „Mispärast sa kuulad inimeste jutte, kes ütlevad: Vaata, Taavet otsib su õnnetust? </p>
<p id="v11"><sup><small>11</small></sup>  Vaata, nüüd sa nägid ju oma silmaga, kuidas Issand andis sind täna koopas minu kätte. Mulle öeldi, et ma su tapaksin, aga ma halastasin su peale, sest ma ütlesin: Mina ei pista kätt oma isanda külge, sest ta on Issanda võitu. </p>
<p id="v12"><sup><small>12</small></sup>  Ja mu isa, näe, vaata ka ise oma kuuehõlma mu käes! Sest kui ma lõikasin ära su kuuehõlma ega tapnud sind, siis pead sa mõistma ja nägema, et mul pole mõttes kurja ega üleastumist ja et ma pole pattu teinud sinu vastu, kuigi sa varitsed mu hinge, et seda võtta! </p>
<p id="v13"><sup><small>13</small></sup>  Issand mõistku kohut minu ja sinu vahel, ja Issand maksku sulle kätte minu eest, aga minu käsi ei puutu sinusse, </p>
<p id="v14"><sup><small>14</small></sup>  nagu ütleb muistse põlve vanasõna: „Õelaist tuleb välja õelus, aga minu käsi ei puutu sinusse!” </p>
<p id="v15"><sup><small>15</small></sup>  Kellele on Iisraeli kuningas läinud järele? Keda sa taga ajad? Surnud koera, ühte kirpu! </p>
<p id="v16"><sup><small>16</small></sup>  Issand olgu kohtumõistjaks ja mõistku kohut minu ja sinu vahel; tema nähku ja seletagu mu riiuasja ning mõistku mind õigeks sinu käest!” </p>
<p id="v17"><sup><small>17</small></sup>  Kui Taavet oli kõnelnud need sõnad Saulile, siis küsis Saul: „Kas see on sinu hääl, mu poeg Taavet?” Ja Saul tõstis häält ja nuttis. </p>
<p id="v18"><sup><small>18</small></sup>  Ja ta ütles Taavetile: „Sina oled minust õiglasem, sest sa oled teinud mulle head, mina aga olen teinud sulle kurja! </p>
<p id="v19"><sup><small>19</small></sup>  Sa oled täna jutustanud, kuidas sa tegid mulle head: ehk küll Issand andis mu sinu kätte, sa siiski ei tapnud mind! </p>
<p id="v20"><sup><small>20</small></sup>  Sest kui keegi leiab oma vaenlase, kas ta laseb teda heaga ära minna? Issand tasugu sulle heaga selle eest, mis sa täna mulle tegid! </p>
<p id="v21"><sup><small>21</small></sup>  Ja nüüd, vaata, ma tean, et sina saad tõesti kuningaks ja et Iisraeli kuningriik püsib sinu käes. </p>
<p id="v22"><sup><small>22</small></sup>  Aga nüüd vannu mulle Issanda juures, et sa ei hukka mu järeltulevat sugu ega kaota minu nime mu isakojast!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/1_Samuel/23">
          <span class="mdi mdi-arrow-left-drop-circle"></span><span class="pl-2">Esimene Saamueli raamat - Peatükk 23</span>
        </a>
        </td>
        <td>
        <a href="/et/Bible/1_Samuel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/1_Samuel/25">
          <span class="pr-2">Esimene Saamueli raamat - Peatükk 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
