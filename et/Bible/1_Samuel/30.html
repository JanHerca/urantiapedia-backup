<!--
title: Esimene Saamueli raamat - Peatükk 30
description: 
published: true
date: 2022-10-6T9:46:8Z
tags: bible, bible—1 samuel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Samuel/29">Esimene Saamueli raamat - Peatükk 29</a></td>
        <td><a href="/et/Bible/1_Samuel/Index">Indeks</a></td>
        <td><a href="/et/Bible/1_Samuel/31">Esimene Saamueli raamat - Peatükk 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Taavet ja tema mehed jõudsid kolmandal päeval Siklagi, olid amalekid tunginud kallale Lõunamaale ja Siklagile; nad olid Siklagi vallutanud ja tulega ära põletanud. </p>
<p id="v2"><sup><small>2</small></sup>  Naised, kes seal olid olnud, niihästi pisikesed kui suured, olid nad viinud vangi; nad ei olnud surmanud kedagi, vaid viinud kaasa ja läinud oma teed. </p>
<p id="v3"><sup><small>3</small></sup>  Ja kui Taavet oma meestega jõudis linna, vaata, siis oli see tulega põletatud, nende naised ja pojad ja tütred aga vangi viidud. </p>
<p id="v4"><sup><small>4</small></sup>  Siis Taavet ja rahvas, kes oli koos temaga, tõstsid häält ja nutsid, kuni nad enam ei jõudnud nutta. </p>
<p id="v5"><sup><small>5</small></sup>  Vangi viidud olid ka Taaveti mõlemad naised: Ahinoam, jisreellanna, ja Abigail, karmellase Naabali naine. </p>
<p id="v6"><sup><small>6</small></sup>  Ja Taavetil oli väga kitsas käes, sest rahvas lubas tema kividega surnuks visata, sellepärast et kogu rahvas oli hinges kibestunud, igaüks oma poegade ja tütarde pärast; aga Taavet kinnitas ennast Issandas, oma Jumalas. </p>
<p id="v7"><sup><small>7</small></sup>  Ja Taavet ütles preester Ebjatarile, Ahimeleki pojale: „Too mulle ometi õlarüü!” Ja Ebjatar tõi Taavetile õlarüü. </p>
<p id="v8"><sup><small>8</small></sup>  Ja Taavet küsis Issandalt, öeldes: „Kas pean seda röövjõuku taga ajama? Kas ma saan nad kätte?„ Ja Issand vastas talle: ”Aja taga, sest sa saad nad tõesti kätte ja päästad kindlasti vangid!” </p>
<p id="v9"><sup><small>9</small></sup>  Ja Taavet läks, tema ja need kuussada meest, kes olid koos temaga, ja nad jõudsid kuni Besori jõeni, kuhu osa jäi peatuma. </p>
<p id="v10"><sup><small>10</small></sup>  Aga Taavet jätkas tagaajamist, tema ja nelisada meest, kuna peatuma jäi kakssada meest, kes olid väsinud Besori jõe ületamiseks. </p>
<p id="v11"><sup><small>11</small></sup>  Nad leidsid väljalt ühe Egiptuse mehe ja viisid selle Taaveti juurde; ja nad andsid mehele leiba süüa ja vett juua. </p>
<p id="v12"><sup><small>12</small></sup>  Ja nad andsid talle tüki viigimarjakakku ja kaks rosinakakku; ta sõi ja ta vaim virgus, sest ta ei olnud kolm päeva ja kolm ööd leiba söönud ega vett joonud. </p>
<p id="v13"><sup><small>13</small></sup>  Ja Taavet küsis temalt: „Kelle oma sa oled ja kust sa pärit oled?” Ja ta vastas: ”Mina olen Egiptuse poiss, amaleki mehe sulane, ja mu isand jättis mind maha, sellepärast et ma kolm päeva tagasi jäin haigeks. </p>
<p id="v14"><sup><small>14</small></sup>  Me tungisime kallale kreetide Lõunamaale, ja sellele, mis kuulub Juudale, ja Kaalebi Lõunamaale, ja me põletasime tulega Siklagi.” </p>
<p id="v15"><sup><small>15</small></sup>  Ja Taavet küsis temalt: „Kas tahad mind viia selle röövjõugu juurde?„ Ja ta vastas: ”Vannu mulle Jumala juures, et sa mind ei tapa ega loovuta mu isanda kätte, siis ma viin sind selle röövjõugu juurde!” </p>
<p id="v16"><sup><small>16</small></sup>  Ja ta viis teda, ja vaata, nad olid laiali üle kogu maa söömas, joomas ja pidutsemas kõige selle suure saagi pärast, mille nad olid võtnud vilistite maalt ja Juudamaalt. </p>
<p id="v17"><sup><small>17</small></sup>  Ja Taavet lõi neid nende retke hommikust kuni teise päeva õhtuni; neist ei pääsenud muud kui ainult nelisada noort meest, kes istusid kaamelite selga ja põgenesid. </p>
<p id="v18"><sup><small>18</small></sup>  Ja Taavet päästis kõik, mis amalekid olid võtnud; Taavet päästis ka oma mõlemad naised. </p>
<p id="v19"><sup><small>19</small></sup>  Neile ei jäänud midagi vajaka, ei vähemast ega suuremast, ei poegadest ega tütardest, ei saagist ega muust, mida nad neilt olid võtnud - Taavet tõi kõik tagasi. </p>
<p id="v20"><sup><small>20</small></sup>  Ja Taavet võttis kõik lambad, kitsed ja veised, ja nad ajasid neid muu karja ees ning ütlesid: „See on Taaveti saak.” </p>
<p id="v21"><sup><small>21</small></sup>  Ja Taavet tuli nende kahesaja mehe juurde, kes olid väsinud, et järgneda Taavetile, ja olid jäetud Besori jõe äärde; ja need tulid vastu Taavetile ja rahvale, kes oli koos temaga; Taavet lähenes rahvale ja küsis, kuidas nende käsi käib. </p>
<p id="v22"><sup><small>22</small></sup>  Aga kõik pahad ja kõlvatud meeste hulgast, kes olid käinud koos Taavetiga, võtsid sõna ja ütlesid: „Sellepärast et nad ei tulnud koos meiega, ei anna me neile saagist, mida oleme päästnud, mitte midagi muud kui igaühele ainult ta naise ja lapsed; viigu nad need ja mingu!” </p>
<p id="v23"><sup><small>23</small></sup>  Aga Taavet ütles: „Mu vennad, ärge tehke nõnda sellega, mis Issand meile on andnud; tema hoidis meid ja andis meie kätte selle röövjõugu, kes tuli meile kallale. </p>
<p id="v24"><sup><small>24</small></sup>  Kes küll kuulaks teid selles asjas? Sest missugune on selle osa, kes läheb sõtta, niisugune on ka selle osa, kes jääb varustuse juurde. Saak tuleb jaotada võrdselt!” </p>
<p id="v25"><sup><small>25</small></sup>  Ja nõnda jäigi alates sellest päevast ja edaspidi: sest ta tegi selle seaduseks ja õiguseks Iisraelis kuni tänapäevani. </p>
<p id="v26"><sup><small>26</small></sup>  Ja kui Taavet tuli Siklagi, siis ta läkitas osa saagist Juuda vanemaile, igaühele oma sõpradest, öeldes: „Vaata, siin on teile tervitusand Issanda vaenlastelt saadud saagist!” </p>
<p id="v27"><sup><small>27</small></sup>  Ta läkitas neile, kes olid Peetelis, Lõunamaa Raamotis, Jattiris, </p>
<p id="v28"><sup><small>28</small></sup>  Aroeris, Sifmotis, Estemoas, </p>
<p id="v29"><sup><small>29</small></sup>  Raakalis, jerahmeellaste linnades, keenlaste linnades, </p>
<p id="v30"><sup><small>30</small></sup>  Hormas, Boor-Aasanis, Atakis </p>
<p id="v31"><sup><small>31</small></sup>  ja Hebronis, ja kõigisse paigusse, kus Taavet ise ja ta mehed olid käinud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Samuel/29">Esimene Saamueli raamat - Peatükk 29</a></td>
        <td><a href="/et/Bible/1_Samuel/Index">Indeks</a></td>
        <td><a href="/et/Bible/1_Samuel/31">Esimene Saamueli raamat - Peatükk 31</a></td>
      </tr>
    </tbody>
  </table>
</figure>
