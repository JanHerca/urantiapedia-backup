<!--
title: Esimene Saamueli raamat - Peatükk 3
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Samuel/2">Esimene Saamueli raamat - Peatükk 2</a></td>
        <td><a href="/et/Bible/1_Samuel/Index">Indeks</a></td>
        <td><a href="/et/Bible/1_Samuel/4">Esimene Saamueli raamat - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja poiss Saamuel teenis Issandat Eeli juhatusel; Issanda sõna oli neil päevil haruldane, nägemused ei olnud sagedased. </p>
<p id="v2"><sup><small>2</small></sup>  Aga kord kui Eeli, kelle silmad hakkasid tuhmiks jääma, nõnda et ta enam ei näinud, magas oma asemel, </p>
<p id="v3"><sup><small>3</small></sup>  kui Jumala lamp ei olnud veel kustunud ja Saamuel magas Issanda templis, seal, kus oli Jumala laegas, </p>
<p id="v4"><sup><small>4</small></sup>  hüüdis Issand Saamueli. Ja tema vastas: „Siin ma olen!” </p>
<p id="v5"><sup><small>5</small></sup>  Ja ta jooksis Eeli juurde ning ütles: „Siin ma olen, sest sa ju hüüdsid mind!„ Aga tema vastas: ”Mina pole sind hüüdnud. Mine tagasi, heida magama!” Ja ta läks ning heitis magama. </p>
<p id="v6"><sup><small>6</small></sup>  Aga Issand hüüdis jälle: „Saamuel!„ Ja Saamuel tõusis ning läks Eeli juurde ja ütles: „Siin ma olen, sest sa ju hüüdsid mind!” Aga tema vastas: ”Mina pole sind hüüdnud, mu poeg. Mine tagasi, heida magama!” </p>
<p id="v7"><sup><small>7</small></sup>  Aga Saamuel ei tundnud veel Issandat ja Issanda sõna ei olnud temale veel ilmutatud. </p>
<p id="v8"><sup><small>8</small></sup>  Ja Issand hüüdis Saamueli veel kolmandat korda. Ja ta tõusis ning läks Eeli juurde ja ütles: „Siin ma olen, sest sa ju hüüdsid mind!” Siis Eeli mõistis, et Issand oli hüüdnud poissi. </p>
<p id="v9"><sup><small>9</small></sup>  Ja Eeli ütles Saamuelile: „Mine heida magama, ja kui sind hüütakse, siis ütle: Issand, räägi, sest su sulane kuuleb!” </p>
<p id="v10"><sup><small>10</small></sup>  Ja Issand tuli ning seisis ja hüüdis nagu eelmistel kordadel: „Saamuel! Saamuel!„ Ja Saamuel vastas: ”Räägi, sest su sulane kuuleb!” </p>
<p id="v11"><sup><small>11</small></sup>  Ja Issand ütles Saamuelile: „Vaata, mina teen Iisraelis midagi, mis igaühel, kes sellest kuuleb, paneb mõlemad kõrvad kumisema. </p>
<p id="v12"><sup><small>12</small></sup>  Sel päeval tahan ma Eelile tõeks teha kõik, mis ma tema soo kohta olen rääkinud, algusest lõpuni. </p>
<p id="v13"><sup><small>13</small></sup>  Ma olen ju talle kuulutanud, et ma mõistan igavesti kohut tema soo üle patu pärast, sest kuigi ta teadis, et ta pojad olid tõmmanud eneste peale needuse, ei ohjeldanud ta neid mitte. </p>
<p id="v14"><sup><small>14</small></sup>  Ja seepärast olen ma vandunud Eeli soole: Iialgi ei lepitata Eeli soo pattu, ei tapa- ega roaohvriga!” </p>
<p id="v15"><sup><small>15</small></sup>  Saamuel magas hommikuni ja avas alles siis Issanda koja uksed; aga Saamuel kartis jutustada nägemust Eelile. </p>
<p id="v16"><sup><small>16</small></sup>  Siis Eeli hüüdis Saamueli ja ütles: „Saamuel, mu poeg!„ Ja see vastas: ”Siin ma olen!” </p>
<p id="v17"><sup><small>17</small></sup>  Ja Eeli küsis: „Mis asi see oli, mis ta sulle rääkis? Ära ometi minu ees salga! Issand tehku sinuga seda ja teist, kui sa minu ees midagi salgad kõigest sellest, mis ta sulle rääkis!” </p>
<p id="v18"><sup><small>18</small></sup>  Siis jutustas Saamuel temale kõik ega salanud tema ees midagi. Ja Eeli ütles: „Tema on Issand, tehku tema, mis ta silmis hea on!” </p>
<p id="v19"><sup><small>19</small></sup>  Ja Saamuel kasvas ning Issand oli temaga ega lasknud ainsatki oma sõna tühja minna. </p>
<p id="v20"><sup><small>20</small></sup>  Ja kogu Iisrael Daanist kuni Beer-Sebani sai teada, et Saamuelist oli saanud ustav Issanda prohvet. </p>
<p id="v21"><sup><small>21</small></sup>  Ja Issand näitas ennast edaspidigi Siilos, sest Issand ilmutas ennast Siilos Saamuelile Issanda sõna läbi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/1_Samuel/2">Esimene Saamueli raamat - Peatükk 2</a></td>
        <td><a href="/et/Bible/1_Samuel/Index">Indeks</a></td>
        <td><a href="/et/Bible/1_Samuel/4">Esimene Saamueli raamat - Peatükk 4</a></td>
      </tr>
    </tbody>
  </table>
</figure>
