<!--
title: Nahum - Peatükk 3
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Nahum/2">Nahum - Peatükk 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Nahum/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Häda veresüüga linnale, kuhjaga täis valet ja röövimist! Ei lakka mahamurdmine! </p>
<p id="v2"><sup><small>2</small></sup>  Kuule! Piitsaplaks ja rattamürin, kihutavad hobused ja rappuvad vankrid! </p>
<p id="v3"><sup><small>3</small></sup>  Ratsud ajavad püsti, mõõgad sähvivad ja piigid välguvad! Ja mahalööduid on palju, laipu on määratu hulk, korjustel pole otsa, korjuste peale komistatakse! </p>
<p id="v4"><sup><small>4</small></sup>  Ja seda kõike selle veetlevalt ilusa, nõiduses osava hoora arvutu hooratöö pärast, kes oma hooratöödega võrgutas rahvaid, ja nõidustega suguvõsasid! </p>
<p id="v5"><sup><small>5</small></sup>  Vaata, ma tulen sulle kallale, ütleb vägede Jehoova! Ma tõstan su hõlmad üle su näo ja näitan rahvaile su alastiolekut, kuningriikidele su häbistust! </p>
<p id="v6"><sup><small>6</small></sup>  Ma viskan su peale jäledaid asju, häbistan sind ja panen sind silmaimeks! </p>
<p id="v7"><sup><small>7</small></sup>  Siis põgenevad su juurest kõik, kes sind näevad, ja ütlevad: „Niinive on hävitatud!” Kes peaks teda kahetsema? Kust ma otsin temale trööstijaid? </p>
<p id="v8"><sup><small>8</small></sup>  Kas sa oled parem Noo-Aamonist, kes asus jõgede ääres, ümberringi vesi, vesi kraaviks, vesi müüriks? </p>
<p id="v9"><sup><small>9</small></sup>  Etioopia ja Egiptus olid ta otsatu jõud, Puut ja liibüalased olid ta aitajad! </p>
<p id="v10"><sup><small>10</small></sup>  Siiski pidi ta minema asumisele, ta läks vangi! Temagi lapsed rebiti tükkideks igal tänavanurgal, tema auliste pärast heideti liisku ja kõik ta suurnikud pandi ahelaisse! </p>
<p id="v11"><sup><small>11</small></sup>  Sinagi joobud, jääd oimetuks, sinagi pead otsima pelgupaika vaenlase eest! </p>
<p id="v12"><sup><small>12</small></sup>  Kõik su kindlused on nagu varajaste marjadega viigipuud: kui neid raputatakse, langevad marjad sööjale suhu! </p>
<p id="v13"><sup><small>13</small></sup>  Vaata, sinu sõjavägi su sees on nagu naised! Su maa väravad tehakse su vaenlastele pärani lahti! Tuli põletab su riivid! </p>
<p id="v14"><sup><small>14</small></sup>  Võta enesele piiramiseajaks vett, tugevda oma kindlustusi, astu savisse ja sõtku savi, haara telliskivide vorm! </p>
<p id="v15"><sup><small>15</small></sup>  Seal neelab sind tuli, hävitab mõõk, see sööb sind otsekui rohutirtsu vastne! Olgugi sind nii palju nagu vastseid, olgugi sind nii palju nagu rohutirtse, </p>
<p id="v16"><sup><small>16</small></sup>  olgugi et oled enesele soetanud kaupmehi rohkem kui taevatähti - vastne ajab kesta ja lendab ära! </p>
<p id="v17"><sup><small>17</small></sup>  Sul on valvureid nagu rohutirtse ja kirjutajaid rohutirtsude parvena, kes asuvad aedade ääres külmal päeval; kui päike tõuseb, siis nad põgenevad ja ükski ei tea nende asupaika! </p>
<p id="v18"><sup><small>18</small></sup>  Oh häda, Assuri kuningas! Su karjased tukuvad, su aulised magavad! Su rahvas pillutatakse mägedele ja kogujat ei ole! </p>
<p id="v19"><sup><small>19</small></sup>  Ei ole paranemist su vigastusele, su haav teeb haiget! Kõik, kes kuulevad sinust sõnumit, plaksutavad sinu pärast käsi! Sest kellest ei ole sinu kurjus lakkamata üle käinud? </p>
