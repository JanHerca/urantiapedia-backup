<!--
title: Nahum - Peatükk 2
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Nahum/1">Nahum - Peatükk 1</a></td>
        <td><a href="/et/Bible/Nahum/Index">Indeks</a></td>
        <td><a href="/et/Bible/Nahum/3">Nahum - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaata, juba on mägede peal sõnumitooja jalad, kes kuulutab rahu! Pühitse, Juuda, oma pühi! Tasu oma tõotused! Sest iialgi enam ei tule su kallale nurjatu - ta hävitatakse sootuks! </p>
<p id="v2"><sup><small>2</small></sup>  Pillutaja tuleb su vastu! Teosta valvet! Pea silmas teed! Kinnita vööd! Võta jõud hästi kokku! </p>
<p id="v3"><sup><small>3</small></sup>  Sest Jehoova taastab Jaakobi suuruse nagu Iisraeli suuruse, kuigi rüüstajad on rüüstanud neid ja on hävitanud nende võsud! </p>
<p id="v4"><sup><small>4</small></sup>  Tema kangelaste kilbid on punased, sõjamehed ise purpurpunaseis riideis; ta määratud päeval on sõjavankrid otsekui tõrvikute tuli ja ratsud on rahutud! </p>
<p id="v5"><sup><small>5</small></sup>  Vankrid kihutavad tänavail, tormavad turgudel sinna ja tänna; need paistavad tõrvikuina, sähvivad otsekui välgud! </p>
<p id="v6"><sup><small>6</small></sup>  Tema vägevad kutsutakse kokku: nad komistavad teel, nad tõttavad müürile; on püstitatud kaitsevarigi! </p>
<p id="v7"><sup><small>7</small></sup>  Aga Jõeväravad avatakse ja palee hakkab vankuma! </p>
<p id="v8"><sup><small>8</small></sup>  Viiakse välja, peab minema vangi ta valitsejanna! Tema ümmardajad kurdavad, häälitsevad nagu tuvid, taovad enestele vastu rindu! </p>
<p id="v9"><sup><small>9</small></sup>  Niinive on nagu veetiik, mille veed voolavad ära! „Pidage! Seiske!” Aga ükski ei pöördu tagasi! </p>
<p id="v10"><sup><small>10</small></sup>  Riisuge hõbedat, riisuge kulda! Varandust on otsatult! Võtke enestele kandam kõigist kalleist asjust! </p>
<p id="v11"><sup><small>11</small></sup>  Tühjus, lagedus ja häving! Julgus kaob, põlved võbisevad, kõigis niudeis on värin ja kõik palged õhetavad! </p>
<p id="v12"><sup><small>12</small></sup>  Kus on nüüd lõukoerte pesapaik ja see noorte lõvide koobas, kuhu lõukoer sai pugeda ja kus viibis lõukoera kutsikas, ilma et keegi neid oleks peletanud? </p>
<p id="v13"><sup><small>13</small></sup>  Kus on lõukoer, kes murdis oma kutsikate tarviduseks ja kägistas emalõvide jaoks, kes täitis oma urkad saagiga ja pesapaigad sellega, mis ta murdis? <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Vaata, ma tulen sulle kallale, ütleb vägede Jehoova, ja ma põletan su sõjavankrid suitsuks, mõõk hävitab su noored lõukoerad! Ma lõpetan maa pealt su röövteo ja enam ei kosta su käskjalgade hääl! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Nahum/1">Nahum - Peatükk 1</a></td>
        <td><a href="/et/Bible/Nahum/Index">Indeks</a></td>
        <td><a href="/et/Bible/Nahum/3">Nahum - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:13 <i>Ei ole enam vägede Issand</i>: <a href="/et/The_Urantia_Book/194#p3_11">Ur 194:3.11</a>. </li>
</ol>
</div>
