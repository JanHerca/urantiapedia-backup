<!--
title: Johannese evangeelium - Peatükk 9
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/John/8">Johannese evangeelium - Peatükk 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/John/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/John/10">Johannese evangeelium - Peatükk 10</a></td>
      </tr>
    </tbody>
  </table>
</figure>
<h2> Jeesus teeb nägijaks pimedana sündinu </h2>
<p id="v1"><sup><small>1</small></sup>  Ja mööda minnes ta nägi inimest, kes sündimisest saadik oli olnud pime. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja tema jüngrid küsisid temalt: „Rabi, kes on pattu teinud, kas tema või ta vanemad, et ta on sündinud pimedana?” <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Jeesus vastas: „Ei ole tema pattu teinud ega ta vanemad, vaid et Jumala teod saaksid temas avalikuks. <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Meie peame tegema selle tegusid, kes mind on läkitanud, niikaua kui päeva on; öö tuleb, mil ükski ei või midagi teha! <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  Niikaua kui ma olen maailmas, olen ma maailma valgus!” <sup id="cite6"><a href="#fn6">[6]</a></sup></p>
<p id="v6"><sup><small>6</small></sup>  Kui ta seda oli öelnud, sülitas ta maha ja tegi süljest muda ning võidis selle mudaga tema silmad <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  ja ütles talle: „Mine pese silmi Siiloa tiigis!” - Siiloa tähendab „Läkitatu”. - Siis ta läks sinna ja pesi, ja tuli nägijana tagasi. </p>
<p id="v8"><sup><small>8</small></sup>  Aga naabrid ja kes teda varemini olid näinud kerjuse olevat, ütlesid: „Eks see ole sama, kes istus ja kerjas?” <sup id="cite9"><a href="#fn9">[9]</a></sup></p>
<p id="v9"><sup><small>9</small></sup>  Ühed ütlesid: „See on sama!” Aga teised: „Ei ole, vaid ta on tema sarnane!” Tema ise ütles: „Mina olen see!” </p>
<p id="v10"><sup><small>10</small></sup>  Siis nad küsisid temalt: „Kuidas siis sinu silmad avati?” <sup id="cite10"><a href="#fn10">[10]</a></sup></p>
<p id="v11"><sup><small>11</small></sup>  Tema vastas: „Inimene, keda kutsutakse Jeesuseks, tegi muda ja võidis sellega mu silmi ja ütles mulle: Mine Siiloa tiigi äärde ja pese silmi! Aga kui ma sinna läksin ja pesin, sain ma nägijaks!” </p>
<p id="v12"><sup><small>12</small></sup>  Siis ütlesid nad temale: „Kus ta on?” Tema ütles: „Ei mina tea!” </p>
<p id="v13"><sup><small>13</small></sup>  Siis nad viisid tema, kes enne oli pime olnud, variseride juurde. <sup id="cite11"><a href="#fn11">[11]</a></sup></p>
<p id="v14"><sup><small>14</small></sup>  Aga see oli hingamispäev, kui Jeesus tegi muda ja avas ta silmad, <sup id="cite12"><a href="#fn12">[12]</a></sup></p>
<p id="v15"><sup><small>15</small></sup>  Siis küsisid variseridki taas temalt, kuidas ta oli nägijaks saanud. Aga tema ütles neile: „Ta pani muda mu silmadele ja ma pesin näo ning sain nägijaks!” </p>
<p id="v16"><sup><small>16</small></sup>  Siis ütlesid mõned variseridest: „See inimene ei ole Jumalast, sest ta ei pea hingamispäeva!” Teised ütlesid: „Kuidas võib patune inimene teha niisuguseid tunnustähti?” Ja nende seas oli lahkmeel. <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v17"><sup><small>17</small></sup>  Nüüd nad ütlesid taas pimedale: „Sina, mis sina ütled temast, et ta su silmad avas?” Tema ütles: „Ta on prohvet!” <sup id="cite15"><a href="#fn15">[15]</a></sup></p>
<p id="v18"><sup><small>18</small></sup>  Aga juudid ei uskunud, et ta oli olnud pime ja oli saanud nägijaks, kuni nad kutsusid nägijaks-saanu vanemad <sup id="cite16"><a href="#fn16">[16]</a></sup></p>
<p id="v19"><sup><small>19</small></sup>  ja küsisid neilt ning ütlesid: „Kas see on teie poeg, kelle te ütlete pimedana sündinud olevat? Kuidas ta siis nüüd näeb?” <sup id="cite17"><a href="#fn17">[17]</a></sup></p>
<p id="v20"><sup><small>20</small></sup>  Ta vanemad kostsid neile ning ütlesid: „Me teame, et see on meie poeg ja et ta sündis pimedana. </p>
<p id="v21"><sup><small>21</small></sup>  Aga kuidas ta nüüd näeb, seda me ei tea; või kes ta silmad avas, seda me ei tea. Ta on küllalt vana, küsige temalt eneselt, küllap ta ise kostab enese eest!” </p>
<p id="v22"><sup><small>22</small></sup>  Seda ütlesid ta vanemad, sest nad kartsid juute; sest juudid olid juba isekeskis võtnud nõuks, et kui keegi peaks teda tunnistama Kristuseks, siis see lükatakse kogudusest välja. </p>
<p id="v23"><sup><small>23</small></sup>  Sellepärast ütlesid ta vanemad: „Ta on küllalt vana, küsige temalt eneselt!” </p>
<p id="v24"><sup><small>24</small></sup>  Siis nad kutsusid teist korda inimese, kes oli pime olnud, ja ütlesid temale: „Anna Jumalale au! Me teame, et see inimene on patune!” <sup id="cite18"><a href="#fn18">[18]</a></sup></p>
<p id="v25"><sup><small>25</small></sup>  Tema vastas nüüd: „Kas ta on patune, seda ma ei tea; üht ma tean, et olin pime ja nüüd näen!” <sup id="cite19"><a href="#fn19">[19]</a></sup></p>
<p id="v26"><sup><small>26</small></sup>  Nad küsisid nüüd temalt: „Mis ta tegi sulle? Kuidas ta su silmad avas?” </p>
<p id="v27"><sup><small>27</small></sup>  Ta vastas neile: „Ma juba ütlesin teile, aga te ei võtnud kuulda. Miks te jälle tahate kuulda? Või tahate teiegi hakata tema jüngreiks?” <sup id="cite20"><a href="#fn20">[20]</a></sup></p>
<p id="v28"><sup><small>28</small></sup>  Siis nad hakkasid teda sõimama ja ütlesid: „Sina oled tema jünger, meie aga oleme Moosese jüngrid! </p>
<p id="v29"><sup><small>29</small></sup>  Me teame, et Jumal on rääkinud Moosesega, aga kust see inimene on, seda me ei tea!” </p>
<p id="v30"><sup><small>30</small></sup>  Mees kostis ning ütles neile: „See ongi imelik, et te ei tea, kust ta on, ja tema avas mu silmad! <sup id="cite21"><a href="#fn21">[21]</a></sup></p>
<p id="v31"><sup><small>31</small></sup>  Me ju teame, et Jumal ei kuule patuseid, vaid kui keegi on jumalakartlik ja teeb tema tahtmist, siis seda ta kuuleb. <sup id="cite22"><a href="#fn22">[22]</a></sup></p>
<p id="v32"><sup><small>32</small></sup>  Maailma algusest ei ole kuuldud, et keegi on avanud sündinud pimeda silmad. </p>
<p id="v33"><sup><small>33</small></sup>  Kui ta ei oleks Jumalast, siis ta ei võiks midagi teha!” </p>
<p id="v34"><sup><small>34</small></sup>  Nad kostsid ning ütlesid talle: „Sina oled koguni pattudes sündinud ja sina õpetad meid?” Ja nad tõukasid ta välja. <sup id="cite23"><a href="#fn23">[23]</a></sup></p>
<p id="v35"><sup><small>35</small></sup>  Jeesus sai kuulda, et nad olid ta välja tõuganud; ja kui ta tema leidis, ütles ta: „Kas sa usud Inimese Pojasse?” <sup id="cite24"><a href="#fn24">[24]</a></sup></p>
<p id="v36"><sup><small>36</small></sup>  Tema vastas ja ütles: „Issand, kes see on, et võiksin uskuda temasse?” </p>
<p id="v37"><sup><small>37</small></sup>  Jeesus ütles temale: „Sa oled ju teda näinud ja see on tema, kes sinuga räägib!” </p>
<p id="v38"><sup><small>38</small></sup>  Aga tema ütles: „Issand, ma usun!” Ja ta kummardas teda. </p>
<p id="v39"><sup><small>39</small></sup>  Ja Jeesus ütles: „Mina olen tulnud kohtumõistmiseks sellesse maailma, et need, kes ei näe, saaksid nägijaks, ja kes näevad, saaksid pimedaks!” <sup id="cite25"><a href="#fn25">[25]</a></sup></p>
<p id="v40"><sup><small>40</small></sup>  Ja mõned variseridest, kes olid tema juures, kuulsid seda ja ütlesid: „Kas meiegi oleme pimedad?” </p>
<p id="v41"><sup><small>41</small></sup>  Jeesus ütles neile: „Kui te oleksite pimedad, ei oleks teil pattu; aga et te nüüd ütlete: me näeme! siis jääb teie patt teile! <sup id="cite26"><a href="#fn26">[26]</a></sup></p>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 9:1 <i>Pime kerjus</i>: <a href="/et/The_Urantia_Book/164#p3_1">Ur 164:3.1</a>.  <i>Kui Jeesus möödus</i>: <a href="/et/The_Urantia_Book/171#p7_9">Ur 171:7.9</a>.  <i>Kui Jeesus möödus</i>: <a href="/et/The_Urantia_Book/171#p7_5">Ur 171:7.5</a>. </li>
  <li id="fn2"><a href="#cite2">↑</a> 9:1-7,16 <i>Ravib hingamispäeval</i>: <a href="/et/The_Urantia_Book/169#p0_6">Ur 169:0.6</a>. </li>
  <li id="fn3"><a href="#cite3">↑</a> 9:2 <i>Pime mees, kes tegi pattu?</i>: <a href="/et/The_Urantia_Book/164#p3_2">Ur 164:3.2</a>. </li>
  <li id="fn4"><a href="#cite4">↑</a> 9:3-5 <i>Keegi ei ole patustanud</i>: <a href="/et/The_Urantia_Book/164#p3_7">Ur 164:3.7</a>. </li>
  <li id="fn5"><a href="#cite5">↑</a> 9:4 <i>Mind on saatnud Jumal</i>: <a href="/et/The_Urantia_Book/162#p7_3">Ur 162:7.3</a>.  <i>"Liha" Isa tahte täitmiseks, "töö"</i>: <a href="/et/The_Urantia_Book/143#p6_1">Ur 143:6.1</a>.  <i>Ma olen võimeline lõpetama tööd</i>: <a href="/et/The_Urantia_Book/174#p0_2">Ur 174:0.2</a>.  <i>Isa poolt antud töö</i>: <a href="/et/The_Urantia_Book/181#p2_3">Ur 181:2.3</a>. </li>
  <li id="fn6"><a href="#cite6">↑</a> 9:5 <i>Vaimuvalgus</i>: <a href="/et/The_Urantia_Book/0#p6_9">Ur 0:6.9</a>.  <i>Tõeline valgus</i>: <a href="/et/The_Urantia_Book/40#p5_16">Ur 40:5.16</a>.  <i>Vaimu heledus</i>: <a href="/et/The_Urantia_Book/107#p4_5">Ur 107:4.5</a>.  <i>Tõelise valguse poolt valgustatud</i>: <a href="/et/The_Urantia_Book/52#p1_7">Ur 52:1.7</a>.  <i>Mina olen maailma valgus</i>: <a href="/et/The_Urantia_Book/182#p1_10">Ur 182:1.10</a>.  <i>Valgus paganatele</i>: <a href="/et/The_Urantia_Book/122#p9_5">Ur 122:9.5</a>.  <i>Jeesus on maailma valgus</i>: <a href="/et/The_Urantia_Book/162#p5_2">Ur 162:5.2</a>. </li>
  <li id="fn7"><a href="#cite7">↑</a> 9:6 <i>Sülg kui tervendav vahend</i>: <a href="/et/The_Urantia_Book/95#p2_6">Ur 95:2.6</a>. </li>
  <li id="fn8"><a href="#cite8">↑</a> 9:6-7 <i>Mine pese savi ja vaata</i>: <a href="/et/The_Urantia_Book/164#p3_8">Ur 164:3.8</a>. </li>
  <li id="fn9"><a href="#cite9">↑</a> 9:8-9 <i>Kerjus: „Mina olen tema.“</i>: <a href="/et/The_Urantia_Book/164#p3_9">Ur 164:3.9</a>. </li>
  <li id="fn10"><a href="#cite10">↑</a> 9:10-12 <i>Kerjus seletab tervenemist</i>: <a href="/et/The_Urantia_Book/164#p3_10">Ur 164:3.10</a>. </li>
  <li id="fn11"><a href="#cite11">↑</a> 9:13-15 <i>Kerjus seletab Sanhedriinile</i>: <a href="/et/The_Urantia_Book/164#p4_2">Ur 164:4.2</a>. </li>
  <li id="fn12"><a href="#cite12">↑</a> 9:14 <i>Laupäeval templi juures</i>: <a href="/et/The_Urantia_Book/164#p3_16">Ur 164:3.16</a>. </li>
  <li id="fn13"><a href="#cite13">↑</a> 9:16a <i>Seaduse rikkuja, ei ole õpetaja Jumalast</i>: <a href="/et/The_Urantia_Book/164#p4_3">Ur 164:4.3</a>. </li>
  <li id="fn14"><a href="#cite14">↑</a> 9:16b <i>Tõsine lahkarvamus Sanhedriinis</i>: <a href="/et/The_Urantia_Book/164#p4_4">Ur 164:4.4</a>. </li>
  <li id="fn15"><a href="#cite15">↑</a> 9:17 <i>Ta on prohvet.</i>: <a href="/et/The_Urantia_Book/164#p4_4">Ur 164:4.4</a>. </li>
  <li id="fn16"><a href="#cite16">↑</a> 9:18 <i>Sanhedriin saadab vanemate järele</i>: <a href="/et/The_Urantia_Book/164#p4_5">Ur 164:4.5</a>. </li>
  <li id="fn17"><a href="#cite17">↑</a> 9:19-23 <i>Vanemate vastus</i>: <a href="/et/The_Urantia_Book/164#p4_7">Ur 164:4.7</a>. </li>
  <li id="fn18"><a href="#cite18">↑</a> 9:24 <i>„Pimeda“ kerjuse tagasikutsumine</i>: <a href="/et/The_Urantia_Book/164#p4_8">Ur 164:4.8</a>. </li>
  <li id="fn19"><a href="#cite19">↑</a> 9:25-26 <i>Kuidas ta avas silmad?</i>: <a href="/et/The_Urantia_Book/164#p4_9">Ur 164:4.9</a>. </li>
  <li id="fn20"><a href="#cite20">↑</a> 9:27-29 <i>Sanhedriin segaduses</i>: <a href="/et/The_Urantia_Book/164#p4_10">Ur 164:4.10</a>. </li>
  <li id="fn21"><a href="#cite21">↑</a> 9:30-33 <i>„Pimeda“ mehe kõne</i>: <a href="/et/The_Urantia_Book/164#p4_11">Ur 164:4.11</a>. </li>
  <li id="fn22"><a href="#cite22">↑</a> 9:31 <i>Minu tahtmine, et teie tahtmine saaks teoks</i>: <a href="/et/The_Urantia_Book/118#p8_11">Ur 118:8.11</a>.  <i>Soov teha Isa tahet</i>: <a href="/et/The_Urantia_Book/1#p2_3">Ur 1:2.3</a>.  <i>Isa tahte tegemine</i>: <a href="/et/The_Urantia_Book/195#p6_16">Ur 195:6.16</a>.  <i>Jeesus õpetas „Isa tahtmist“</i>: <a href="/et/The_Urantia_Book/170#p2_20">Ur 170:2.20</a>.  <i>Isa tahtest saab sinu tahe</i>: <a href="/et/The_Urantia_Book/141#p2_2">Ur 141:2.2</a>.  <i>Do will of God</i>: <a href="/et/The_Urantia_Book/117#p0_1">Ur 117:0.1</a>.  <i>Inimesed teevad Isa tahtmist</i>: <a href="/et/The_Urantia_Book/0#p5_10">Ur 0:5.10</a>.  <i>Tehke taeva Isa tahtmist</i>: <a href="/et/The_Urantia_Book/196#p0_2">Ur 196:0.2</a>.  <i>Mitte minu, vaid Jumala tahe</i>: <a href="/et/The_Urantia_Book/111#p5_6">Ur 111:5.6</a>.  <i>Do will of God</i>: <a href="/et/The_Urantia_Book/196#p0_8">Ur 196:0.8</a>.  <i>Tehke vabatahtlikult Jumala „tahet“</i>: <a href="/et/The_Urantia_Book/140#p8_20">Ur 140:8.20</a>.  <i>Elage Isa tahte järgi, ilmutage Teda</i>: <a href="/et/The_Urantia_Book/131#p10_2">Ur 131:10.2</a>. </li>
  <li id="fn23"><a href="#cite23">↑</a> 9:34 <i>Väljaheitmine sünagoogist</i>: <a href="/et/The_Urantia_Book/164#p4_11">Ur 164:4.11</a>. </li>
  <li id="fn24"><a href="#cite24">↑</a> 9:35-38 <i>„Pime“ mees pöördus ümber</i>: <a href="/et/The_Urantia_Book/164#p5_4">Ur 164:5.4</a>. </li>
  <li id="fn25"><a href="#cite25">↑</a> 9:39 <i>vaimne pimedus</i>: <a href="/et/The_Urantia_Book/101#p6_8">Ur 101:6.8</a>. </li>
  <li id="fn26"><a href="#cite26">↑</a> 9:41 <i>Vale karjased</i>: <a href="/et/The_Urantia_Book/165#p2_3">Ur 165:2.3</a>. </li>
</ol>
</div>
