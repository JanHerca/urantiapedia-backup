<!--
title: Taaniel - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Daniel/1">Taaniel - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Daniel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Daniel/3">Taaniel - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Nebukadnetsari teisel valitsuseaastal nägi Nebukadnetsar unenäo, ja ta vaim muutus rahutuks ning tal läks uni ära. </p>
<p id="v2"><sup><small>2</small></sup>  Ja kuningas käskis kutsuda ennustajaid ja nõidu, posijaid ja Kaldea tarku, et need seletaksid kuningale ta unenäo; ja need tulid ning astusid kuninga ette. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja kuningas ütles neile: „Ma nägin unenäo ja mu vaim on rahutu püüdes seda unenägu mõista!” </p>
<p id="v4"><sup><small>4</small></sup>  Ja Kaldea targad rääkisid kuningale aramea keeli: „Kuningas elagu igavesti! Jutusta see unenägu oma sulastele, siis me anname sulle seletuse!” </p>
<p id="v5"><sup><small>5</small></sup>  Kuningas kostis ja ütles Kaldea tarkadele: „Minu sõna on kindel: kui te ei tee mulle teatavaks unenägu ja selle tähendust, siis raiutakse teid tükkideks ja teie kojad tehakse rusuhunnikuks! </p>
<p id="v6"><sup><small>6</small></sup>  Aga kui te teete mulle teatavaks unenäo ja selle tähenduse, siis saate minult ande ja kingitusi ning suurt au. Seepärast andke mulle teada unenägu ja selle tähendus!” </p>
<p id="v7"><sup><small>7</small></sup>  Nad vastasid teist korda ja ütlesid: „Kuningas rääkigu oma sulastele, siis me anname sulle tähenduse teada!” </p>
<p id="v8"><sup><small>8</small></sup>  Kuningas kostis ja ütles: „Ma mõistan tõesti, et te tahate aega võita, sest te näete, et minu sõna on kindel, </p>
<p id="v9"><sup><small>9</small></sup>  et kui te ei tee unenägu mulle teatavaks, siis on teie kohta ainult see üks otsus. Te olete nõuks võtnud minu ees rääkida valelikke ja tühje sõnu, kuni ajad muutuvad. Seepärast öelge mulle unenägu, et ma teaksin, et te suudate ka selle tähenduse mulle teada anda!” </p>
<p id="v10"><sup><small>10</small></sup>  Kaldea targad vastasid kuningale ja ütlesid: „Ei ole maa peal inimest, kes suudaks kuninga soovi rahuldada! Sest ükski suur ja vägev kuningas ei ole küsinud niisugust asja üheltki ennustajalt, nõialt või Kaldea targalt! </p>
<p id="v11"><sup><small>11</small></sup>  Jah, asi, mida kuningas küsib, on raske ja ei ole muid, kes suudaksid seda kuningale seletada, kui jumalad, kelle eluase ei ole inimeste juures!” </p>
<p id="v12"><sup><small>12</small></sup>  Selle peale kuningas ägestus ja vihastus väga ning käskis hukata kõik Paabeli targad. </p>
<p id="v13"><sup><small>13</small></sup>  Kui käsk oli väljunud, et targad pidi tapetama, siis otsiti ka Taanieli ja tema seltsilisi, et neid tappa. </p>
<p id="v14"><sup><small>14</small></sup>  Siis pöördus Taaniel targalt ja arukalt kuninga ihukaitsepealiku Arjoki poole, kes oli läinud Paabeli tarku tapma. </p>
<p id="v15"><sup><small>15</small></sup>  Ta sõnas ja ütles Arjokile, kuninga pealikule: „Mispärast see vali käsk kuninga poolt?” Siis andis Arjok Taanielile asjaolu teada. </p>
<p id="v16"><sup><small>16</small></sup>  Ja Taaniel läks sisse ning palus kuningat, et temale antaks aega tähenduse seletamiseks kuningale. </p>
<p id="v17"><sup><small>17</small></sup>  Siis läks Taaniel oma kotta ja teatas asjaolust oma seltsilistele Hananjale, Miisaelile ja Asarjale, </p>
<p id="v18"><sup><small>18</small></sup>  et need paluksid taeva Jumalalt halastust selle saladuse pärast, et Taaniel ja tema seltsilised ei hukkuks ühes teiste Paabeli tarkadega. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Siis ilmutati saladus Taanielile öises nägemuses; ja Taaniel kiitis taeva Jumalat. </p>
<p id="v20"><sup><small>20</small></sup>  Taaniel hakkas kõnelema ja ütles: „Jumala nimi olgu kiidetud igavikust igavikuni! Sest temal on tarkus ja võimus! </p>
<p id="v21"><sup><small>21</small></sup>  Tema muudab aegu ja aastaid, tema tagandab kuningaid ja tõstab kuningaid; tema annab tarkadele tarkust ja mõistlikele mõistust! <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Tema paljastab sügavused ja saladused, tema teab, mis on pimeduses, ja tema juures elab valgus! <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Sind, mu vanemate Jumalat, kiidan ja ülistan mina, et sa mulle oled andnud tarkust ja väge ja et sa nüüd oled teinud mulle teatavaks, mida me sinult oleme palunud - oled kuninga asja teinud meile teatavaks!” </p>
<p id="v24"><sup><small>24</small></sup>  Seejärel Taaniel läks Arjoki juurde, kelle kuningas oli pannud Paabeli tarku hukkama; ta tuli ja ütles temale nõnda: „Ära hukka Paabeli tarku; vii mind kuninga ette ja ma seletan kuningale tähenduse!” </p>
<p id="v25"><sup><small>25</small></sup>  Siis Arjok viis Taanieli kiiresti kuninga ette ja ütles temale nõnda: „Ma olen leidnud Juuda vangide hulgast mehe, kes tahab kuningale teatavaks teha unenäo tähenduse!” </p>
<p id="v26"><sup><small>26</small></sup>  Kuningas kostis ja ütles Taanielile, kelle nimeks oli Beltsassar: „Kas sina suudad mulle avaldada mu nähtud unenäo ja selle tähenduse?” </p>
<p id="v27"><sup><small>27</small></sup>  Taaniel vastas kuningale ja ütles: „Saladust, mille kohta kuningas küsib, ei suuda kuningale seletada ei targad, nõiad, ennustajad ega täheteadlased! </p>
<p id="v28"><sup><small>28</small></sup>  Aga taevas on Jumal, kes paljastab saladusi, ja tema ilmutab kuningas Nebukadnetsarile, mis tulevasil päevil sünnib. Su unenägu ja nägemused su peas, kui sa olid voodis, olid need: </p>
<p id="v29"><sup><small>29</small></sup>  sinul, kuningas, tõusid voodis olles mõtted selle kohta, mis tulevikus sünnib, ja tema, kes paljastab saladusi, ilmutas sulle, mis sünnib. </p>
<p id="v30"><sup><small>30</small></sup>  Ja minule on see saladus paljastatud mitte minu tarkuse läbi, kui mul olekski seda rohkem kui muil elavail, vaid seepärast, et selle tähendus saaks kuningale teatavaks ja et sa mõistaksid oma südame mõtteid. </p>
<p id="v31"><sup><small>31</small></sup>  Sina, kuningas, nägid, ja vaata, oli üks suur kuju! See kuju oli suur ja selle hiilgus erakordne; see seisis su ees ja selle välimus oli hirmus! <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Kuju pea oli puhtast kullast, rind ja käsivarred hõbedast, kõht ja reied vasest, </p>
<p id="v33"><sup><small>33</small></sup>  sääred rauast, jalad osalt rauast, osalt savist. </p>
<p id="v34"><sup><small>34</small></sup>  Sa vaatasid, kuni üks kivi käte abita lahti murdus ja lõi kujule vastu jalgu, mis olid rauast ja savist, ja purustas need. </p>
<p id="v35"><sup><small>35</small></sup>  Siis purunesid üheskoos raud, savi, vask, hõbe ja kuld ja said aganate sarnaseks suviselt rehealuselt: tuul viis need ära ja neist ei leidunud jälgegi. Aga kivist, mis oli tabanud kuju, sai suur mägi ja see täitis kogu maa. <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  See oli unenägu, ja nüüd ütleme kuningale selle tähenduse: </p>
<p id="v37"><sup><small>37</small></sup>  sina, kuningas, oled kuningate kuningas, kellele taeva Jumal on andnud kuningriigi, võimu, vägevuse ja au, </p>
<p id="v38"><sup><small>38</small></sup>  ja kelle kätte ta on andnud inimesed, kus need ka iganes elavad, metselajad ja taeva linnud, pannes sind valitsema nende kõigi üle - sina oled see kullast pea! </p>
<p id="v39"><sup><small>39</small></sup>  Aga sinu järele tõuseb teine kuningriik, väiksem kui sinu oma, ja veel kolmas kuningriik, vasest, mis valitseb kogu maa üle. </p>
<p id="v40"><sup><small>40</small></sup>  Siis tuleb neljas kuningriik, tugev nagu raud - kuna ju raud kõike lõhub ja pihustab; ja nagu purustav raud, nii lõhub ja purustab ta need kõik! </p>
<p id="v41"><sup><small>41</small></sup>  Aga et sa nägid jalad ja varbad olevat osalt potissepa savist ja osalt rauast, siis tähendab see jagatud kuningriiki; küll on selles raua tugevust, just nagu sa nägid rauda savimullaga segatult. </p>
<p id="v42"><sup><small>42</small></sup>  Ja et jalgade varbad olid osalt rauast ja osalt savist, tähendab seda, et osa kuningriiki on tugev ja osa on rabe. </p>
<p id="v43"><sup><small>43</small></sup>  Et sa nägid rauda savimullaga segatult, tähendab seda, et kuigi nad segunevad inimseemne poolest, nad ei püsi üksteise küljes, nagu raud ei segune saviga. </p>
<p id="v44"><sup><small>44</small></sup>  Aga nende kuningate päevil püstitab taeva Jumal kuningriigi, mis jääb igavesti hävitamatuks ja mille valitsust ei anta teisele rahvale. See lõhub ja hävitab kõik need kuningriigid, aga ta ise püsib igavesti, <sup id="cite8"><a href="#fn8">[8]</a></sup></p>
<p id="v45"><sup><small>45</small></sup>  just nagu sa nägid, et üks kivi käte abita mäest lahti murdus ja purustas raua, vase, savi, hõbeda ja kulla! Suur Jumal on andnud kuningale teada, mis tulevikus sünnib. Ja unenägu on tõsi ning selle tähendus kindel!” </p>
<p id="v46"><sup><small>46</small></sup>  Siis kuningas Nebukadnetsar langes silmili maha ja kummardas Taanieli ning käskis temale ohverdada roaohvrit ja suitsutusohvrit. </p>
<p id="v47"><sup><small>47</small></sup>  Kuningas kostis ja ütles Taanielile: „See on tõsi, et teie Jumal on jumalate Jumal ja kuningate Issand ning saladuste paljastaja, sest sina suutsid selle saladuse paljastada!” <sup id="cite9"><a href="#fn9">[9]</a></sup></p>
<p id="v48"><sup><small>48</small></sup>  Siis kuningas ülendas Taanieli ja andis temale palju suuri ande ning pani tema valitsejaks üle kogu Paabeli linna ja ülem-eestseisjaks kõigile Paabeli tarkadele. </p>
<p id="v49"><sup><small>49</small></sup>  Ja Taaniel palus kuningat ja see seadis Sadraki, Meesaki ja Abednego valitsema Paabeli linna üle; aga Taaniel jäi kuningahoovi. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 2:2 <i>Astroloogia</i>: <a href="/et/The_Urantia_Book/90#p2_5">Ur 90:2.5</a>. </li>
  <li id="fn2"><a href="#cite2">↑</a> 2:18-19,28 <i>Üks Jumal taevas</i>: <a href="/et/The_Urantia_Book/79#p1_9">Ur 79:1.9</a>. </li>
  <li id="fn3"><a href="#cite3">↑</a> 2:21 <i>Eemaldab, seab üles, kuningad</i>: <a href="/et/The_Urantia_Book/3#p5_2">Ur 3:5.2</a>. </li>
  <li id="fn4"><a href="#cite4">↑</a> 2:22 <i>Paljastab sügavaid saladusi, valgust</i>: <a href="/et/The_Urantia_Book/131#p2_3">Ur 131:2.3</a>. </li>
  <li id="fn5"><a href="#cite5">↑</a> 2:31-33 <i>Taanieli „suur pilt“</i>: <a href="/et/The_Urantia_Book/135#p3_2">Ur 135:3.2</a>. </li>
  <li id="fn6"><a href="#cite6">↑</a> 2:31-45 <i>Daniel: Messia kuningriik</i>: <a href="/et/The_Urantia_Book/97#p8_3">Ur 97:8.3</a>. </li>
  <li id="fn7"><a href="#cite7">↑</a> 2:35 <i>Kivi kukub, puruneb jne.</i>: <a href="/et/The_Urantia_Book/173#p4_4">Ur 173:4.4</a>. </li>
  <li id="fn8"><a href="#cite8">↑</a> 2:44 <i>igavene kuningriik</i>: <a href="/et/The_Urantia_Book/135#p3_2">Ur 135:3.2</a>.  <i>Jumala Kuningriik on käes</i>: <a href="/et/The_Urantia_Book/136#p2_1">Ur 136:2.1</a>.  <i>Juudid nägid Jumalat kui kuningat kõigi üle</i>: <a href="/et/The_Urantia_Book/141#p4_1">Ur 141:4.1</a>. </li>
  <li id="fn9"><a href="#cite9">↑</a> 2:47 <i>Jumal kui kõrgeim</i>: <a href="/et/The_Urantia_Book/0#p2_12">Ur 0:2.12</a>.  <i>Jumalate Jumal</i>: <a href="/et/The_Urantia_Book/45#p4_10">Ur 45:4.10</a>. </li>
</ol>
</div>
