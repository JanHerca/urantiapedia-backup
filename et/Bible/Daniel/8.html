<!--
title: Taaniel - Peatükk 8
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Daniel/7">Taaniel - Peatükk 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Daniel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Daniel/9">Taaniel - Peatükk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuningas Belsassari valitsuse kolmandal aastal ilmutati mulle, Taanielile, nägemus peale selle, mis mulle varem oli ilmutatud. </p>
<p id="v2"><sup><small>2</small></sup>  Kui ma nägemuses nägin, siis ma olin, kui ma vaatasin, Suusa palees Eelami maakonnas; ja ma nägin selles nägemuses, et ma olin Uulai jõe ääres. </p>
<p id="v3"><sup><small>3</small></sup>  Ja ma tõstsin oma silmad üles ja vaatasin, ja ennäe, üks jäär seisis teispool jõge ja tal oli kaks sarve; ja sarved olid kõrged, aga üks oli teisest kõrgem, ja kõrgem tõusis viimasena. </p>
<p id="v4"><sup><small>4</small></sup>  Ma nägin jäära kaevlevat lääne ja põhja ja lõuna poole, ja ükski loom ei suutnud temale vastu seista ega olnud tema käest päästjat; ta tegi, nagu temale meeldis, ja ta suurustas. </p>
<p id="v5"><sup><small>5</small></sup>  Siis ma panin tähele, ja vaata, üks sikk tuli lääne poolt üle kogu maa, ilma et ta oleks puudutanud maad; ja sikul oli silmade vahel väljapaistev sarv. </p>
<p id="v6"><sup><small>6</small></sup>  Ja ta tuli kahe sarvega jäära juurde, keda ma olin näinud seisvat teisel pool jõge, ja jooksis sellele kallale oma jõulises vihas. </p>
<p id="v7"><sup><small>7</small></sup>  Ja ma nägin teda jõudvat jäära juurde; siis ta märatses selle vastu ja puskis jäära ning murdis selle mõlemad sarved; ja jääral ei olnud jõudu temale vastu seista, vaid too paiskas ta maha ja tallas teda; ja ei olnud kedagi, kes oleks päästnud jäära tema käest. </p>
<p id="v8"><sup><small>8</small></sup>  Ja sikk suurustas üpris väga, aga kui ta oli vägevuse tipul, murdus suur sarv ja selle asemele kasvas neli väljapaistvat sarve taeva nelja tuule poole. </p>
<p id="v9"><sup><small>9</small></sup>  Ja ühest neist puhkes veel üks pisuke sarv ja see kasvas väga suureks lõuna ja ida ja ilusa maa suunas! </p>
<p id="v10"><sup><small>10</small></sup>  Ta kasvas suureks kuni taeva väeni ja paiskas maha mõned sellest väest ja tähtedest ning tallas neid! </p>
<p id="v11"><sup><small>11</small></sup>  Ja ta tõstis ennast kuni selle väe vürstini; sellelt võeti ära alaline ohver ja ta pühamu paik tõugati ümber! </p>
<p id="v12"><sup><small>12</small></sup>  Ja alalise ohvri asemele anti üleastumine; ta paiskas tõe maha, ja mida ta tegi, läks tal korda! </p>
<p id="v13"><sup><small>13</small></sup>  Siis ma kuulsin üht püha kõnelevat, ja teine püha küsis kõnelejalt: „Kui kaua kestab see nägemus alalisest ohvrist ja hukutavast üleastumisest, pühamu ja väe tallata-andmisest?” </p>
<p id="v14"><sup><small>14</small></sup>  Ja ta ütles mulle: „Kaks tuhat kolmsada õhtut-hommikut! Siis saab pühamu taas oma õiguse!” </p>
<p id="v15"><sup><small>15</small></sup>  Ja kui mina, Taaniel, olin näinud seda nägemust ja püüdsin seda mõista, vaata, siis seisis mu ees keegi, kellel oli mehe välimus! </p>
<p id="v16"><sup><small>16</small></sup>  Ja ma kuulsin inimese häält Uulai kallaste vahelt, ja see hüüdis ning ütles: „Gabriel, seleta see nägemus tollele seal!” </p>
<p id="v17"><sup><small>17</small></sup>  Siis ta tuli sinna, kus ma seisin, ja kui ta tuli, siis ma kohkusin ja langesin silmili maha! Ja ta ütles mulle: „Inimesepoeg, pane tähele, et see nägemus tähendab viimset aega!” </p>
<p id="v18"><sup><small>18</small></sup>  Ja kui ta minuga rääkis, olin ma sügavas unes, silmili maas; aga ta puudutas mind ja pani mind seisma sinna, kus ma olin seisnud, </p>
<p id="v19"><sup><small>19</small></sup>  ja ütles: „Vaata, ma annan sulle teada, mis sünnib sajatuse viimsel ajal: seatud ajal tuleb lõpp! </p>
<p id="v20"><sup><small>20</small></sup>  Jäär, keda sa nägid, kellel oli kaks sarve, on Meeda ja Pärsia kuningad. </p>
<p id="v21"><sup><small>21</small></sup>  Karune sikk on Kreeka kuningas; suur sarv tema silmade vahel on esimene kuningas. </p>
<p id="v22"><sup><small>22</small></sup>  Ja et see murdus ning neli tõusid selle asemele, on neli kuningriiki, mis tõusevad tema rahvast, aga mitte nii vägevad kui tema. </p>
<p id="v23"><sup><small>23</small></sup>  Ja nende valitsuste lõpus, kui üleastujate mõõt on täis saanud, tõuseb üks kuningas, jultunud näoga ja salasepitsustes osav! </p>
<p id="v24"><sup><small>24</small></sup>  Ja tema jõud on vägev, aga mitte ta omast jõust, ja ta valmistab tohutu õnnetuse; tal on kordaminek teos ja ta hävitab vägevad! </p>
<p id="v25"><sup><small>25</small></sup>  Tema tarkus on püha rahva vastu ja ta käes õnnestub pettus; ta suurustab oma südames ja hävitab paljusid ootamatult! Vürstide vürstigi vastu ta tõuseb, ent ilma inimkäeta murtakse ta ise! </p>
<p id="v26"><sup><small>26</small></sup>  Ja nägemus õhtuist ja hommikuist, millest oli kõne, on tõsi; aga sina hoia see nägemus saladuses, sest see on kaugeiks päeviks!” </p>
<p id="v27"><sup><small>27</small></sup>  Ja mina, Taaniel, olin seejärel mõnd aega haige; siis ma tõusin üles ja toimetasin kuninga teenistust, aga ma olin kohkunud nägemuse pärast ega mõistnud seda. </p>
