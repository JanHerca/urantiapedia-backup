<!--
title: Taaniel - Peatükk 5
description: 
published: true
date: 2023-11-8T20:21:2Z
tags: bible, bible—daniel
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Daniel/4">
          <span class="mdi mdi-arrow-left-drop-circle"></span><span class="pl-2">Taaniel - Peatükk 4</span>
        </a>
        </td>
        <td>
        <a href="/et/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Daniel/6">
          <span class="pr-2">Taaniel - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuningas Belsassar tegi suure peo oma tuhandele suurnikule ja jõi viina selle tuhande ees. </p>
<p id="v2"><sup><small>2</small></sup>  Viina mõjul käskis Belsassar tuua kuld- ja hõberiistad, mis tema isa Nebukadnetsar Jeruusalemma templist oli toonud, et kuningas ja tema suurnikud, tema naised ja liignaised, saaksid neist juua. </p>
<p id="v3"><sup><small>3</small></sup>  Siis toodi need kuldriistad, mis olid toodud templist, Jumala kojast Jeruusalemmast, ja kuningas ning tema suurnikud, tema naised ja liignaised jõid nende seest. </p>
<p id="v4"><sup><small>4</small></sup>  Nad jõid viina ja ülistasid kuld-, hõbe-, vask-, raud-, puu- ja kivijumalaid. </p>
<p id="v5"><sup><small>5</small></sup>  Selsamal tunnil ilmusid inimkäe sõrmed ja kirjutasid kuninga palee lubjatud seinale, küünlajala kohale, ja kuningas nägi kirjutavat kätt. </p>
<p id="v6"><sup><small>6</small></sup>  Siis kahvatas kuninga näojume ja ta mõtted kohutasid teda; ta niudeliigesed lõdisesid ja ta põlved peksid teineteise vastu! </p>
<p id="v7"><sup><small>7</small></sup>  Kuningas hüüdis valjusti, et toodaks nõiad, Kaldea targad ja täheteadlased. Kuningas hakkas rääkima ja ütles Paabeli tarkadele: „Kes iganes seda kirja oskab lugeda ja seletab mulle selle tähenduse, see riietatakse purpurisse, temale pannakse kuldkee kaela ja ta saab kolmandaks valitsejaks kuningriigis!” </p>
<p id="v8"><sup><small>8</small></sup>  Siis tulid kõik targad, aga need ei osanud kirja lugeda ega selle seletust kuningale teatavaks teha. </p>
<p id="v9"><sup><small>9</small></sup>  Siis kohkus kuningas Belsassar väga ja ta näojume kahvatas, ja ta suurnikud sattusid segadusse. </p>
<p id="v10"><sup><small>10</small></sup>  Kuninga ja tema suurnike sõnade peale tuli kuninga ema pidusaali. Kuninga ema hakkas rääkima ja ütles: „Kuningas elagu igavesti! Ärgu kohutagu sind su mõtted ja ärgu kahvatagu su näojume! </p>
<p id="v11"><sup><small>11</small></sup>  Sinu kuningriigis on mees, kelles on pühade jumalate vaim” Su isa päevil leidus temal arusaamist, taipu ja tarkust, otsekui jumalate tarkust, ja kuningas Nebukadnetsar, su isa, tõstis tema ennustajate, nõidade, Kaldea tarkade ja täheteadlaste ülemaks - kuningas, su isa - <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  sellepärast et temas, Taanielis, kellele kuningas oli pannud nimeks Beltsassar, leidus eriline vaim ja temal oli mõistust ning taipu unenägude seletamiseks, mõistatuste lahendamiseks ja sõlmede harutamiseks. Kutsutagu nüüd Taaniel, küll tema annab tähenduse teada!” </p>
<p id="v13"><sup><small>13</small></sup>  Siis toodi Taaniel kuninga ette. Kuningas hakkas rääkima ja ütles Taanielile: „Kas sina oled Taaniel, Juuda vangide seltsist, keda kuningas, mu isa, Juudast tõi? </p>
<p id="v14"><sup><small>14</small></sup>  Ma olen sinust kuulnud, et sinus on jumalate vaim, ja et sinul leidub arusaamist ja taipu ning erilist tarkust. </p>
<p id="v15"><sup><small>15</small></sup>  Ja nüüd on mu ette toodud targad ja nõiad seda kirja lugema ning selle tähendust mulle teatavaks tegema, aga nad ei ole suutnud sellele asjale seletust anda. </p>
<p id="v16"><sup><small>16</small></sup>  Sinust ma olen aga kuulnud, et sina suudad seletusi anda ja sõlmi harutada. Kui sa nüüd suudad kirja lugeda ja selle tähenduse mulle teatavaks teha, siis riietatakse sind purpurisse, sulle pannakse kuldkee kaela ja sa saad kolmandaks valitsejaks kuningriigis!” </p>
<p id="v17"><sup><small>17</small></sup>  Siis kostis Taaniel ja ütles kuninga ees: „Su annid jäägu sulle enesele ja oma kingitused anna mõnele teisele. Aga kirja ma loen kuningale ja teen selle tähenduse temale teatavaks! </p>
<p id="v18"><sup><small>18</small></sup>  Sina, kuningas! Kõigekõrgem Jumal oli andnud su isale Nebukadnetsarile kuningriigi ja võimu, au ja hiilguse. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Võimu pärast, mille ta temale oli andnud, värisesid ja kartsid tema ees kõik rahvad, suguvõsad ja keeled. Tema tappis, keda tahtis, ja jättis ellu, keda tahtis; ta ülendas, keda tahtis, ja alandas, keda tahtis. </p>
<p id="v20"><sup><small>20</small></sup>  Aga kui ta süda suurustas ja ta vaim paadus ülemeelseks käitumiseks, siis tõugati ta oma kuninglikult aujärjelt ja ta au võeti temalt ära. </p>
<p id="v21"><sup><small>21</small></sup>  Ta aeti ära inimlaste hulgast ja ta süda muutus looma südame sarnaseks; tema eluase oli metseeslite juures ja temale anti rohtu süüa nagu härgadele ja ta ihu kasteti taeva kastega, kuni ta mõistis, et Kõigekõrgem Jumal valitseb inimeste kuningriiki ja tõstab selle üle, keda tema tahab. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Aga sina, tema poeg Belsassar, ei ole alandanud oma südant, kuigi sa teadsid kõike seda, </p>
<p id="v23"><sup><small>23</small></sup>  vaid oled tõusnud taeva Issanda vastu: tema koja riistad on toodud su ette, ja sina ja su suurnikud, su naised ja su liignaised olete joonud nende seest viina; sa oled ülistanud hõbe-, kuld-, vask-, raud-, puu-, ja kivijumalaid, kes ei näe, ei kuule ega mõista! Aga seda Jumalat, kelle käes on su hing ja kelle omad on kõik su teed, sa ei ole austanud! </p>
<p id="v24"><sup><small>24</small></sup>  Sellepärast on tema poolt läkitatud see käsi ja kirjutatud see kiri! </p>
<p id="v25"><sup><small>25</small></sup>  Ja see on see kirjutatud kiri: Menee, menee, tekeel, ufarsiin! </p>
<p id="v26"><sup><small>26</small></sup>  Sõnade tähendus on niisugune: menee - Jumal on ära lugenud su kuningriigi päevad ja on teinud sellele lõpu! </p>
<p id="v27"><sup><small>27</small></sup>  Tekeel - sind on vaekaussidega vaetud ja leitud kerge olevat! <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Ufarsiin - ja su kuningriik on tükeldatud ning antud meedlastele ja pärslastele!” </p>
<p id="v29"><sup><small>29</small></sup>  Siis Belsassar andis käsu ja Taaniel riietati purpurisse, temale pandi kuldkee kaela ja temast kuulutati, et ta hakkab kuningriigis valitsema kolmandana. </p>
<p id="v30"><sup><small>30</small></sup>  Selsamal ööl tapeti Belsassar, Kaldea kuningas! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Daniel/4">
          <span class="mdi mdi-arrow-left-drop-circle"></span><span class="pl-2">Taaniel - Peatükk 4</span>
        </a>
        </td>
        <td>
        <a href="/et/Bible/Daniel/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Daniel/6">
          <span class="pr-2">Taaniel - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 5:11-12,14 <i>Mõistmise vaim</i>: <a href="/et/The_Urantia_Book/36#p5_7">Ur 36:5.7</a>. </li>
  <li id="fn2"><a href="#cite2">↑</a> 5:18,21 <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Kõigekõrgem Jumal</i>: <a href="/et/The_Urantia_Book/93#p2_3">Ur 93:2.3</a>.  <i>Most Highs</i>: <a href="/et/The_Urantia_Book/43#p3_1">Ur 43:3.1</a>. </li>
  <li id="fn3"><a href="#cite3">↑</a> 5:21 <i>Kõige kõrgemad valitsevad inimeste kuningriikides</i>: <a href="/et/The_Urantia_Book/93#p3_4">Ur 93:3.4</a>.  <i>Kõige kõrgemad valitsevad inimeste kuningriike</i>: <a href="/et/The_Urantia_Book/175#p1_8">Ur 175:1.8</a>.  <i>Kõige kõrgemad reeglid</i>: <a href="/et/The_Urantia_Book/114#p0_1">Ur 114:0.1</a>.  <i>valitseb inimeste kuningriigid</i>: <a href="/et/The_Urantia_Book/43#p5_17">Ur 43:5.17</a>.  <i>Kõige kõrgemad valitsevad kuningriike</i>: <a href="/et/The_Urantia_Book/97#p8_5">Ur 97:8.5</a>.  <i>Kõige kõrgemad reeglid</i>: <a href="/et/The_Urantia_Book/114#p6_8">Ur 114:6.8</a>.  <i>Kõige kõrgemad valitsevad kuningriike</i>: <a href="/et/The_Urantia_Book/50#p2_6">Ur 50:2.6</a>.  <i>Kõige kõrgem valitseb</i>: <a href="/et/The_Urantia_Book/43#p3_4">Ur 43:3.4</a>.  <i>Jumal valitseb rahvaid</i>: <a href="/et/The_Urantia_Book/131#p2_5">Ur 131:2.5</a>.  <i>valitseb inimeste kuningriikides</i>: <a href="/et/The_Urantia_Book/3#p5_2">Ur 3:5.2</a>.  <i>Kõige kõrgemad valitsevad inimeste kuningriikides</i>: <a href="/et/The_Urantia_Book/134#p5_3">Ur 134:5.3</a>. </li>
  <li id="fn4"><a href="#cite4">↑</a> 5:27 <i>Leiti (ei) tahtvat</i>: <a href="/et/The_Urantia_Book/28#p6_15">Ur 28:6.15</a>. </li>
</ol>
</div>
