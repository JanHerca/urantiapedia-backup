<!--
title: Taaniel - Peatükk 11
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Daniel/10">Taaniel - Peatükk 10</a></td>
        <td><a href="/et/Bible/Daniel/Index">Indeks</a></td>
        <td><a href="/et/Bible/Daniel/12">Taaniel - Peatükk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja ma seisin meedlase Daarjavese esimesel aastal temale toeks ning kaitseks. </p>
<p id="v2"><sup><small>2</small></sup>  Ja nüüd ma annan sulle teada tõe: vaata, veel kolm kuningat tõuseb Pärsias ja neljas soetab suurema rikkuse kui kõik muud; ja kui ta oma rikkuse tõttu on saanud vägevaks, paneb ta kõik liikuma Kreeka kuningriigi vastu. </p>
<p id="v3"><sup><small>3</small></sup>  Siis tõuseb kangelaskuningas, valitseb suure võimuga ja teeb, mida tahab. </p>
<p id="v4"><sup><small>4</small></sup>  Aga niipea kui ta on tõusnud, murdub ta kuningriik ja jaguneb taeva nelja tuule poole, aga mitte tema järglastele ja ilma selle võimuta, millega tema valitses; sest tema kuningriik kistakse ära ja saab teistele, aga mitte neile. </p>
<p id="v5"><sup><small>5</small></sup>  Ja Lõuna kuningas saab vägevaks, samuti üks tema vürstidest; aga see saab temast vägevamaks ja valitseb; tema valitsus on suur võim. </p>
<p id="v6"><sup><small>6</small></sup>  Ja aastate pärast nad teevad liidu ja Lõuna kuninga tütar läheb Põhja kuninga juurde rahu tegema; aga tema käsivarrel ei ole jõudu ja tema ja ta sugu ei jää püsima, vaid ta antakse ära, tema ja ta saatjaskond, tema laps ja see, kes teda kosis. </p>
<p id="v7"><sup><small>7</small></sup>  Sel ajal tõuseb üks võsu tema juurest ta asemele ja tuleb sõjaväe vastu ning tungib Põhja kuninga kindlustesse, talitab nendega, nagu tahab, ja saab vägevaks. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Nende jumaladki ühes valatud kujudega ja ihaldusväärsete asjadega hõbedast ja kullast ta viib saagina Egiptusesse; siis ta jätab Põhja kuninga mõneks aastaks rahule. </p>
<p id="v9"><sup><small>9</small></sup>  See aga tuleb küll Lõuna kuninga riiki, ent peab omale maale tagasi minema. </p>
<p id="v10"><sup><small>10</small></sup>  Aga tema poeg varustab ja kogub suuri sõjaväehulki; ja ta tuleb temale kallale, ujutab üle ja käib läbi; siis ta tuleb uuesti ja tungib kuni tema kindluseni. </p>
<p id="v11"><sup><small>11</small></sup>  Siis vihastub Lõuna kuningas ja läheb ning sõdib sellega, Põhja kuningaga; too seab üles suure väehulga, aga see väehulk antakse tema kätte. </p>
<p id="v12"><sup><small>12</small></sup>  Ja kui see väehulk on võetud, siis läheb ta süda ülbeks; ta tapab kümneid tuhandeid, aga võitu ei saa. </p>
<p id="v13"><sup><small>13</small></sup>  Ja jälle seab Põhja kuningas üles väehulga, mis on suurem kui endine, ja mõne aasta pärast tuleb ta temale kallale suure sõjaväe ja rikkaliku vooriga. </p>
<p id="v14"><sup><small>14</small></sup>  Ja sel ajal tõusevad paljud Lõuna kuninga vastu; ja sinu omast rahvast tõuseb vägivalla-mehi, et nägemus läheks tõeks, nad ise aga langevad. </p>
<p id="v15"><sup><small>15</small></sup>  Ja Põhja kuningas tuleb ja kuhjab piiramisvalli ning vallutab kindlustatud linna; Lõuna sõjaväed ei pea vastu ega ole ta valitute väel püsimiseks jõudu. </p>
<p id="v16"><sup><small>16</small></sup>  Ja see, kes tuleb tema vastu, talitab oma heaksarvamise järgi ja ükski ei suuda seisma jääda tema ees; ta asub ilusale maale ja see kõik saab tema kätte. </p>
<p id="v17"><sup><small>17</small></sup>  Siis ta pöörab oma näo, et ta võiks tulla kogu oma kuningriigi võimsusega; ja ta teeb temaga rahu ning annab oma tütre temale naiseks, et siis seda maad hävitada; aga see ei toimu ega lähe tal korda. </p>
<p id="v18"><sup><small>18</small></sup>  Siis ta pöörab oma näo saarte poole ja vallutab paljud; aga üks väepealik teeb ta pilkamisele lõpu, tõesti, ta tasub temale ta pilkamise eest! </p>
<p id="v19"><sup><small>19</small></sup>  Siis ta pöörab näo tagasi maa kindluste poole, aga ta komistab ja langeb ning teda ei ole enam. </p>
<p id="v20"><sup><small>20</small></sup>  Ja tema asemele tõuseb keegi, kes paneb maksunõudja kõige suursugusemat kuningriiki läbi käima, aga mõne aja pärast ta murdub, ent mitte viha läbi ega sõjas. </p>
<p id="v21"><sup><small>21</small></sup>  Ja tema asemele tõuseb üks kõlvatu, kellele ei ole antud kuninglikku väärikust; aga ta tuleb ootamatult ja haarab libekeelsusega kuningriigi enesele. </p>
<p id="v22"><sup><small>22</small></sup>  Sõjaväed uhutakse sootuks tema eest ja murtakse, nõndasamuti ka lepinguvürst. </p>
<p id="v23"><sup><small>23</small></sup>  Niipea kui temaga on tehtud leping, teeb ta pettust; ja ta läheb ning saab vägevaks vähese rahvaga. </p>
<p id="v24"><sup><small>24</small></sup>  Ootamatult tungib ta maa viljakamasse osasse ja teeb, mida ta isad ja isade isad ei ole teinud: pillub omadele kokkuröövitut ja saaki ning vara. Ja ta sepitseb plaane kindlustatud linnade vastu, aga ainult pisut aega. </p>
<p id="v25"><sup><small>25</small></sup>  Ja ta õhutab oma jõudu ning julgust, et minna Lõuna kuninga vastu suure sõjaväega; ka Lõuna kuningas valmistub sõjaks suure ja väga tugeva sõjaväega, aga see ei suuda vastu panna, sest tema vastu peetakse vandenõu. </p>
<p id="v26"><sup><small>26</small></sup>  Need, kes ta lauas söövad, murravad tema, ta sõjavägi uhutakse ära ja paljud langevad mahalööduina. </p>
<p id="v27"><sup><small>27</small></sup>  Mõlemad kuningad mõtlevad südames kurja ja ühes lauas istudeski nad räägivad valet. Aga see ei õnnestu, sest lõpp tuleb alles määratud ajal. </p>
<p id="v28"><sup><small>28</small></sup>  Ja ta läheb tagasi oma maale suure varandusega, aga ta süda on püha lepingu vastu; ta teeb, mida tahab, ja läheb tagasi oma maale. </p>
<p id="v29"><sup><small>29</small></sup>  Määratud ajal tuleb ta jälle Lõunasse, aga teisel korral ei sünni nõnda nagu esimesel korral. </p>
<p id="v30"><sup><small>30</small></sup>  Sest kitiitide laevad tulevad tema vastu ja ta lööb kartma ning läheb tagasi, sajatades püha lepingut; ja ta tegutseb ning paneb tähele neid, kes loobuvad pühast lepingust. </p>
<p id="v31"><sup><small>31</small></sup>  Ja tema poolt saadetud sõjaväed tulevad ja teotavad pühamut, kindlat linna; nad kõrvaldavad alalise ohvri ja panevad sinna hävituse koletise. </p>
<p id="v32"><sup><small>32</small></sup>  Ja oma libekeelsusega ta hukutab lepingu rikkujaid, aga see rahvas, kes tunneb oma Jumalat, jääb kindlaks ja tegutseb. </p>
<p id="v33"><sup><small>33</small></sup>  Ja mõistlikud rahva hulgast õpetavad paljusid, kuigi need mõnd aega langevad mõõga ja tuleleegi kätte, vangi ja riisutavaiks. </p>
<p id="v34"><sup><small>34</small></sup>  Ja kui nad langevad, siis nad saavad vähest abi, ja paljud liituvad nendega libekeelsuses. </p>
<p id="v35"><sup><small>35</small></sup>  Ja mõistlikest langevad mõned, et neid sulatada ja puhastada ja valgeks teha lõpuajaks, sest määratud aeg viibib veel. </p>
<p id="v36"><sup><small>36</small></sup>  Ja kuningas teeb, mida tahab, ja ta ülistab ennast ning suurustab iga jumala ees, isegi jumalate Jumala vastu räägib ta kuulmatuid asju; ja see õnnestub tal kuni sajatus on teostunud, sest mis on otsustatud, see sünnib. <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  Ja ta ei hooli oma vanemate jumalaist, ka mitte sellest, keda naised armastavad, ja ta ei hooli ühestki muust jumalast, vaid suurustab nende kõigi ees </p>
<p id="v38"><sup><small>38</small></sup>  ja austab selle asemel kindluste jumalat; jumalat, keda ta vanemad ei tundnud, austab ta kulla ja hõbedaga, kalliskivide ja väärtasjadega. </p>
<p id="v39"><sup><small>39</small></sup>  Ja ta paneb kindlustatud linnadesse võõra jumala rahva; kes teda tunnustavad, neid ta austab väga ja paneb valitsema paljude üle ning jagab neile tasuks maa. </p>
<p id="v40"><sup><small>40</small></sup>  Aga lõpuajal Lõuna kuningas põrkab temaga kokku ja Põhja kuningas tormab temale kallale sõjavankrite, ratsanike ja paljude laevadega; ta tungib maadesse, ujutab need üle ja käib neist läbi. </p>
<p id="v41"><sup><small>41</small></sup>  Ja ta tungib ilusale maale ning kümned tuhanded langevad. Aga need pääsevad tema käest: Edom, Moab ja peamine osa ammonlastest. </p>
<p id="v42"><sup><small>42</small></sup>  Ja ta sirutab käe maade järele ja Egiptusemaa ei pääse. </p>
<p id="v43"><sup><small>43</small></sup>  Ja ta valitseb kulla ja hõbeda varandusi ja kõiki Egiptuse väärtasju; ja liibüalased ja etiooplased on tema saatjaskonnas. </p>
<p id="v44"><sup><small>44</small></sup>  Aga sõnumid idast ja põhjast teevad temale hirmu ja ta läheb ära suures vihas, hukkama ja hävitama paljusid. </p>
<p id="v45"><sup><small>45</small></sup>  Ja ta lööb oma toredad telgid üles mere ja püha ilumäe vahele; aga tema lõpp tuleb ja ükski ei aita teda! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Daniel/10">Taaniel - Peatükk 10</a></td>
        <td><a href="/et/Bible/Daniel/Index">Indeks</a></td>
        <td><a href="/et/Bible/Daniel/12">Taaniel - Peatükk 12</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:7 <i>Viinapuu tüvi või haru</i>: <a href="/et/The_Urantia_Book/180#p2_3">Ur 180:2.3</a>. </li>
  <li id="fn2"><a href="#cite2">↑</a> 11:36 <i>Jumalate Jumal</i>: <a href="/et/The_Urantia_Book/45#p4_10">Ur 45:4.10</a>. </li>
</ol>
</div>
