<!--
title: Taaniel - Peatükk 1
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Daniel/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Daniel/2">Taaniel - Peatükk 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Juuda kuninga Joojakimi kolmandal valitsuseaastal tuli Paabeli kuningas Nebukadnetsar Jeruusalemma alla ja piiras seda. </p>
<p id="v2"><sup><small>2</small></sup>  Ja Issand andis tema kätte Juuda kuninga Joojakimi ja osa Jumala koja riistu, ja ta viis need Sinearimaale oma jumalakotta; ta viis riistad oma jumala varakambrisse. </p>
<p id="v3"><sup><small>3</small></sup>  Ja kuningas käskis Aspenast, oma kammerteenrite ülemat, et ta tooks Iisraeli lastest, niihästi kuninglikust soost kui suursuguste hulgast, </p>
<p id="v4"><sup><small>4</small></sup>  noori mehi, kellel ei oleks ühtki kehalist viga ja kes oleksid ilusa välimusega, kes oleksid taibukad kõigis teadusis, targad ja arusaajad, ja kes oleksid kõlvulised teenima kuningakojas; ja neile pidi ta õpetama kaldea kirja ning keelt. </p>
<p id="v5"><sup><small>5</small></sup>  Ja kuningas määras neile igapäevase osa kuninglikust roast ja viinast, mida ta ise jõi; ja nõnda pidi neid kasvatatama kolm aastat, et nad selle järele võiksid astuda kuninga teenistusse. </p>
<p id="v6"><sup><small>6</small></sup>  Ja nende seas olid Juuda lastest Taaniel, Hananja, Miisael ja Asarja. </p>
<p id="v7"><sup><small>7</small></sup>  Ja kammerteenrite ülem pani neile nimed: ta nimetas Taanieli Beltsassariks, Hananja Sadrakiks, Miisaeli Meesakiks ja Asarja Abednegoks. </p>
<p id="v8"><sup><small>8</small></sup>  Aga Taaniel võttis südames ette ennast mitte roojastada kuninga roaga ja tema joodava viinaga, ja ta taotles kammerteenrite ülemalt, et tal ei oleks vaja ennast roojastada. </p>
<p id="v9"><sup><small>9</small></sup>  Ja Jumal laskis Taanielil leida heldust ja armu kammerteenrite ülema ees. </p>
<p id="v10"><sup><small>10</small></sup>  Aga kammerteenrite ülem ütles Taanielile: „Ma kardan, et mu isand kuningas, kes on määranud teie roa ja joogi, näeb siis teie palged olevat viletsama välimusega kui teistel teieealistel noortel meestel, ja nõnda te viite mu pea hädaohtu kuninga ees!” </p>
<p id="v11"><sup><small>11</small></sup>  Siis ütles Taaniel ülevaatajale, kelle kammerteenrite ülem oli määranud Taanielile, Hananjale, Miisaelile ja Asarjale: </p>
<p id="v12"><sup><small>12</small></sup>  „Tee ometi oma sulastega kümme päeva katset ja meile antagu taimetoitu süüa ja vett juua. </p>
<p id="v13"><sup><small>13</small></sup>  Siis vaadatagu sinu juuresolekul meie välimust ja nende noorte meeste välimust, kes söövad kuninglikku rooga, ja talita siis oma sulastega, nagu sa heaks arvad!” </p>
<p id="v14"><sup><small>14</small></sup>  Ja ta kuulas neid selles asjas ning katsetas nendega kümme päeva. </p>
<p id="v15"><sup><small>15</small></sup>  Ja kümne päeva pärast näis nende välimus ilusam ja ihu lihavam kui ühelgi neist noortest meestest, kes sõid kuninglikku rooga. </p>
<p id="v16"><sup><small>16</small></sup>  Siis ülevaataja võttis ära nende roa ja nende joodava viina ja andis neile taimetoitu. </p>
<p id="v17"><sup><small>17</small></sup>  Ja Jumal andis neile neljale noorele mehele tarkust ja taipu igasuguses kirjas ja teaduses, ja Taaniel sai aru igasuguseist nägemusist ja unenägudest. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Ja kui need aastad olid möödunud, mille järele kuningas oli käskinud neid ette tuua, tõi kammerteenrite ülem nad Nebukadnetsari ette. </p>
<p id="v19"><sup><small>19</small></sup>  Ja kuningas rääkis nendega, ja nende kõigi hulgast ei leidunud Taanieli, Hananja, Miisaeli ja Asarja sarnast; nõnda tulid nad kuninga teenistusse. </p>
<p id="v20"><sup><small>20</small></sup>  Ja kõigis teaduse ja tarkuse asjus, milles kuningas neid küsitles, leidis ta nad olevat kümme korda üle kõigist ennustajaist ja nõidadest, kes olid kogu ta kuningriigis. </p>
<p id="v21"><sup><small>21</small></sup>  Ja Taaniel jäi sinna kuningas Koorese esimese aastani. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 1:17 <i>Jumal „räägib“ unenägudes</i>: <a href="/et/The_Urantia_Book/86#p5_7">Ur 86:5.7</a>. </li>
</ol>
</div>
