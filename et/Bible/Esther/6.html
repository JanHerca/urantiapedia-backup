<!--
title: Estri raamat - Peatükk 6
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Esther/5">Estri raamat - Peatükk 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Esther/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Esther/7">Estri raamat - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sel ööl ei saanud kuningas und; siis käskis ta tuua meelespeetavate sündmuste kirja, ajaraamatu. Ja kui sellest kuningale ette loeti, </p>
<p id="v2"><sup><small>2</small></sup>  siis leiti kirjutatud olevat, kuidas Mordokai oli andnud teateid Bigtani ja Teresi, kuninga kahe eunuhhi kohta lävehoidjate hulgast, et need olid tahtnud pista oma kätt kuningas Ahasverose külge. </p>
<p id="v3"><sup><small>3</small></sup>  Ja kuningas küsis: „Missugune austus ja ülendus on Mordokaile selle eest osaks saanud?„ Kuninga sulased, kes teda teenisid, vastasid: ”Ta pole midagi saanud.” </p>
<p id="v4"><sup><small>4</small></sup>  Siis küsis kuningas: „Kes on õues?” Haaman oli just tulnud kuningakoja välisõue kuningale ütlema, et Mordokai poodaks puusse, mille ta tema jaoks oli käskinud valmistada. </p>
<p id="v5"><sup><small>5</small></sup>  Ja kuninga sulased vastasid temale: „Vaata, Haaman seisab õues.„ Ja kuningas ütles: ”Ta tulgu sisse!” </p>
<p id="v6"><sup><small>6</small></sup>  Ja Haaman tuli ning kuningas küsis temalt: „Mida tuleks teha selle mehega, keda kuningas tahab austada?„ Siis mõtles Haaman oma südames: ”Kellele muule tahab kuningas rohkem austust avaldada kui minule?” </p>
<p id="v7"><sup><small>7</small></sup>  Ja Haaman vastas kuningale: „Mehele, keda kuningas tahab austada, </p>
<p id="v8"><sup><small>8</small></sup>  toodagu kuninglik kuub, millesse kuningas ise on olnud riietatud, ja hobune, kelle seljas kuningas on ratsutanud ja kellele kuninglik peaehe on pähe pandud. </p>
<p id="v9"><sup><small>9</small></sup>  Kuub ja hobune antagu kuninga ühe vürsti kätte ülikute hulgast; ja riietatagu mees, keda kuningas tahab austada, ning sõidutatagu teda hobuse seljas linna väljakule ja hüütagu tema ees: Nõnda tehakse mehega, keda kuningas tahab austada!” </p>
<p id="v10"><sup><small>10</small></sup>  Siis ütles kuningas Haamanile: „Tõtta, võta kuub ja hobune, nagu sa oled öelnud, ja tee nõnda juut Mordokaiga, kes istub kuninga väravas! Ära jäta midagi tegemata kõigest sellest, mis sa oled öelnud!” </p>
<p id="v11"><sup><small>11</small></sup>  Ja Haaman võttis kuue ja hobuse, riietas Mordokai ja sõidutas ta linna väljakule ning hüüdis tema ees: „Nõnda tehakse mehega, keda kuningas tahab austada!” </p>
<p id="v12"><sup><small>12</small></sup>  Seejärel pöördus Mordokai tagasi kuninga väravasse, Haaman aga ruttas oma kotta leinates ja kinnikaetud peaga. </p>
<p id="v13"><sup><small>13</small></sup>  Kui Haaman jutustas Seresele, oma naisele, ja kõigile oma sõpradele kõik, mis temale oli juhtunud, siis ütlesid talle tema targad ja ta naine Seres: „Kui Mordokai, kelle ees sa oled hakanud langema, on juutide soost, siis sa ei suuda tema vastu midagi, vaid sa langed tõesti tema ees.” </p>
<p id="v14"><sup><small>14</small></sup>  Kui nad alles temaga rääkisid, saabusid kuninga eunuhhid ja kiirustasid Haamanit minema sellele peole, mille Ester oli korraldanud. </p>
