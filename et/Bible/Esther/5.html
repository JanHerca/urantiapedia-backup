<!--
title: Estri raamat - Peatükk 5
description: 
published: true
date: 2023-11-8T20:21:2Z
tags: bible, bible—esther
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Esther/4">
          <span class="mdi mdi-arrow-left-drop-circle"></span><span class="pl-2">Estri raamat - Peatükk 4</span>
        </a>
        </td>
        <td>
        <a href="/et/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Esther/6">
          <span class="pr-2">Estri raamat - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kolmandal päeval pani Ester selga kuninglikud rõivad ning astus kuningakoja siseõue, mis oli otse kuningakoja vastas; ja kuningas istus oma kuninglikul aujärjel kuninglikus kojas, koja ukse vastas. </p>
<p id="v2"><sup><small>2</small></sup>  Kui kuningas nägi kuninganna Estrit õues seisvat, siis leidis too armu tema silmis ja kuningas sirutas Estri poole kuldkepi, mis tal käes oli; siis Ester astus ligi ja puudutas kepiotsa. </p>
<p id="v3"><sup><small>3</small></sup>  Ja kuningas ütles temale: „Mis sul tarvis on, kuninganna Ester, ja mida sa palud? Kui see oleks ka pool kuningriiki, see antakse sulle!” </p>
<p id="v4"><sup><small>4</small></sup>  Ja Ester vastas: „Kui kuningas heaks arvab, siis tulgu kuningas ja Haaman täna peole, mille ma temale olen korraldanud!” </p>
<p id="v5"><sup><small>5</small></sup>  Kuningas ütles: „Saatke kiiresti Haaman, et saaksime teha, nagu Ester on öelnud!” Ja Kuningas ning Haaman tulid peole, mille Ester oli korraldanud. </p>
<p id="v6"><sup><small>6</small></sup>  Ja veini juues ütles kuningas Estrile: „Mida sa palud? See antakse sulle! Ja su soov, olgu see või pool kuningriiki, täidetakse!” </p>
<p id="v7"><sup><small>7</small></sup>  Aga Ester kostis ning ütles: „Mu palve ja soov on: </p>
<p id="v8"><sup><small>8</small></sup>  kui ma kuninga silmis olen armu leidnud ja kui kuningas heaks arvab anda, mida ma palun, ja teha, mida ma soovin, siis tulgu kuningas ja Haaman peole, mille ma neile korraldan; ma teen siis homme, nagu kuningas soovib!” </p>
<p id="v9"><sup><small>9</small></sup>  Ja Haaman läks sel päeval sealt ära rõõmsana ja heas tujus; aga kui Haaman nägi Mordokaid kuninga väravas, et too ei tõusnud püsti ega värisenud tema ees, siis Haaman sai täis tulist viha Mordokai vastu. </p>
<p id="v10"><sup><small>10</small></sup>  Aga Haaman talitses ennast ja läks oma kotta; siis ta läkitas sõna ja laskis tuua oma sõbrad ja oma naise Serese. </p>
<p id="v11"><sup><small>11</small></sup>  Ja Haaman jutustas neile oma suurest rikkusest ja oma paljudest poegadest, ja sellest, kuidas kuningas teda oli ülendanud ja kuidas ta teda oli edutanud kuninga vürstide ja sulaste ees. </p>
<p id="v12"><sup><small>12</small></sup>  Ja Haaman ütles: „Isegi kuninganna Ester ei lasknud kedagi muud kui mind tulla koos kuningaga peole, mille ta korraldas. Ja homsekski on ta mind kutsunud koos kuningaga. </p>
<p id="v13"><sup><small>13</small></sup>  Aga see kõik ei rahulda mind, niikaua kui ma näen juut Mordokaid istumas kuninga väravas!” </p>
<p id="v14"><sup><small>14</small></sup>  Siis ütlesid ta naine Seres ja kõik ta sõbrad temale: „Tehtagu puu, viiskümmend küünart kõrge, ja ütle hommikul kuningale, et Mordokai sinna poodaks. Siis sa võid rõõmsalt koos kuningaga minna peole!” See kõne oli Haamani meelest hea ja ta käskis puu valmis teha. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Esther/4">
          <span class="mdi mdi-arrow-left-drop-circle"></span><span class="pl-2">Estri raamat - Peatükk 4</span>
        </a>
        </td>
        <td>
        <a href="/et/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Esther/6">
          <span class="pr-2">Estri raamat - Peatükk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
