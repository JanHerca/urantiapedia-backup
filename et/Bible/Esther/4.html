<!--
title: Estri raamat - Peatükk 4
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Esther/3">Estri raamat - Peatükk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Esther/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Esther/5">Estri raamat - Peatükk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Mordokai sai teada kõik, mis oli sündinud, siis ta käristas oma riided lõhki, riietus kotiriidesse ja raputas tuhka pea peale, läks linna keskele ning kisendas valjusti ja kibedasti. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja ta läks kuninga värava ette, sest kotiriides ei olnud lubatud kuninga väravast sisse minna. </p>
<p id="v3"><sup><small>3</small></sup>  Igal maal, igas paigas, kuhu kuninga käsk ja tema seadus jõudis, oli juutidel suur lein, paast, nutt ja hala; kotiriie ja tuhk olid paljudele asemeks. </p>
<p id="v4"><sup><small>4</small></sup>  Kui Estri teenijad ja eunuhhid tulid ning temale sellest teatasid, siis tundis kuninganna suurt valu ja ta läkitas Mordokaile riideid selga panemiseks, et ta saaks oma kotiriide seljast ära võtta; aga tema ei võtnud neid vastu. </p>
<p id="v5"><sup><small>5</small></sup>  Siis kutsus Ester Hataki, ühe kuninga eunuhhidest, kes oli pandud teda teenima, ja andis temale käsu hankida teateid Mordokai kohta, et mis on ja mispärast see nõnda on. </p>
<p id="v6"><sup><small>6</small></sup>  Ja Hatak läks Mordokai juurde linna väljakule, mis oli kuninga värava ees, </p>
<p id="v7"><sup><small>7</small></sup>  ja Mordokai jutustas talle kõik, mis temaga oli juhtunud, ja andis täpseid andmeid hõbeda kohta, mida Haaman oli lubanud vaagida kuninga varaaitadesse juutide hukkamise eest. </p>
<p id="v8"><sup><small>8</small></sup>  Ja ta andis temale ärakirja seadusekirjast, mis Suusanis oli antud nende hävitamiseks, et ta näitaks seda Estrile ja jutustaks talle, ja käsiks teda minna kuninga juurde temalt armu paluma ja oma rahvale abi otsima. </p>
<p id="v9"><sup><small>9</small></sup>  Ja Hatak tuli ning andis Estrile edasi Mordokai sõnad. </p>
<p id="v10"><sup><small>10</small></sup>  Aga Ester rääkis Hatakiga ja käskis tal Mordokaile öelda: </p>
<p id="v11"><sup><small>11</small></sup>  „Kõik kuninga sulased ja kuninga maade rahvad teavad, et igaühe jaoks, olgu see mees või naine, kes kutsumata läheb kuninga juurde siseõue, on ainult üks seadus: ta peab surema; või olgu siis, kui kuningas sirutab oma kuldkepi tema poole, et ta võib jääda elama. Aga mind ei ole kuninga juurde kutsutud juba kolmkümmend päeva.” </p>
<p id="v12"><sup><small>12</small></sup>  Kui Estri sõnad Mordokaile edasi anti, </p>
<p id="v13"><sup><small>13</small></sup>  siis Mordokai käskis Estrile vastata: „Ära mõtle, et sa kuningakojas paremini pääsed kui kõik muud juudid! </p>
<p id="v14"><sup><small>14</small></sup>  Sest kui sa sel ajal tõesti vaikid, tuleb juutidele abi ja pääste mujalt, aga sina ja su isa pere hukkute! Ja kes teab, kas sa mitte ei olegi just selle asja pärast pääsenud kuninglikku seisusesse?” </p>
<p id="v15"><sup><small>15</small></sup>  Siis Ester käskis Mordokaile vastata: </p>
<p id="v16"><sup><small>16</small></sup>  „Mine kogu kokku kõik Suusanis leiduvad juudid ja paastuge minu pärast; kolm päeva ärge sööge ega jooge ei öösel ega päeval. Minagi paastun oma teenijatega nõnda. Ja siis ma lähen kuninga juurde, kuigi see pole seadusepärane. Aga kui ma hukkun, siis hukkun!” </p>
<p id="v17"><sup><small>17</small></sup>  Siis Mordokai läks ja tegi kõik nõnda, nagu Ester teda oli käskinud. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 4:1,3 <i>Sedel ja tuhk</i>: <a href="/et/The_Urantia_Book/163#p6_5">Ur 163:6.5</a>. </li>
  <li id="fn2"><a href="#cite2">↑</a> 4:1-4 <i>Vaesus ja patukahetsus</i>: <a href="/et/The_Urantia_Book/89#p3_3">Ur 89:3.3</a>. </li>
</ol>
</div>
