<!--
title: Estri raamat - Peatükk 9
description: 
published: true
date: 2023-11-8T20:21:2Z
tags: bible, bible—esther
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Esther/8">
          <span class="mdi mdi-arrow-left-drop-circle"></span><span class="pl-2">Estri raamat - Peatükk 8</span>
        </a>
        </td>
        <td>
        <a href="/et/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Esther/10">
          <span class="pr-2">Estri raamat - Peatükk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kaheteistkümnendas kuus, see on adarikuus, selle kolmeteistkümnendal päeval, kui kuninga käsu ja tema seaduse teostamise aeg oli kätte jõudnud, sel päeval, kui juutide vaenlased lootsid saada võimust nende üle, mis oli aga muudetud, nõnda et juudid pidid saama võimust oma vihkajate üle, </p>
<p id="v2"><sup><small>2</small></sup>  tulid juudid kokku oma linnades kõigis kuningas Ahasverose maades, et pista oma käsi nende külge, kes neile kurja olid soovinud; ja ükski ei suutnud neile vastu panna, sest hirm nende ees oli vallanud kõiki rahvaid. </p>
<p id="v3"><sup><small>3</small></sup>  Ja kõik maade vürstid, asehaldurid ja maavalitsejad ning kuninga ametnikud aitasid juute, sest neid oli vallanud hirm Mordokai ees. </p>
<p id="v4"><sup><small>4</small></sup>  Sest Mordokai oli kuningakojas suur, ja kuuldus temast levis kõigisse maadesse; sest see mees, Mordokai, sai üha vägevamaks. </p>
<p id="v5"><sup><small>5</small></sup>  Ja juudid lõid kõiki oma vaenlasi mõõgaga lüües, tappes ja hukates, ja nad talitasid oma vihkajatega, nagu tahtsid. </p>
<p id="v6"><sup><small>6</small></sup>  Suusani palees tapsid ja hukkasid juudid viissada meest; </p>
<p id="v7"><sup><small>7</small></sup>  ja Parsandata, Dalfon, Aspata, </p>
<p id="v8"><sup><small>8</small></sup>  Poorata, Adalja, Aridata, </p>
<p id="v9"><sup><small>9</small></sup>  Parmasta, Arisai, Aridai ja Vajesata, </p>
<p id="v10"><sup><small>10</small></sup>  Haamani, Hammedata poja, juutide vaenlase kümme poega tapeti, aga tema vara külge nad ei pistnud oma kätt. </p>
<p id="v11"><sup><small>11</small></sup>  Selsamal päeval sai Suusani palees tapetute arv kuningale teatavaks. </p>
<p id="v12"><sup><small>12</small></sup>  Ja kuningas ütles kuninganna Estrile: „Suusani palees on juudid tapnud ja hukanud viissada meest ja kümme Haamani poega. Mida nad siis küll muudes kuninga maades on teinud? Mida sa nüüd palud? See antakse sulle! Ja mis su soov veel olekski, see täidetakse!” </p>
<p id="v13"><sup><small>13</small></sup>  Ja Ester ütles: „Kui kuningas heaks arvab, siis lubatagu ka homme juutidel, kes Suusanis on, talitada nagu täna! Ja kümme Haamani poega poodagu puusse!” </p>
<p id="v14"><sup><small>14</small></sup>  Ja kuningas käskis nõnda teha ning Suusanis anti seadus; ja kümme Haamani poega poodi. </p>
<p id="v15"><sup><small>15</small></sup>  Ja Suusani juudid tulid kokku ka adarikuu neljateistkümnendal päeval ning tapsid Suusanis kolmsada meest; aga nende vara külge nad ei pistnud oma kätt. </p>
<p id="v16"><sup><small>16</small></sup>  Ka muud juudid, kes olid kuninga maades, tulid kokku ja kaitsesid oma elu ja said hingata oma vaenlastest ning tapsid oma vihkajaist seitsekümmend viis tuhat; aga nende vara külge nad ei pistnud oma kätt. </p>
<p id="v17"><sup><small>17</small></sup>  See sündis adarikuu kolmeteistkümnendal päeval, aga selle neljateistkümnendal päeval nad puhkasid ning tegid selle pidu- ja rõõmupäevaks. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Aga Suusani juudid tulid kokku selle kuu kolmeteistkümnendal ja neljateistkümnendal päeval, ja nad puhkasid selle kuu viieteistkümnendal päeval ning tegid selle pidu- ja rõõmupäevaks. </p>
<p id="v19"><sup><small>19</small></sup>  Seepärast tegid juudi maamehed, kes elasid maal külades, adarikuu neljateistkümnenda päeva endile rõõmu- ja pidupäevaks, heaks päevaks, ja läkitasid üksteisele rooga. </p>
<p id="v20"><sup><small>20</small></sup>  Ja Mordokai kirjutas need sündmused üles; ja ta läkitas kirjad kõigile juutidele kuningas Ahasverose kõigis maades, niihästi ligidal kui kaugel olijaile, </p>
<p id="v21"><sup><small>21</small></sup>  kohustades neid, et nad igal aastal pühitseksid adarikuu neljateistkümnendat ja viieteistkümnendat päeva </p>
<p id="v22"><sup><small>22</small></sup>  kui päevi, mil juudid said rahu oma vaenlastest, ja kuud, mil nende mure muutus rõõmuks ja lein pidupäevaks; nad pidid need tegema pidu- ja rõõmupäevadeks ning läkitama üksteisele rooga ja vaestele ande. </p>
<p id="v23"><sup><small>23</small></sup>  Ja juudid võtsid tavaks, mida nad juba olid hakanud tegema ja millest Mordokai neile kirjutas. </p>
<p id="v24"><sup><small>24</small></sup>  Kuna agaglane Haaman, Hammedata poeg, kõigi juutide vaenlane, oli kavatsenud juute hukata ja oli puuri, see on liisku heitnud nende tagakiusamiseks ja hukkamiseks - </p>
<p id="v25"><sup><small>25</small></sup>  ent kui asi jõudis kuninga ette, oli tema kirjalikult käskinud, et Haamani kuri kavatsus, mille ta juutide vastu oli sepitsenud, tuleks ta enese pea peale ja et tema ja ta pojad puusse poodaks -, </p>
<p id="v26"><sup><small>26</small></sup>  siis nimetasid nad neid päevi puurimiks, sõna „puur” järgi. Seepärast, vastavalt kõigile selle kirja sõnadele ja vastavalt sellele, mida nad ise olid näinud ja mis neile oli juhtunud, </p>
<p id="v27"><sup><small>27</small></sup>  seadsid ja võtsid juudid muutmatuks kohustuseks ja tavaks iseendile ja oma järeltulijaile ja kõigile nendega liitujaile pühitseda igal aastal neid kahte päeva vastavalt eeskirjale ja määratud ajale, </p>
<p id="v28"><sup><small>28</small></sup>  ja et neid päevi meenutaks ja pühitseks iga rahvapõlv ja iga suguvõsa igal maal ja igas linnas, et need puurimipäevad ei kaoks juutide hulgast ja et mälestus neist ei lakkaks nende järeltulijail. </p>
<p id="v29"><sup><small>29</small></sup>  Ja kuninganna Ester, Abihaili tütar, ja juut Mordokai kirjutasid kogu oma mõjujõuga, et kinnitada seda teist puurimikirja. </p>
<p id="v30"><sup><small>30</small></sup>  Ja kirjad läkitati kõigile juutidele Ahasverose kuningriigi saja kahekümne seitsmel maal sõbralike ja usaldusväärsete sõnadega, </p>
<p id="v31"><sup><small>31</small></sup>  et neid puurimipäevi peetaks määratud ajal, nagu juut Mordokai ja kuninganna Ester olid need neile seadnud ja nagu nad ise olid endile ja oma järeltulijaile korraldusi teinud paastu ja kaebehüüu asjus. </p>
<p id="v32"><sup><small>32</small></sup>  Nõnda kinnitas Estri käsk need puurimi eeskirjad, ja need kirjutati raamatusse. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Esther/8">
          <span class="mdi mdi-arrow-left-drop-circle"></span><span class="pl-2">Estri raamat - Peatükk 8</span>
        </a>
        </td>
        <td>
        <a href="/et/Bible/Esther/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Esther/10">
          <span class="pr-2">Estri raamat - Peatükk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:17-32 <i>Purimi püha</i>: <a href="/et/The_Urantia_Book/125#p1_5">Ur 125:1.5</a>. </li>
</ol>
</div>
