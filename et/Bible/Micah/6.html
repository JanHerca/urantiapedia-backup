<!--
title: Miika - Peatükk 6
description: 
published: true
date: 2023-11-8T20:21:2Z
tags: bible, bible—micah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Micah/5">
          <span class="mdi mdi-arrow-left-drop-circle"></span><span class="pl-2">Miika - Peatükk 5</span>
        </a>
        </td>
        <td>
        <a href="/et/Bible/Micah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Micah/7">
          <span class="pr-2">Miika - Peatükk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge ometi, mida ütleb Jehoova: tõuse ja riidle mägede ees, ja künkad kuulgu su häält! </p>
<p id="v2"><sup><small>2</small></sup>  Kuulge Jehoova riidlemist, mäed ja maa püsivad alused, sest Jehooval on oma rahvaga riid ja ta tahab käia Iisraeliga kohut: </p>
<p id="v3"><sup><small>3</small></sup>  mu rahvas, mida olen ma sulle teinud ja millega ma olen sind vaevanud? Vasta mulle! </p>
<p id="v4"><sup><small>4</small></sup>  Jah, ma tõin sind Egiptusemaalt ja lunastasin orjusekojast! Ma läkitasin su ette Moosese, Aaroni ja Mirjami! </p>
<p id="v5"><sup><small>5</small></sup>  Mu rahvas, tuleta ometi meelde Baalaki, Moabi kuninga kavatsust ja Bileami, Beori poja vastust temale, ja mis sündis Sittimist Gilgalini, et sa mõistaksid Jehoova õiglasi tegusid! </p>
<p id="v6"><sup><small>6</small></sup>  Millega pean ma tulema Jehoova ette, kummardama kõrge Jumala ette? Kas pean tulema ta ette põletusohvritega, aastaste mullikatega? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ons Jehooval hea meel tuhandeist jääradest, kümneist tuhandeist õlijõgedest? Kas pean andma oma esmasündinu üleastumise eest, ihuvilja oma hinge patu eest? </p>
<p id="v8"><sup><small>8</small></sup>  Tema on andnud sulle teada, inimene, mis hea on! Ja mida nõuab Jehoova sinult muud kui et sa teeksid, mis on õige, armastaksid osadust ja käiksid hoolsasti ühes oma Jumalaga? <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Jehoova hääl hüüab linnale - tark on karta sinu nime! - Kuulge, suguharu ja linna kogudus! </p>
<p id="v10"><sup><small>10</small></sup>  Kas ma saan unustada õela koda, ülekohtu varandusi ja nappi, kirutud vakka? </p>
<p id="v11"><sup><small>11</small></sup>  Kas ma peaksin õigeks mõistma väärade vaekausside ja võltsitud vihtidega kukru juures? </p>
<p id="v12"><sup><small>12</small></sup>  Selle linna rikkad on täis vägivalda, elanikud räägivad valet ja neil on kaval keel suus! </p>
<p id="v13"><sup><small>13</small></sup>  Seepärast olen minagi hakanud sind lööma, su pattude pärast laastama! </p>
<p id="v14"><sup><small>14</small></sup>  Sa sööd, aga sa ei küllastu ja su kõht jääb tühjaks! Sa paned küll kõrvale, kuid ei saa päästa, ja mida sa päästadki, selle ma annan mõõga kätte! </p>
<p id="v15"><sup><small>15</small></sup>  Sa külvad, aga ei saa lõigata; sa sõtkud õlimarju, aga ei saa ennast õliga võida; ja sa sõtkud marjamahla, aga ei saa viina juua! </p>
<p id="v16"><sup><small>16</small></sup>  Sest sa paned tähele Omri seadlusi ja kõiki Ahabi soo tegusid; te käite nende nõu järgi, selleks et peaksin sind tegema õudseks ja su elanikud pilkealuseiks! Te peate kandma rahvaste teotamist! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Micah/5">
          <span class="mdi mdi-arrow-left-drop-circle"></span><span class="pl-2">Miika - Peatükk 5</span>
        </a>
        </td>
        <td>
        <a href="/et/Bible/Micah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Micah/7">
          <span class="pr-2">Miika - Peatükk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:6-8 <i>Pühakiri ütleb: Millega ma tulen Issanda ette</i>: <a href="/et/The_Urantia_Book/126#p4_5">Ur 126:4.5</a>.  <i>Kas ma tulen põletusohvriga?</i>: <a href="/et/The_Urantia_Book/97#p5_6">Ur 97:5.6</a>. </li>
  <li id="fn2"><a href="#cite2">↑</a> 6:8 <i>Käige alandlikult Jumalaga</i>: <a href="/et/The_Urantia_Book/149#p6_11">Ur 149:6.11</a>. </li>
</ol>
</div>
