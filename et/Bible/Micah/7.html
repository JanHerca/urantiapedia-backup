<!--
title: Miika - Peatükk 7
description: 
published: true
date: 2022-10-6T9:46:8Z
tags: bible, bible—micah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Micah/6">Miika - Peatükk 6</a></td>
        <td><a href="/et/Bible/Micah/Index">Indeks</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Häda mulle, sest mu käsi käib nagu pärast puuvilja korjamist, nagu pärast viinamarjalõikuse järelnoppimist: ühtki kobarat ei ole süüa, ühtki varajast viigimarja, mida mu hing ihaldab! </p>
<p id="v2"><sup><small>2</small></sup>  Vaga on kadunud maalt ja õiget ei ole inimeste seas; nad kõik varitsevad verd, püüavad üksteist võrguga! </p>
<p id="v3"><sup><small>3</small></sup>  Nende käed on valmis kurjaks: vürst nõuab, kohtumõistja mõistab kohut meelehea eest ja suurnik näitab oma hinge ahnust; seda nad keerutavad! </p>
<p id="v4"><sup><small>4</small></sup>  Parim neist on nagu kibuvits, ausaim nagu okkaline aed! Sinu vahimeeste päev, su karistus tuleb! Nüüd satuvad nad segadusse! </p>
<p id="v5"><sup><small>5</small></sup>  Ärge uskuge ligimest, ärge lootke sõbra peale! Hoia oma suu uksi selle eest, kes su kaisus magab! </p>
<p id="v6"><sup><small>6</small></sup>  Sest poeg põlgab isa, tütar tõuseb ema vastu, minia ämma vastu: inimese vaenlasiks on ta omad kodakondsed! </p>
<p id="v7"><sup><small>7</small></sup>  Aga mina vaatan Jehoova poole, mina ootan oma pääste Jumalat: küll mu Jumal kuuleb mind! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ära rõõmutse minu pärast, mu vaenlane! Kui ma langen, siis ma tõusen üles; kui ma istun pimeduses, siis on Jehoova mulle valguseks! </p>
<p id="v9"><sup><small>9</small></sup>  Ma tahan taluda Jehoova viha, sest tema vastu olen ma pattu teinud, kuni ta seletab mu riiuasja ja teeb mulle õigust! Tema toob mind valgusesse, ma saan näha tema õiglust! </p>
<p id="v10"><sup><small>10</small></sup>  Siis mu vaenlane näeb ja häbi katab seda, kes mulle ütleb: „Kus on Jehoova, su Jumal?” Mu silmad saavad kahjurõõmsalt temast näha, et nüüd tallatakse teda nagu tänavapori! </p>
<p id="v11"><sup><small>11</small></sup>  Päev su müüride ülesehitamiseks! See päev on ammu määratud! </p>
<p id="v12"><sup><small>12</small></sup>  Sel päeval tullakse su juurde Assurist Egiptuseni ja Egiptusest Frati jõeni, merest mereni ja mäest mäeni! </p>
<p id="v13"><sup><small>13</small></sup>  Aga maa tehakse lagedaks ta elanike pärast, nende tegude vilja pärast! </p>
<h2> Jehoova halastab Iisraeli peale </h2>
<p id="v14"><sup><small>14</small></sup>  Karjata kepiga oma rahvast, oma pärisosa lambaid, kes elavad isepäinis metsas, keset viljakat maad! Käigu nad karjas Baasanis ja Gileadis nagu muistseil päevil! </p>
<p id="v15"><sup><small>15</small></sup>  Otsekui oma Egiptusemaalt väljumise päevil näita meile imetegusid! </p>
<p id="v16"><sup><small>16</small></sup>  Paganad näevad ja häbenevad hoolimata kõigest oma vägevusest! Nad panevad käe suu peale, neil jäävad kõrvad kurdiks! </p>
<p id="v17"><sup><small>17</small></sup>  Nad lakuvad põrmu nagu madu, maa roomajate samaselt! Nad väljuvad värisedes oma linnustest, lähenevad vabisedes Jehoovale, meie Jumalale: nad kardavad sind! </p>
<p id="v18"><sup><small>18</small></sup>  Kes on Jumal nagu sina, kes annab andeks süü ja läheb mööda oma pärisosa jäägi üleastumisest, kes ei pea viha mitte igavesti, vaid armastab osadust, <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  kes halastab jälle meie peale, peseb ära meie süüteod? Sina heidad kõik meie patud mere sügavustesse! </p>
<p id="v20"><sup><small>20</small></sup>  Sina osutad Jaakobile truudust, Aabrahamile osadust, nõnda nagu sa meie vanemaile oled vandega tõotanud muistseil päevil!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Micah/6">Miika - Peatükk 6</a></td>
        <td><a href="/et/Bible/Micah/Index">Indeks</a></td>
        <td> </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:7 <i>Jumal on päästja</i>: <a href="/et/The_Urantia_Book/2#p6_3">Ur 2:6.3</a>. </li>
  <li id="fn2"><a href="#cite2">↑</a> 7:18 <i>Kõigevägevam</i>: <a href="/et/The_Urantia_Book/142#p3_7">Ur 142:3.7</a>.  <i>Jumal on armuline</i>: <a href="/et/The_Urantia_Book/2#p5_7">Ur 2:5.7</a>.  <i>Halastuse teenistus</i>: <a href="/et/The_Urantia_Book/6#p3_2">Ur 6:3.2</a>.  <i>Armu</i>: <a href="/et/The_Urantia_Book/131#p10_6">Ur 131:10.6</a>.  <i>Jumal ütles, et on vihane</i>: <a href="/et/The_Urantia_Book/4#p3_2">Ur 4:3.2</a>.  <i>Jumal rõõmustab halastusest</i>: <a href="/et/The_Urantia_Book/143#p1_6">Ur 143:1.6</a>. </li>
</ol>
</div>
