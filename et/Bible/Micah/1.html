<!--
title: Miika - Peatükk 1
description: 
published: true
date: 2023-11-8T20:21:2Z
tags: bible, bible—micah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Micah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Micah/2">
          <span class="pr-2">Miika - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jehoova sõna, mis tuli Miikale, morastlasele, Juuda kuningate Jootami, Ahase ja Hiskija päevil, ta nägemus Samaaria ja Jeruusalemma kohta: </p>
<p id="v2"><sup><small>2</small></sup>  „Kuulge, kõik rahvad, pane tähele, maa ja kõik, mis seda täidab! Olgu Issand Jehoova tunnistajaks teie vastu, Issand oma pühast templist! </p>
<p id="v3"><sup><small>3</small></sup>  Sest vaata, Jehoova väljub oma asupaigast, astub alla ja kõnnib maa kõrgendikel! </p>
<p id="v4"><sup><small>4</small></sup>  Mäed sulavad tema all ja orud lõhkevad otsekui vaha tule paistel, joalt voolavate vete sarnaselt! </p>
<p id="v5"><sup><small>5</small></sup>  Jaakobi üleastumise pärast ja Iisraeli soo pattude pärast sünnib see kõik! Kes on süüdi Jaakobi üleastumises? Kas mitte Samaaria? Ja kellelt on Juuda ohvrikünkad? Kas mitte Jeruusalemmalt? </p>
<p id="v6"><sup><small>6</small></sup>  Sellepärast ma teen Samaaria kivikangruks väljal, viinamäe istutusmaaks, veeretan ta kivid orgu ja paljastan ta alusmüürid! </p>
<p id="v7"><sup><small>7</small></sup>  Kõik ta nikerdatud kujud lüüakse katki, kogu ta hoorapalk põletatakse tulega ja ma hävitan kõik ta ebajumalad; sest hoorapalgast on need kogutud ja hoorapalgaks saavad need jälle! </p>
<p id="v8"><sup><small>8</small></sup>  Sellepärast ma pean kaebama ja uluma, käima paljajalu ja alasti, pean tõstma kaebekisa nagu šaakalid ja leinama jaanalinnu poegade sarnaselt! </p>
<p id="v9"><sup><small>9</small></sup>  Sest tema haav on ravimatu! Jah, see on jõudnud Juudani, ulatab minu rahva väravani, Jeruusalemmast saadik! </p>
<p id="v10"><sup><small>10</small></sup>  Ärge hõisake Gatis, nutke Akkos, Beet-Leafras püherdage põrmus! </p>
<p id="v11"><sup><small>11</small></sup>  Puhuge sarve, Saafiri elanikud, Saanani elanikud ei välju oma linnast, Beet-Eeseli alusmüüridki võetakse ära! </p>
<p id="v12"><sup><small>12</small></sup>  Jah, Maaroti elanikud ootavad õnne, aga Jehoovalt tuleb õnnetus Jeruusalemma väravasse! </p>
<p id="v13"><sup><small>13</small></sup>  Rakendage hobused vankri ette, Laakise elanikud! See oli Siioni tütre patu algus, sest sinus leidus Iisraeli üleastumisi! </p>
<p id="v14"><sup><small>14</small></sup>  Sellepärast tuleb sul anda lahkumise and Mooreset-Gatile! Aksibi kojad on pettumuseks Iisraeli kuningaile! </p>
<p id="v15"><sup><small>15</small></sup>  Ma toon sulle veelgi vallutaja, Maaresa elanik! Adullamini jõuab Iisraeli auhiilgus! </p>
<p id="v16"><sup><small>16</small></sup>  Aja pea paljaks ja lõika juuksed ära oma hellitatud laste pärast! Aja oma pea laialt paljaks, raisakotka sarnaselt, sest nad lähevad su juurest vangi! </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Micah/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Micah/2">
          <span class="pr-2">Miika - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
