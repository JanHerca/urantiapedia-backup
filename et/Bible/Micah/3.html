<!--
title: Miika - Peatükk 3
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Micah/2">Miika - Peatükk 2</a></td>
        <td><a href="/et/Bible/Micah/Index">Indeks</a></td>
        <td><a href="/et/Bible/Micah/4">Miika - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja mina ütlesin: kuulge ometi, Jaakobi peamehed ja Iisraeli soo juhid! Kas teil ei olegi tarvis teada, mis on õige, </p>
<p id="v2"><sup><small>2</small></sup>  teil, kes vihkate head ja armastate kurja, kes rebite naha pealt ja liha kontidelt, </p>
<p id="v3"><sup><small>3</small></sup>  kes sööte mu rahva liha ja nülite neilt naha, murrate nende luud ja poetate neid nagu lihatükke keedupotti või liha katlasse? </p>
<p id="v4"><sup><small>4</small></sup>  Küllap nad kord kisendavad Jehoova poole, kuid tema ei vasta neile, vaid peidab sel ajal oma palge nende eest, sellepärast et nad oma tegudega on teinud kurja! </p>
<p id="v5"><sup><small>5</small></sup>  Nõnda ütleb Jehoova nende prohvetite kohta, kes eksitavad mu rahvast, kes hüüavad: „Rahu!” kui neil on hammaste vahel midagi närida, aga kes kuulutavad sõja sellele, kes neile midagi suhu ei pane: </p>
<p id="v6"><sup><small>6</small></sup>  sellepärast tuleb teile nägemusteta öö ja ennustusteta pimedus! Päike loojub nende prohvetite kohal ja päev muutub neile pimedaks! </p>
<p id="v7"><sup><small>7</small></sup>  Siis nägijad jäävad häbisse ja ennustajad tunnevad piinlikkust; nad kõik katavad kinni oma habeme, sest Jumala vastust ei ole! </p>
<p id="v8"><sup><small>8</small></sup>  Mina aga olen täis jõudu, Jehoova Vaimu, täis õigust ja vägevust, et kuulutada Jaakobile ta üleastumist ja Iisraelile ta pattu! </p>
<p id="v9"><sup><small>9</small></sup>  Kuulge ometi seda, Jaakobi soo peamehed ja Iisraeli soo juhid, kes põlgate õigust ja väänate kõveraks kõik, mis on õige, </p>
<p id="v10"><sup><small>10</small></sup>  kes ehitate Siionit verega ja Jeruusalemma ülekohtuga! </p>
<p id="v11"><sup><small>11</small></sup>  Tema peamehed mõistavad kohut meelehea eest, tema preestrid õpetavad tasu eest ja tema prohvetid ennustavad raha eest! Ometi toetuvad nad Jehoovale, öeldes: „Eks ole Jehoova meie keskel? Ei meile tule õnnetust!” <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Teie pärast küntakse siis Siion põlluks, Jeruusalemm saab kivivaremeks ja templimägi metsaseks künkaks! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Micah/2">Miika - Peatükk 2</a></td>
        <td><a href="/et/Bible/Micah/Index">Indeks</a></td>
        <td><a href="/et/Bible/Micah/4">Miika - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:11 <i>Preestrid õpetavad palgaliselt</i>: <a href="/et/The_Urantia_Book/149#p6_12">Ur 149:6.12</a>.  <i>Valitsejad, kes mõistavad kohut tasu eest</i>: <a href="/et/The_Urantia_Book/97#p5_5">Ur 97:5.5</a>. </li>
</ol>
</div>
