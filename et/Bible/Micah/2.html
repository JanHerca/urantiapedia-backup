<!--
title: Miika - Peatükk 2
description: 
published: true
date: 2022-10-6T9:46:8Z
tags: bible, bible—micah
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Micah/1">Miika - Peatükk 1</a></td>
        <td><a href="/et/Bible/Micah/Index">Indeks</a></td>
        <td><a href="/et/Bible/Micah/3">Miika - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Häda neile, kes kavatsevad nurjatust ja valmistuvad oma voodites kurjaks! Hommiku koites nad teevad seda, sest nende käes on võim! </p>
<p id="v2"><sup><small>2</small></sup>  Nad ihaldavad välju ja röövivad need, kodasid, ja võtavad need: nad rõhuvad meest ja ta koda, igaüht ja ta pärisosa! </p>
<p id="v3"><sup><small>3</small></sup>  Sellepärast ütleb Jehoova nõnda; Vaata, selle suguvõsa vastu ma kavatsen õnnetust, millest te ei saa oma kaela välja kiskuda; te ei saagi käia püstipäi, sest see aeg on kuri! </p>
<p id="v4"><sup><small>4</small></sup>  Sel päeval hakatakse teie kohta ütlema ja tõstetakse kaebekisa: „See on juhtunud,” öeldakse, „me oleme hävitatud sootuks; ta on vahetanud ära mu rahvale kuuluva osa! Tõesti, ta võtab selle minult, ta jagab meie põllud vangistajaile!” </p>
<p id="v5"><sup><small>5</small></sup>  Seepärast ei ole sul kedagi, kes heidaks mõõdunööri liisuosaks Jehoova koguduses! </p>
<p id="v6"><sup><small>6</small></sup>  „Ärge kuulutage!” kuulutavad nad. „Nõnda ei kuulutata! Teotus ei ulata meieni!” </p>
<p id="v7"><sup><small>7</small></sup>  Kas nõnda räägitakse, Jaakobi sugu? Kas Jehoova Vaim on kannatamatu? Või on ta teod seesugused? Eks tee mu sõnad head sellele, kes sirgelt käib? </p>
<p id="v8"><sup><small>8</small></sup>  Aga te tõusete mu rahva vastu nagu vaenlased, te kisute sõjasaagiks mantli kuue pealt aimduseta möödujailt, sõjast loobujailt! </p>
<p id="v9"><sup><small>9</small></sup>  Te ajate ära mu rahva naised nende mugavaist kodadest, te võtate nende lastelt mu hiilguse igaveseks! </p>
<p id="v10"><sup><small>10</small></sup>  Tõuske ja minge ära, sest see pole puhkepaik hävitava roojasuse tõttu; ja see on valus hävitus! </p>
<p id="v11"><sup><small>11</small></sup>  Kui tuleks mees, kes ajab tuult taga ja kõneleb valet: „Mina kuulutan sulle viinast ja vägijoogist!” siis oleks ta küll sellele rahvale prohvetiks! </p>
<p id="v12"><sup><small>12</small></sup>  Ma tahan sind, Jaakob, koguda tervikuna, ma tahan korjata Iisraeli jäägi; ma panen nad ühte nagu lambad tarasse, otsekui karja oma karjamaale - inimesi on kubinal! <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ja nende ees käib teeavaja: nad avavad tee, läbivad värava ja lähevad sealtkaudu välja! Nende ees käib nende kuningas ja nende eesotsas on Jehoova! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Micah/1">Miika - Peatükk 1</a></td>
        <td><a href="/et/Bible/Micah/Index">Indeks</a></td>
        <td><a href="/et/Bible/Micah/3">Miika - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:12 <i>Iisraeli jääk</i>: <a href="/et/The_Urantia_Book/97#p9_21">Ur 97:9.21</a>. </li>
</ol>
</div>
