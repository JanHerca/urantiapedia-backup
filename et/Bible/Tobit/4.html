<!--
title: Toobit - Peatükk 4
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/3">Toobit - Peatükk 3</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/5">Toobit - Peatükk 5</a></td>
      </tr>
    </tbody>
  </table>
</figure>
<h2> Toobit õpetab Tobiast </h2>
<p id="v1"><sup><small>1</small></sup>  Selsamal päeval meenus Toobitile raha, mille ta oli andnud  Gabaelile Meedia Ragaus. </p>
<p id="v2"><sup><small>2</small></sup>  Ja ta mõtles endamisi: „Ma olen soovinud surra. Miks ma ei kutsu  oma poega Tobiast, et temale see teatavaks teha, enne kui ma suren?” </p>
<p id="v3"><sup><small>3</small></sup>  Ta kutsus tema ning ütles: „Poeg! Kui ma suren, siis mata mind, ja  kanna hoolt oma ema eest! Austa teda kogu oma eluajal ja tee, mis on  temale meelepärane! Ära teda kurvasta! </p>
<p id="v4"><sup><small>4</small></sup>  Mõtle, poeg, et temal on olnud palju hädaohte sind oma üsas  kandes! Kui ta sureb, siis mata ta minu kõrvale samasse  hauda! </p>
<p id="v5"><sup><small>5</small></sup>  Iga päev, mu poeg, mõtle Issandale, meie Jumalale, ja ära taha  pattu teha ega tema käskudest üle astuda! Tee õigust kõigil oma  elupäevil ja ära käi ülekohtu teedel! </p>
<p id="v6"><sup><small>6</small></sup>  Sest kui sa tõde taotled, siis lähevad su teod korda. </p>
<p id="v7"><sup><small>7</small></sup>  Kõigile, kes õigust teevad, anna oma varandusest almuseid, ja su  silm ärgu olgu kade, kui sa almuseid annad! Ära pööra oma palet mitte  üheltki vaeselt, siis ka Jumala pale ei pöördu sinult! </p>
<p id="v8"><sup><small>8</small></sup>  Kui sul palju on, siis anna sellest rohkesti almuseid! Kui sul  vähe on, siis ära karda anda almuseid sellest vähesestki! </p>
<p id="v9"><sup><small>9</small></sup>  Nõnda sa kogud enesele hea varanduse hädapäevaks. </p>
<p id="v10"><sup><small>10</small></sup>  Sest almus päästab surmast ega lase minna pimedusse. </p>
<p id="v11"><sup><small>11</small></sup>  Almus on hea ohvriand Kõigekõrgema ees kõigile, kes selle  annavad. </p>
<p id="v12"><sup><small>12</small></sup>  Hoia ennast, poeg, igasugusest hooraelust! Ja ennekõike: võta  naine oma isade soost! Ära võta võõrast naist, kes ei ole sinu isa  suguharust, sest meie oleme prohvetite pojad! Noa, Aabraham, Iisak,  Jaakob, meie isad muistsest ajast - meenuta, poeg - kõik võtsid naisi  oma sugulaste hulgast, neid õnnistati nende laste läbi ja nende sugu  pärib maa. </p>
<p id="v13"><sup><small>13</small></sup>  Ja nüüd, poeg, armasta oma vendi ja ära pea südames ennast  suuremaks oma vendadest ning oma rahva poegadest ja tütardest, et sa  enesele ei võta naist nende hulgast! Sest kõrkuses on hukatus ja palju  segadust, ja kõlvatus elus on viletsus ning suur vaesus, sest kõlvatu  elu on nälja ema. </p>
<p id="v14"><sup><small>14</small></sup>  Ära viivita palgamaksmisega ühelegi inimesele, kes sulle tööd teeb,  vaid anna see temale otsekohe! Kui sa nõnda Jumalat teenid, siis  tasutakse sulle. Poeg, valitse iseennast kõigis oma tegudes ja käitu  korralikult kõigis eluviisides! </p>
<p id="v15"><sup><small>15</small></sup>  Mida sa ise vihkad, seda ära tee kellelegi! Ära joo veini,  et jääda joobnuks, ja joomapahe ärgu olgu sulle saatjaks sinu teel! <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Oma leivast anna näljasele, ja oma riideist alastiolijaile!  Kõigest, mida sul on küllalt, anna almuseid ja su silm ärgu olgu  kade, kui sa almuseid annad! </p>
<p id="v17"><sup><small>17</small></sup>  Pane rohkesti leiba õigete hauale, aga ära anna patustele! </p>
<p id="v18"><sup><small>18</small></sup>  Otsi nõu igalt mõistlikult ja ära põlga ühtki kasulikku nõuannet! </p>
<p id="v19"><sup><small>19</small></sup>  Ja kiida alati Issandat Jumalat ning palu temalt, et su teed  oleksid õiged ja et kõik su teerajad ning kavatsused läheksid korda!  Sest mitte ühelgi rahval ei ole õiget nõu, vaid Issand ise annab kõike  head! Tema alandab, keda tahab, nõnda nagu temale meeldib. Ja nüüd,  poeg, pea meeles minu käsud, ärgu need ununegu sinu südames! </p>
<p id="v20"><sup><small>20</small></sup>  Nüüd räägin ma sulle sellest kümnest talendist hõbedast,  mille ma andsin hoiule Gabria vennale Gabaelile Meedia Ragaus. </p>
<p id="v21"><sup><small>21</small></sup>  Ära karda, poeg, et oleme vaeseks jäänud! Sinule on küllalt, kui  sa kardad Jumalat ja hoidud igast patust ning teed, mis on temale  meelepärane.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/3">Toobit - Peatükk 3</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/5">Toobit - Peatükk 5</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 4:15 <i>Tehke teistele nii, nagu Jumal teeb</i>: <a href="/et/The_Urantia_Book/131#p10_5">Ur 131:10.5</a>.  <i>Kuldne reegel (negatiivne)</i>: <a href="/et/The_Urantia_Book/131#p10_7">Ur 131:10.7</a>.  <i>Kuldne reegel (negatiivne)</i>: <a href="/et/The_Urantia_Book/132#p5_10">Ur 132:5.10</a>.  <i>Kuldne reegel (negatiivne)</i>: <a href="/et/The_Urantia_Book/147#p4_1">Ur 147:4.1</a>.  <i>Kuldne reegel (negatiivne)</i>: <a href="/et/The_Urantia_Book/147#p4_3">Ur 147:4.3</a>.  <i>Kuldne reegel (negatiivne)</i>: <a href="/et/The_Urantia_Book/178#p1_12">Ur 178:1.12</a>.  <i>Kuldne reegel (negatiivne)</i>: <a href="/et/The_Urantia_Book/180#p5_5">Ur 180:5.5</a>.  <i>Golden rule (old negative)</i>: <a href="/et/The_Urantia_Book/140#p10_5">Ur 140:10.5</a>.  <i>Negative Golden rule</i>: <a href="/et/The_Urantia_Book/131#p2_11">Ur 131:2.11</a>.  <i>Negative Golden rule</i>: <a href="/et/The_Urantia_Book/131#p3_6">Ur 131:3.6</a>.  <i>Negative Golden rule</i>: <a href="/et/The_Urantia_Book/131#p4_6">Ur 131:4.6</a>.  <i>Negative Golden rule</i>: <a href="/et/The_Urantia_Book/159#p5_13">Ur 159:5.13</a>. </li>
</ol>
</div>
