<!--
title: Toobit - Peatükk 2
description: 
published: true
date: 2022-10-6T9:46:9Z
tags: bible, bible—tobit
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/1">Toobit - Peatükk 1</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/3">Toobit - Peatükk 3</a></td>
      </tr>
    </tbody>
  </table>
</figure>
<h2> Toobit jääb pimedaks </h2>
<p id="v1"><sup><small>1</small></sup>  Aga kui ma jälle olin koju tulnud ning oma naise Hanna ja poja  Tobiase olin tagasi saanud, siis oli mul nelipühade pidupäeval, mis  on seitsme nädala püha, hea söömaaeg, ja ma istusin sööma. </p>
<p id="v2"><sup><small>2</small></sup>  Nähes nüüd rohkeid roogasid, ütlesin ma oma pojale: „Mine, ja kui  sa leiad mõne meie vendadest, kes midagi vajab, kes Issanda peale mõtleb,  siis too ta siia! Vaata, ma ootan sind!” </p>
<p id="v3"><sup><small>3</small></sup>  Ta tuli tagasi ning ütles: „Isa, keegi meie soost on  kägistatud ja heidetud turule.” </p>
<p id="v4"><sup><small>4</small></sup>  Siis mina, enne kui ma midagi maitsesin, tõusin kiiresti ja  viisin surnukeha ühte kotta, seniks kui päike loojub. </p>
<p id="v5"><sup><small>5</small></sup>  Ma tulin tagasi, pesin ennast ja sõin leinates oma leiba. </p>
<p id="v6"><sup><small>6</small></sup>  Mulle meenus Aamose ennustus, kuidas ta oli ütelnud: „Teie pühad muutuvad leinaks ja kõik teie rõõmud nutulauludeks!”Ja ma nutsin. </p>
<p id="v7"><sup><small>7</small></sup>  Kui päike oli loojunud, siis ma läksin, kaevasin haua ning  matsin ta maha. </p>
<p id="v8"><sup><small>8</small></sup>  Aga naabrid naersid, üteldes: „Ta ei karda enam, et teda selle  teo pärast tapetakse! Ta pidi põgenema, aga vaata, ta matab jälle  surnuid!” </p>
<p id="v9"><sup><small>9</small></sup>  Selsamal ööl tulin ma matmast tagasi, ja olles roojaseks saanud,  heitsin ma magama õue müüri äärde ja mu nägu oli katmata. </p>
<p id="v10"><sup><small>10</small></sup>  Aga ma ei teadnud, et müüris olid varblased, ja kui mu silmad  lahti olid, siis need varblased sirtsutasid oma sooja väljaheidet mu  silmadesse. Minu silmadesse tekkisid siis valged laigud. Ma läksin  küll arstide juurde, aga nemad ei suutnud mind aidata. Ahhiahharos  toitis siis mind, kuni ta läks Elümaisi. Hanna noomib Toobitit </p>
<p id="v11"><sup><small>11</small></sup>  Minu naine Hanna tegi tasu eest naiste käsitöid </p>
<p id="v12"><sup><small>12</small></sup>  ja saatis need isandaile: nemad maksid temale palka ja andsid  lisaks ühe kitsetalle. </p>
<p id="v13"><sup><small>13</small></sup>  Aga kui ta minu juurde tuli, siis hakkas tall mökitama. Ja ma  küsisin temalt: „Kust see kitsetall on? Ega ometi varastatud? Anna  see tagasi isandaile, sest varastatut ei ole lubatud süüa!” </p>
<p id="v14"><sup><small>14</small></sup>  Tema vastas: „See on kingitus, antud mulle palgalisaks.” Aga mina  ei uskunud teda ja käskisin talle isandaile tagasi anda, ja ma  punastasin tema ees. Tema aga vastas ja ütles mulle: „Kus on sinu  almused ja heateod? Vaata, nüüd on sinust kõik teada!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/1">Toobit - Peatükk 1</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/3">Toobit - Peatükk 3</a></td>
      </tr>
    </tbody>
  </table>
</figure>
