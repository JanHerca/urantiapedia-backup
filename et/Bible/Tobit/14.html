<!--
title: Toobit - Peatükk 14
description: 
published: true
date: 2023-11-8T20:21:2Z
tags: bible, bible—tobit
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Tobit/13">
          <span class="mdi mdi-arrow-left-drop-circle"></span><span class="pl-2">Toobit - Peatükk 13</span>
        </a>
        </td>
        <td>
        <a href="/et/Bible/Tobit/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2> Toobiti viimased sõnad </h2>
<p id="v1"><sup><small>1</small></sup>  Ja Toobit lõpetas oma kiituslaulu. </p>
<p id="v2"><sup><small>2</small></sup>  Ta oli viiekümne kaheksa aastane, kui ta kaotas nägemise, ja  kaheksa aasta pärast nägi ta jälle. Ta andis almuseid ja kartis alati  Issandat Jumalat ning tänas teda. </p>
<p id="v3"><sup><small>3</small></sup>  Ta elas väga vanaks. Siis ta kutsus oma poja ja tema pojad ja ta  ütles temale: „Poeg, võta oma pojad! Vaata, ma olen vanaks saanud ja  valmis sellest elust lahkuma. </p>
<p id="v4"><sup><small>4</small></sup>  Mine Meediasse, mu poeg, sest ma olen veendunud, et Niineve  hukkub, nagu prohvet Joona on ütelnud. Meedias on aga rahu kauemat  aega. Meie vennad, kes kodumaal on, pillutatakse sellelt healt maalt ja  Jeruusalemm jääb tühjaks. Jumala koda, mis seal on, põletatakse ära ja  jääb tühjaks tükiks ajaks. </p>
<p id="v5"><sup><small>5</small></sup>  Siis Jumal halastab jälle nende peale ja laseb nad tagasi minna  nende oma maale. Ja nad ehitavad jälle koja - mitte endisega sarnase - ja  see jääb, kuni maailma ajastud on täis saanud. Pärast seda nad pöörduvad  tagasi vangipõlvest ja ehitavad Jeruusalemma toredasti üles. Ja Jumala  koda seal ehitatakse igaveseks kõigile sugupõlvedele, kuulsusrikkaks  ehitiseks, nagu prohvetid on sellest kõnelnud. </p>
<p id="v6"><sup><small>6</small></sup>  Ja kõik paganad pöörduvad tõepoolest kartma Issandat Jumalat ja  matavad maha oma ebajumalad. Kõik paganad kiidavad Issandat. </p>
<p id="v7"><sup><small>7</small></sup>  Tema oma rahvas tänab Jumalat ja Issand ülendab oma rahva. Siis  rõõmustavad kõik, kes Issandat Jumalat armastavad tões ja õigluses,  osutades halastust meie vendadele. </p>
<p id="v8"><sup><small>8</small></sup>  Ja nüüd, mu poeg, mine ära Niinevest, sest kindlasti sünnib, nagu  prohvet Joona on ütelnud. </p>
<p id="v9"><sup><small>9</small></sup>  Sina aga pea Seadust ja käske, ole halastav ja õiglane, et su  käsi hästi käiks! Mata mind ausasti ja oma ema minu kõrvale! Ärge  jääge enam Niinevesse! </p>
<p id="v10"><sup><small>10</small></sup>  Mõtle sellele, mu poeg, mida Naadab tegi Ahhiahharosega, oma  toitjaga, kuidas ta viis tema valgusest pimedusse ja kuidas ta temale  tasus! Ahhiahharos küll päästeti, teisele aga maksti kätte ja ta pidi  astuma alla pimedusse. Manasse andis almuseid ja ta päästeti  surmavõrgust, mis temale oli pandud. Naadab langes aga võrku ja  hukkus. </p>
<p id="v11"><sup><small>11</small></sup>  Vaadake siis nüüd, lapsed, mida almus suudab ja kuidas õiglus  päästab!” Seda üteldes heitis ta hinge oma voodis. Ta oli juba  sada viiskümmend kaheksa aastat vana. Ja nad matsid ta ausasti. </p>
<p id="v12"><sup><small>12</small></sup>  Kui Hanna suri, siis Tobias mattis ta oma isa kõrvale. Siis  aga läks Tobias koos oma naise ja poegadega Ekbatanasse, oma äia  Ragueli juurde. </p>
<p id="v13"><sup><small>13</small></sup>  Ja ta sai auga vanaks. Ta mattis ausasti oma naise vanemad ja  päris nende ning oma isa Toobiti varanduse. </p>
<p id="v14"><sup><small>14</small></sup>  Ta suri Meedia Ekbatanas, olles sada kakskümmend seitse aastat  vana. </p>
<p id="v15"><sup><small>15</small></sup>  Ja enne surma sai ta kuulda Niineve hukkumisest, mille  Nebukadnetsar ja Ahasveros vallutasid. Ta võis enne surma rõõmu tunda  Niineve karistamise pärast. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Tobit/13">
          <span class="mdi mdi-arrow-left-drop-circle"></span><span class="pl-2">Toobit - Peatükk 13</span>
        </a>
        </td>
        <td>
        <a href="/et/Bible/Tobit/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
