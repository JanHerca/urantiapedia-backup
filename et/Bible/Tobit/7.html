<!--
title: Toobit - Peatükk 7
description: 
published: true
date: 2022-10-6T9:46:9Z
tags: bible, bible—tobit
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/6">Toobit - Peatükk 6</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/8">Toobit - Peatükk 8</a></td>
      </tr>
    </tbody>
  </table>
</figure>
<h2> Tobias Ragueli kojas </h2>
<p id="v1"><sup><small>1</small></sup>  Ja nad jõudsid Ekbatanasse ning tulid Ragueli kotta. Saara tuli  neile vastu ja teretas neid ja nemad omakorda teda. Siis ta viis nad  kotta sisse. </p>
<p id="v2"><sup><small>2</small></sup>  Raguel ütles oma naisele Ednale: „Kui sarnane on see noormees  minu nõo Toobitiga!” </p>
<p id="v3"><sup><small>3</small></sup>  Ja Raguel küsis neilt: „Kust te olete, vennad?” Ja nad kostsid  temale: „Naftali poegadest, sõjavangidest Niineves.” </p>
<p id="v4"><sup><small>4</small></sup>  Siis ta küsis neilt: „Kas tunnete meie venda Toobitit?” Ja nad  kostsid: „Tunneme küll.” </p>
<p id="v5"><sup><small>5</small></sup>  Ta küsis neilt veel: „Kas ta on terve?” Nad vastasid: „Ta elab ja  on terve.” Ja Tobias ütles: „Tema on minu isa.” </p>
<p id="v6"><sup><small>6</small></sup>  Siis Raguel hüppas üles, suudles teda, nuttis ja õnnistas teda  ning ütles temale: „Sina oled ausa ja hea mehe poeg.” Aga kuuldes, et  Toobit oli kaotanud nägemise, jäi ta kurvaks ja nuttis. </p>
<p id="v7"><sup><small>7</small></sup>  Ka Edna, tema naine, ja Saara, tema tütar, nutsid. Ja nad võtsid  neid sõbralikult vastu. </p>
<p id="v8"><sup><small>8</small></sup>  Nad tapsid karjast ühe jäära ja panid rikkalikult rooga nende ette. </p>
<p id="v9"><sup><small>9</small></sup>  Aga Tobias ütles Raafaelile: „Asarja, mu vend, räägi nüüd  sellest, millest sa tee peal kõnelesid, et kavatsus täide läheks!” </p>
<p id="v10"><sup><small>10</small></sup>  Ingel jutustas siis loo Raguelile. Ja Raguel ütles Tobiasele:  „Söö, joo ja ole rõõmus! Sest sina võid võtta minu tütre. Ometi pean  sulle avaldama tõe: </p>
<p id="v11"><sup><small>11</small></sup>  ma olen andnud oma tütre seitsmele mehele, ja igaüks neist suri,  kui läks öösel tema juurde. Nüüd aga ole rõõmus!” </p>
<p id="v12"><sup><small>12</small></sup>  Aga Tobias ütles: „Mina ei maitse siin midagi, enne kui olete  tema ette toonud ja teie ise seisate minu ees.” Raguel ütles siis:  „Võta tema nüüd seaduse kohaselt! Sina ju oled tema sugulane ja tema  on sinu! Armuline Jumal andku teile kõike head!” </p>
<p id="v13"><sup><small>13</small></sup>  Ta kutsus oma tütre Saara, võttis tema käest kinni ja andis  tema Tobiasele naiseks, üteldes: „Vaata, Moosese seaduse järgi võta  tema ja vii ta oma isa juurde!” Ja ta õnnistas neid. </p>
<p id="v14"><sup><small>14</small></sup>  Ta kutsus nüüd oma naise Edna, ja võtnud paberilehe, kirjutas ta  selle peale lepingu ning pitseeris selle. Siis nad hakkasid sööma. </p>
<p id="v15"><sup><small>15</small></sup>  Pärast seda kutsus Raguel oma naise Edna ja ütles temale: „Õde,  sea korda teine kamber ja vii Saara sinna!” </p>
<p id="v16"><sup><small>16</small></sup>  Naine tegi, nagu kästi, ja viis Saara sinna. Saara hakkas  siis nutma. Tema aga kuivatas oma tütre pisaraid ja ütles talle: </p>
<p id="v17"><sup><small>17</small></sup>  „Ole julge, mu laps! Taeva ja maa Issand andku sulle rõõmu  kurvastuse asemel! Ole julge, tütar!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/6">Toobit - Peatükk 6</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/8">Toobit - Peatükk 8</a></td>
      </tr>
    </tbody>
  </table>
</figure>
