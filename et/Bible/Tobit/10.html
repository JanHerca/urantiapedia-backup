<!--
title: Toobit - Peatükk 10
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Tobit/9">Toobit - Peatükk 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Tobit/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Tobit/11">Toobit - Peatükk 11</a></td>
      </tr>
    </tbody>
  </table>
</figure>
<h2> Kodus oodatakse Tobiast </h2>
<p id="v1"><sup><small>1</small></sup>  Aga tema isa Toobit luges iga päeva. Kui teekonna päevad täis  said ja tema ei tulnud, </p>
<p id="v2"><sup><small>2</small></sup>  siis ütles Toobit: „Vahest peetakse neid kinni? Või on Gabael  surnud ja keegi ei anna temale raha?” </p>
<p id="v3"><sup><small>3</small></sup>  Ta oli väga mures. </p>
<p id="v4"><sup><small>4</small></sup>  Aga naine ütles talle: „Poiss on hukkunud, sellepärast ta jääb  nii kauaks.” Ja ta hakkas nutma tema pärast ning ütles: </p>
<p id="v5"><sup><small>5</small></sup>  „Ei, mulle teeb muret, mu laps, et lasksin sind minna, mu  silmavalgus!” </p>
<p id="v6"><sup><small>6</small></sup>  Toobit aga ütles talle: „Ole vait, ära muretse, ta on terve!” </p>
<p id="v7"><sup><small>7</small></sup>  Naine vastas talle: „Ära räägi, ära peta mind, minu laps on  hukkunud!” Ja ta läks iga päev välja tee peale, mida mööda poeg oli  ära läinud. Päeval ta ei söönud, öösiti aga kaebles lakkamatult oma  poja Tobiase pärast, kuni olid möödunud need neliteist  pulmapäeva, milleks Raguel oli Tobiast vannutanud sinna jääma. Lahkumine Ragueli juurest </p>
<p id="v8"><sup><small>8</small></sup>  Aga Tobias ütles Raguelile: „Lase mind minna, sest mu isa ja ema  ei loodagi enam mind näha saada!” </p>
<p id="v9"><sup><small>9</small></sup>  Tema äi aga ütles talle: „Jää minu juurde, ma läkitan su isale  sõnumi ja teatan talle, kuidas su käsi käib!” Ja Tobias vastas: „Ei,  vaid läkita mind mu isa juurde!” </p>
<p id="v10"><sup><small>10</small></sup>  Siis Raguel tõusis üles ja andis temale ta naise Saara ning  poole varandusest: orjad, loomad ja raha. </p>
<p id="v11"><sup><small>11</small></sup>  Ta õnnistas neid ning saatis nad teele, üteldes: „Taeva Jumal  andku teile õnne, mu lapsed, enne kui ma suren!” </p>
<p id="v12"><sup><small>12</small></sup>  Ja oma tütrele ta ütles: „Austa oma mehe vanemaid, nemad on nüüd  sinu vanemad! Soovin sinust head kuulda!” Ja ta suudles teda. </p>
<p id="v13"><sup><small>13</small></sup>  Edna ütles Tobiasele: „Armas vend, taeva Issand viigu sind  koju ja andku mulle näha sinu lapsi minu tütrelt Saaralt, et võiksin  rõõmus olla Issanda ees! Ja vaata, ma usaldan sulle pandiks oma tütre,  ära kurvasta teda!” </p>
<p id="v14"><sup><small>14</small></sup>  Pärast seda läks Tobias teele, kiites Jumalat, kes oli lasknud  tema teekonna korda minna. Ja ta õnnistas Ragueli ja tema naist Ednat. </p>
