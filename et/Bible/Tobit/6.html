<!--
title: Toobit - Peatükk 6
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Tobit/5">Toobit - Peatükk 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Tobit/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Tobit/7">Toobit - Peatükk 7</a></td>
      </tr>
    </tbody>
  </table>
</figure>
<h2> Teekond Meediasse </h2>
<p id="v1"><sup><small>1</small></sup>  Aga nemad jõudsid oma teed käies õhtuks Tigrise jõe äärde ja  ööbisid seal. </p>
<p id="v2"><sup><small>2</small></sup>  Kui noormees astus jõkke suplema, siis üks kala kargas veest  välja ja tahtis noormehe ära neelata. </p>
<p id="v3"><sup><small>3</small></sup>  Aga ingel ütles talle: „Püüa see kala kinni!” Siis noormees  haaras kala ja viskas selle kaldale. </p>
<p id="v4"><sup><small>4</small></sup>  Ja ingel ütles talle: „Lõika kala lõhki, võta süda, maks ja  sapp ja hoia neid hoolsasti!” </p>
<p id="v5"><sup><small>5</small></sup>  Ja noormees tegi nõnda, nagu ingel teda käskis. Aga kala nad  küpsetasid ja sõid. </p>
<p id="v6"><sup><small>6</small></sup>  Siis läksid mõlemad edasi, kuni nad jõudsid Ekbatana lähedale. </p>
<p id="v7"><sup><small>7</small></sup>  Ja noormees ütles inglile: „Asarja, mu vend, milleks need on:  kala maks, süda ja sapp?” </p>
<p id="v8"><sup><small>8</small></sup>  Ingel vastas temale: „Süda ja maks on selleks, et kui kedagi  vaevab deemon ehk kuri vaim, siis tuleb nendega suitsutada mehe või  naise ees, ja teda ei vaevata enam. </p>
<p id="v9"><sup><small>9</small></sup>  Sapp on aga inimese võidmiseks, kellel on valged laigud silmades.  Siis ta paraneb.” </p>
<p id="v10"><sup><small>10</small></sup>  Ja kui nad jõudsid Ekbatanasse, </p>
<p id="v11"><sup><small>11</small></sup>  siis ingel ütles noormehele: „Vend, täna ööbime Ragueli juures,  tema on sinu sugulane ja temal on üksainus tütar, Saara nimi. </p>
<p id="v12"><sup><small>12</small></sup>  Ma räägin tema pärast, et ta antaks sulle naiseks, sest tema  pärand langeb sinule. Sina oled ju ainus tema suguvõsast. Ja tüdruk on  ka ilus ning tark. </p>
<p id="v13"><sup><small>13</small></sup>  Kuule aga nüüd mind, ma räägin tema isaga, ja kui me Ragaust  tagasi läheme, siis teeme pulmad. Sest ma tean, et Moosese seaduse  järgi ei saa Raguel teda anda mitte ühelegi teisele mehele surma ära  teenimata. Sest sinul on õigus pärand saada enne kõiki teisi mehi.” </p>
<p id="v14"><sup><small>14</small></sup>  Noormees ütles siis inglile: „Asarja, mu vend! Ma olen kuulnud,  et seda tüdrukut on antud seitsmele mehele, ja need kõik on hukkunud  pruudikambris. </p>
<p id="v15"><sup><small>15</small></sup>  Mina olen nüüd oma isa ainus poeg ja ma kardan, et kui ma sisse  lähen, siis ma suren nagu need eelmisedki, sest teda armastab kuri  vaim, kes ei tee kurja teistele kui ainult neile, kes temale  lähenevad.  Nüüd ma kardan, et minagi suren ja saadan oma isa ja ema elu hauda  valuga minu pärast. Neil ei ole teist poega, kes nad mataks.” </p>
<p id="v16"><sup><small>16</small></sup>  Aga ingel ütles temale: „Kas sa ei mäleta neid sõnu, mis isa  sulle ütles, et sa võtaksid enesele naise oma suguvõsast? Nüüd  kuule mind, vend: tema peab saama sinu naiseks! Ja üldse ära hooli  kurjast vaimust, sest täna öösel antakse Saara sulle naiseks! </p>
<p id="v17"><sup><small>17</small></sup>  Kui sa lähed pruudikambrisse, siis võta suitsutusohvri tuhka ja  pane selle peale pisut kala südant ja maksa ning suitsuta! Kui kuri  vaim seda nuusutab, siis ta põgeneb ega tule iialgi enam tagasi. </p>
<p id="v18"><sup><small>18</small></sup>  Kui sa Saara juures oled, siis tõuske mõlemad ja hüüdke appi  armulikku Jumalat! Tema päästab teid ja halastab! Ära karda, sest  Saara on algusest peale sulle määratud ja sina pead ta päästma! Tema  tuleb koos sinuga ja ma usun, et sa saad temalt lapsi.” </p>
<p id="v19"><sup><small>19</small></sup>  Kui Tobias seda kuulis, siis ta hakkas Saarat armastama ja ta  hing kiindus temasse üliväga. </p>
