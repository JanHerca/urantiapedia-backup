<!--
title: Toobit - Peatükk 8
description: 
published: true
date: 2022-10-6T9:46:9Z
tags: bible, bible—tobit
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/7">Toobit - Peatükk 7</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/9">Toobit - Peatükk 9</a></td>
      </tr>
    </tbody>
  </table>
</figure>
<h2> Tobias ei sure pruudikambris </h2>
<p id="v1"><sup><small>1</small></sup>  Kui nad söömise olid lõpetanud, siis nad viisid Tobiase Saara  juurde. </p>
<p id="v2"><sup><small>2</small></sup>  Aga sisse astudes meenusid temale Raafaeli sõnad ja ta võttis  suitsutamiseks tuhka, pani selle peale kala südame ja maksa ning  suitsutas. </p>
<p id="v3"><sup><small>3</small></sup>  Kui kuri vaim seda lõhna haistis, siis ta põgenes  Ülem-Egiptusesse ja ingel sidus ta kinni. </p>
<p id="v4"><sup><small>4</small></sup>  Kui uks oli suletud mõlema tagant, siis Tobias tõusis voodist  ja ütles: „Tõuse üles, õde, ja palvetagem, et Issand halastaks meie  peale!” </p>
<p id="v5"><sup><small>5</small></sup>  Ja Tobias alustas, üteldes: „Ole kiidetud, meie vanemate Jumal,  ja olgu igavesti kiidetud sinu püha ja auline nimi! Kiitku sind taevad  ja kõik sinu looming! </p>
<p id="v6"><sup><small>6</small></sup>  Sina lõid Aadama ja andsid temale Eeva, tema naise, abiks ning  toeks. Neist on inimsugu sündinud. Sina ütlesid: „Inimesel ei ole hea  üksi olla, me teeme temale abi, kes on temaga sarnane.” </p>
<p id="v7"><sup><small>7</small></sup>  Ja nüüd, Issand, mina ei võta seda oma õde mitte hooruse pärast,  vaid tõemeelselt. Lase mind armu leida ja koos temaga vanaks saada!” </p>
<p id="v8"><sup><small>8</small></sup>  Saara ütles koos temaga: „Aamen.” </p>
<p id="v9"><sup><small>9</small></sup>  Ja nad mõlemad magasid sellel ööl. </p>
<p id="v10"><sup><small>10</small></sup>  Aga Raguel tõusis üles, läks ja kaevas haua, üteldes: „Küllap ka  tema sureb!” </p>
<p id="v11"><sup><small>11</small></sup>  Kui Raguel oli koju tagasi tulnud, </p>
<p id="v12"><sup><small>12</small></sup>  siis ta ütles oma naisele Ednale: „Läkita üks tüdrukuist  vaatama, kas ta elab! Kui mitte, siis matame ta ja keegi ei saa  sellest midagi teada.” </p>
<p id="v13"><sup><small>13</small></sup>  Ja tüdruk läks, avas ukse ning leidis mõlemad magamas. </p>
<p id="v14"><sup><small>14</small></sup>  Välja tulles kuulutas ta neile, et ta elab. </p>
<p id="v15"><sup><small>15</small></sup>  Siis Raguel kiitis Jumalat, üteldes: „Ole kiidetud, Jumal,  kõige puhta ja püha kiitusega! Kiitku sind sinu pühad ja kogu sinu  looming! Kõik sinu inglid ja valitud kiitku sind ikka ja igavesti! </p>
<p id="v16"><sup><small>16</small></sup>  Ole kiidetud, et oled mind rõõmustanud, et minule ei sündinud  nõnda, nagu ma kartsin, vaid et sa talitasid meiega oma rohket halastust  mööda! </p>
<p id="v17"><sup><small>17</small></sup>  Ole kiidetud, et halastasid kahe üksiklapse peale! Osuta neile,  Issand, heldust ja lase neid elada tervises, rõõmu ja armuga!” </p>
<p id="v18"><sup><small>18</small></sup>  Siis ta käskis kodakondseil haua kinni ajada. </p>
<p id="v19"><sup><small>19</small></sup>  Ja ta korraldas neile pulmad, mis kestsid neliteist  päeva. </p>
<p id="v20"><sup><small>20</small></sup>  Ja Raguel vannutas Tobiast, enne kui pulmapäevad olid lõppenud,  et ta ei läheks ära varem, kui need neliteist pulmapäeva on mööda  läinud. </p>
<p id="v21"><sup><small>21</small></sup>  Alles siis võis ta võtta poole tema varandusest ja tervisega  minna oma isa juurde! „Ja ülejäänud osa saad siis, kui mina ja minu naine  oleme surnud.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/7">Toobit - Peatükk 7</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/9">Toobit - Peatükk 9</a></td>
      </tr>
    </tbody>
  </table>
</figure>
