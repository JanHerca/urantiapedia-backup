<!--
title: Toobit - Peatükk 13
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Tobit/12">Toobit - Peatükk 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Tobit/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Tobit/14">Toobit - Peatükk 14</a></td>
      </tr>
    </tbody>
  </table>
</figure>
<h2> Toobiti kiituslaul </h2>
<p id="v1"><sup><small>1</small></sup>  Ja Toobit kirjutas üles palve, rõõmulaulu, ja ütles: </p>
<p id="v2"><sup><small>2</small></sup>  „Kiidetud olgu Jumal, kes elab igavesti, ja tema kuningriik, sest tema karistab ja halastab, viib alla surmavalda ja toob jälle üles, ja ükski ei saa põgeneda tema käest! </p>
<p id="v3"><sup><small>3</small></sup>  Ülistage teda, Iisraeli lapsed, paganate ees, sest tema on meid pillutanud nende keskele! </p>
<p id="v4"><sup><small>4</small></sup>  Kuulutage seal tema suurust, ülendage teda kõigi elavate ees, sest tema on meie Issand ja Jumal, tema on meie isa ikka ja igavesti! </p>
<p id="v5"><sup><small>5</small></sup>  Tema karistab meid meie ülekohtu pärast, aga halastab jälle, ja kogub meid kõigi paganate hulgast, kuhu iganes teid on nende keskele pillutatud. </p>
<p id="v6"><sup><small>6</small></sup>  Kui te pöördute tema poole kõigest südamest ja kõigest hingest, ja teete tema ees seda, mis õige on, siis pöördub ka tema teie poole ega peida oma palet teie eest. </p>
<p id="v7"><sup><small>7</small></sup>  Pange tähele, mida ta teiega teeb, ja tänage teda täiel häälel, kiitke õigluse Issandat ja ülistage igavest Kuningat! </p>
<p id="v8"><sup><small>8</small></sup>  Mina tänan teda oma vangipõlvemaal, kuulutan tema võimsust ja suursugusust patusele rahvale. Pöörduge, patused, ja tehke õigust tema ees! Kes teab, vahest ta võtab teid vastu ja osutab teile halastust! </p>
<p id="v9"><sup><small>9</small></sup>  Oma Jumalat ma ülistan, minu hing ülistab taeva Kuningat ja rõõmustab tema suursugususest! </p>
<p id="v10"><sup><small>10</small></sup>  Jeruusalemmas tänagu teda kõik ja ütelgu: „Jeruusalemm, pühamu linn, tema küll karistab sind sinu laste tegude pärast, aga ta halastab jälle õigete inimeste laste peale. </p>
<p id="v11"><sup><small>11</small></sup>  Täna Issandat kaunilt ja kiida igavest Kuningat, et taas ehitatakse rõõmuga tema eluase sinu sees, </p>
<p id="v12"><sup><small>12</small></sup>  et ta sinus rõõmustaks vange ja armastaks õnnetuid igavesti põlvest põlve! </p>
<p id="v13"><sup><small>13</small></sup>  Paljud rahvad tulevad kaugelt Issanda Jumala nime juurde, annid käes, annid taeva Kuningale. Põlv põlve järel toob sulle rõõmustust. </p>
<p id="v14"><sup><small>14</small></sup>  Neetud olgu kõik, kes sind vihkavad, õnnistatud kõik, kes sind armastavad igavesti! </p>
<p id="v15"><sup><small>15</small></sup>  Hõiska ja rõõmusta õigete inimeste laste pärast, sest nemad kogutakse, ja nad ülistavad õigete Issandat! Õndsad on, kes sind armastavad, nad saavad rõõmsaks sinu rahu pärast. </p>
<p id="v16"><sup><small>16</small></sup>  Õndsad on, kes olid kurvad kõigi sinu karistuste pärast, sest nad tunnevad sinust rõõmu, kui näevad kogu sinu auhiilgust, ja nad on igavesti rõõmsad. Kiida, mu hing, Jumalat, suurt Kuningat! </p>
<p id="v17"><sup><small>17</small></sup>  Sest Jeruusalemm ehitatakse safiirist ja smaragdist, sinu müürid on kalliskividest, tornid ja kaitsevallid on puhtast kullast. Ja Jeruusalemma tänavad sillutatakse berülli, rubiini ja Oofiri kiviga. </p>
<p id="v18"><sup><small>18</small></sup>  Kõik tema kurud kuulutavad: „Halleluuja!” ja ülistavad, üteldes: „Kiidetud olgu Jumal, kes sind on ülendanud, ikka ja igavesti!”” </p>
