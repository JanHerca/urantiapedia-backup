<!--
title: Toobit - Peatükk 3
description: 
published: true
date: 2022-10-6T9:46:9Z
tags: bible, bible—tobit
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/2">Toobit - Peatükk 2</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/4">Toobit - Peatükk 4</a></td>
      </tr>
    </tbody>
  </table>
</figure>
<h2> Toobiti patukahetsus </h2>
<p id="v1"><sup><small>1</small></sup>  Siis ma jäin kurvaks, nutsin ja palvetasin ahastuses, üteldes: </p>
<p id="v2"><sup><small>2</small></sup>  „Issand, sina oled õiglane ja kõik sinu teod ja teed on halastus  ning tõde. Sina mõistad alati tõelist ja õiget kohut! </p>
<p id="v3"><sup><small>3</small></sup>  Mõtle minu peale ja vaata mind! Ära nuhtle mind minu pattude ja  eksimuste pärast, ka mitte selle pärast, millega minu vanemad on pattu  teinud sinu ees! </p>
<p id="v4"><sup><small>4</small></sup>  Sest nemad ei võtnud kuulda sinu käske, ja sina andsid meid  rüüstata, vangi viia, surma, ja pilkeiks kõigile rahvaile, kelle  keskele me oleme pillutatud. </p>
<p id="v5"><sup><small>5</small></sup>  Ja nüüd on õiglased sinu paljud nuhtlused, mida sa paned minu  peale minu ja minu vanemate pattude pärast, sest meie ei ole pidanud  sinu käske. Meie ei ole ju sinu ees elanud tões. </p>
<p id="v6"><sup><small>6</small></sup>  Talita nüüd minuga, nagu sinu meelest hea on! Käsi ära võtta mu  hing, et võiksin lahkuda ja mullaks saada, sest minul on parem surra  kui elada! Olen ju kuulnud valelikke teotusi ja minu kurvastus on  suur. Käsi, et juba nüüd saaksin lahti oma vaevast, igavesse  asupaika! Ära pööra oma palet minult ära!” Saara </p>
<p id="v7"><sup><small>7</small></sup>  Selsamal päeval sündis, et Meedia Ekbatanas teotati ka Saarat,  Ragueli tütart, tema isa teenijatüdrukute poolt. </p>
<p id="v8"><sup><small>8</small></sup>  Sest tema oli olnud kihlatud seitsme mehega, aga kuri vaim  Asmodeus oli  need tapnud, enne kui nad olid maganud temaga kui naisega. Ja tüdrukud  ütlesid talle: „Oled sa meeletu, et tapad oma mehi? Sul on juba  olnud seitse meest, aga mitte ühegagi pole sul õnne olnud! </p>
<p id="v9"><sup><small>9</small></sup>  Miks sa meid peksad? Kui nad on surnud, siis mine koos nendega!  Et me iialgi ei näeks sinu poega või tütart!” </p>
<p id="v10"><sup><small>10</small></sup>  Kui ta seda kuulis, siis muutus ta väga kurvaks, nõnda et  tahtis ennast puua. Aga siis ta ütles: „Mina olen oma isa ainuke. Kui  ma seda teen, siis on see temale teotuseks ja ma saadan tema hallid  juuksed murega hauda.” </p>
<p id="v11"><sup><small>11</small></sup>  Ja ta palvetas akna ees ning ütles: „Ole kiidetud, Issand, minu  Jumal! Sinu püha ja auline nimi olgu kiidetud igavesti! Kiitku sind  alati kõik sinu teod! </p>
<p id="v12"><sup><small>12</small></sup>  Ja nüüd, Issand, olen ma oma silmad ja palge pööranud sinu  poole. </p>
<p id="v13"><sup><small>13</small></sup>  Käsi mind maa pealt ära võtta, et ma enam ei kuuleks teotust! </p>
<p id="v14"><sup><small>14</small></sup>  Sina tead, Issand, et ma olen puhas igast patust mehega </p>
<p id="v15"><sup><small>15</small></sup>  ja et ma ei ole määrinud oma nime ega oma isa nime minu  vangipõlvemaal. Mina olen oma isa ainusündinu ja temal ei ole teist  last, kes oleks tema pärija, ega ole ka lähemat sugulast või selle  poega, et hoiaksin ennast temale naiseks. Olen juba seitse meest  kaotanud, milleks ma veel elan? Kui sa ei taha mind surmata,  siis käsi, et ma enam ei peaks kuulma teotamist!” Jumal kuuleb palveid </p>
<p id="v16"><sup><small>16</small></sup>  Ja mõlema palve võeti kuulda suure Raafaeli auhiilguse  juuresolekul; </p>
<p id="v17"><sup><small>17</small></sup>  tema läkitati ravima neid mõlemaid: võtma Toobitilt valged laigud  ja andma Ragueli tütar Saara naiseks Toobiti pojale Tobiasele ja  siduma kurja vaimu Asmodeusi, sest Tobiasel oli õigus Saarat pärida.  Selsamal ajal tuli Toobit tagasi ja läks oma kotta, ja Saara, Ragueli  tütar, astus alla ülemisest kambrist. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Tobit/2">Toobit - Peatükk 2</a></td>
        <td><a href="/et/Bible/Tobit/Index">Indeks</a></td>
        <td><a href="/et/Bible/Tobit/4">Toobit - Peatükk 4</a></td>
      </tr>
    </tbody>
  </table>
</figure>
