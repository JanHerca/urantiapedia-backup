<!--
title: Pauluse kiri Tiitusele - Peatükk 1
description: 
published: true
date: 2023-11-8T20:21:2Z
tags: bible, bible—titus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Titus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Titus/2">
          <span class="pr-2">Pauluse kiri Tiitusele - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2> Tervitus </h2>
<p id="v1"><sup><small>1</small></sup>  Paulus, Jumala sulane, Jeesuse Kristuse apostel Jumala valitute usu ja tõetunnetuse järgi, mis vastab jumalakartusele, </p>
<p id="v2"><sup><small>2</small></sup>  apostel igavese elu lootuses, mille Jumal, kes ei valeta, on tõotanud enne igavesi aegu - <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  omal ajal aga tegi tema oma sõna avalikuks jutlustamises, mis minu kätte on usaldatud Jumala, meie Õnnistegija käsul - </p>
<p id="v4"><sup><small>4</small></sup>  Tiitusele, tõelisele pojale meie ühise usu poolest: armu ja rahu Jumalalt Isalt ja Issandalt Kristuselt Jeesuselt, meie Õnnistegijalt! </p>
<h2> Kogudusevanemate määramisest </h2>
<p id="v5"><sup><small>5</small></sup>  Selle tarvis ma jätsin sind Kreetasse, et sa korraldaksid, mis veel jäi korraldamata, ja seaksid vanemaid igasse linna, nagu ma sind käskisin, <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  kui kuskil leidub laitmatu isik, ühe naise mees, kellel on usklikud lapsed, nõnda et neile ei saa ette heita kõlvatut elu ega kangekaelsust. </p>
<p id="v7"><sup><small>7</small></sup>  Sest koguduse ülevaataja peab olema kui Jumala majapidaja, laitmatu, mitte isemeelne, mitte äkiline, mitte joodik, mitte riiakas, mitte liigkasupüüdja, </p>
<p id="v8"><sup><small>8</small></sup>  vaid külalislahke, headuse armastaja, mõistlik, õige, püha, kasin; </p>
<p id="v9"><sup><small>9</small></sup>  ta pidagu kinni ustavast sõnast vastavalt õpetusele, et ta oleks võimeline niihästi manitsema terves õpetuses kui ka kummutama vasturääkijate väited. </p>
<h2> Valeõpetajaist </h2>
<p id="v10"><sup><small>10</small></sup>  Sest on olemas palju kangekaelseid, tühja jutu mehi ja eksitajaid, kõige enam ümberlõigatute seas, <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  kelle suu tuleb sulgeda, kes pööravad ära terved pered, õpetades sündmatuid asju häbematu kasu pärast. </p>
<p id="v12"><sup><small>12</small></sup>  Üks neist, nende oma prohvet, on öelnud: „Kreetalased on luiskajad, õelad loomad ja laisklejad vatsad!” </p>
<p id="v13"><sup><small>13</small></sup>  See tunnistus on tõsi. Sellepärast noomi neid valjusti, et nad saaksid terveks usus </p>
<p id="v14"><sup><small>14</small></sup>  ega paneks tähele juutide tühje jutte ja tõest eemalepöördunud inimeste käske! </p>
<p id="v15"><sup><small>15</small></sup>  Puhtaile on kõik puhas, aga rüvedaile ja uskmatuile pole miski puhas, vaid rüve on niihästi nende meel kui südametunnistus. </p>
<p id="v16"><sup><small>16</small></sup>  Nemad väidavad, et nad tunnevad Jumalat, aga tegudega nad salgavad; sest nad on jälgid ja sõnakuulmatud ja igaks heaks tööks kõlbmatud. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/et/Bible/Titus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Titus/2">
          <span class="pr-2">Pauluse kiri Tiitusele - Peatükk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:2 <i>Igavene elu</i>: <a href="/et/The_Urantia_Book/101#p6_8">Ur 101:6.8</a>.  <i>Elu pärast surma</i>: <a href="/et/The_Urantia_Book/121#p5_11">Ur 121:5.11</a>.  <i>Igavene / igavene elu</i>: <a href="/et/The_Urantia_Book/170#p2_20">Ur 170:2.20</a>.  <i>Igavene elu</i>: <a href="/et/The_Urantia_Book/2#p2_1">Ur 2:2.1</a>.  <i>Igavene elu</i>: <a href="/et/The_Urantia_Book/146#p3_7">Ur 146:3.7</a>.  <i>Usklikel on igavene elu</i>: <a href="/et/The_Urantia_Book/153#p2_11">Ur 153:2.11</a>.  <i>Uskuge tõtt, saage igavene elu</i>: <a href="/et/The_Urantia_Book/157#p6_10">Ur 157:6.10</a>.  <i>Usklikud elavad igavesti</i>: <a href="/et/The_Urantia_Book/190#p5_4">Ur 190:5.4</a>.  <i>Igavene / igavene elu</i>: <a href="/et/The_Urantia_Book/181#p2_11">Ur 181:2.11</a>.  <i>Lootus igavesele elule</i>: <a href="/et/The_Urantia_Book/170#p2_2">Ur 170:2.2</a>.  <i>Usu pojad ei sure kunagi</i>: <a href="/et/The_Urantia_Book/193#p1_2">Ur 193:1.2</a>.  <i>Elagu igavesti</i>: <a href="/et/The_Urantia_Book/27#p1_5">Ur 27:1.5</a>.  <i>Igavene elu</i>: <a href="/et/The_Urantia_Book/162#p2_7">Ur 162:2.7</a>.  <i>Usklikud ei sure kunagi</i>: <a href="/et/The_Urantia_Book/162#p7_5">Ur 162:7.5</a>.  <i>Igavene elu</i>: <a href="/et/The_Urantia_Book/3#p0_1">Ur 3:0.1</a>.  <i>Kes usub, see ei sure kunagi</i>: <a href="/et/The_Urantia_Book/168#p0_7">Ur 168:0.7</a>.  <i>Igavese elu andja</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn2"><a href="#cite2">↑</a> 1:5 <i>Kreeta usklikud</i>: <a href="/et/The_Urantia_Book/130#p6_5">Ur 130:6.5</a>. </li>
  <li id="fn3"><a href="#cite3">↑</a> 1:10-16 <i>Pauluse karmid sõnad</i>: <a href="/et/The_Urantia_Book/130#p5_1">Ur 130:5.1</a>. </li>
  <li id="fn4"><a href="#cite4">↑</a> 1:16 <i>Jumala teadvus</i>: <a href="/et/The_Urantia_Book/1#p2_3">Ur 1:2.3</a>. </li>
</ol>
</div>
