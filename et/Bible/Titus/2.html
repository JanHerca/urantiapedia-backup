<!--
title: Pauluse kiri Tiitusele - Peatükk 2
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Titus/1">Pauluse kiri Tiitusele - Peatükk 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Titus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Titus/3">Pauluse kiri Tiitusele - Peatükk 3</a></td>
      </tr>
    </tbody>
  </table>
</figure>
<h2> Kristlikust eluviisist </h2>
<p id="v1"><sup><small>1</small></sup>  Ent sina räägi seda, mis sünnib ühte terve õpetusega. </p>
<p id="v2"><sup><small>2</small></sup>  Vanad mehed olgu karsked, ausad, mõistlikud, terved usus, armastuses, kannatlikkuses. </p>
<p id="v3"><sup><small>3</small></sup>  Samuti käitugu elatanud naised nõnda, nagu on kohane pühadele; nad ärgu olgu keelekandjad ega suured viinavõtjad, vaid õpetagu head, </p>
<p id="v4"><sup><small>4</small></sup>  et nad võiksid mõistlikult juhatada noori naisi armastama oma mehi ja lapsi, </p>
<p id="v5"><sup><small>5</small></sup>  olema viisakad, kasinad, majatalituses hoolikad, head, allaheitlikud oma meestele, et Jumala sõna mitte ei pilgataks. </p>
<p id="v6"><sup><small>6</small></sup>  Samuti käsi nooremaid mehi käituda viisakalt. </p>
<p id="v7"><sup><small>7</small></sup>  Sea ennast igapidi heategude eeskujuks, õpetuses osuta selgust, ausust, </p>
<p id="v8"><sup><small>8</small></sup>  tervet vääramata sõna, et vastane tunneks häbi, kui tal ei ole teist rääkida midagi paha. </p>
<p id="v9"><sup><small>9</small></sup>  Orje käsi alistuda oma isandaile ja olla kõiges nende meele järgi, mitte vastu rääkida, </p>
<p id="v10"><sup><small>10</small></sup>  mitte midagi näpata, vaid osutada täit head ustavust, et kaunistada kõiges Jumala, meie Õnnistegija õpetust. </p>
<h2> Kristliku eluviisi alus ja eesmärk </h2>
<p id="v11"><sup><small>11</small></sup>  Sest Jumala õndsakstegev arm on ilmunud kõigile inimestele <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ja kasvatab meid, et me hülgaksime jumalakartmatu elu ja maailma himud ning elaksime mõistlikult ja õieti ja jumalakartlikult praegusel maailmaajastul, </p>
<p id="v13"><sup><small>13</small></sup>  oodates õndsa lootuse täitumist ja suure Jumala ning meie Õnnistegija Jeesuse Kristuse auhiilguse ilmumist, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  kes iseenese andis meie eest, et meid lunastada kõigest ülekohtust ja puhastada enesele pärisrahvaks, kes agar on tegema häid tegusid. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Seda räägi ja manitse ning veena kõige nõudlikkusega. Keegi ärgu põlaku sind! </p>
<h2>Viited</h2>
<div>
<ol>
  <li id="fn1"><a href="#cite1">↑</a> 2:11 <i>Päästmise evangeelium</i>: <a href="/et/The_Urantia_Book/190#p4_1">Ur 190:4.1</a>.  <i>Jumala päästmise evangeelium</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn2"><a href="#cite2">↑</a> 2:13 <i>Mina olen kogu elava tõe lootus</i>: <a href="/et/The_Urantia_Book/182#p1_10">Ur 182:1.10</a>. </li>
  <li id="fn3"><a href="#cite3">↑</a> 2:13-14 <i>Jeesus kui kiriku lunastaja</i>: <a href="/et/The_Urantia_Book/170#p5_6">Ur 170:5.6</a>. </li>
  <li id="fn4"><a href="#cite4">↑</a> 2:14 <i>Jeesust nähakse inimohvrina</i>: <a href="/et/The_Urantia_Book/89#p9_3">Ur 89:9.3</a>. </li>
</ol>
</div>
