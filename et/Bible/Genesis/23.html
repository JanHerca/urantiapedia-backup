<!--
title: Esimene Moosese raamat - Peatükk 23
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Genesis/22">Esimene Moosese raamat - Peatükk 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Genesis/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Genesis/24">Esimene Moosese raamat - Peatükk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Saara elas sada kakskümmend seitse aastat; nii palju oli Saaral eluaastaid. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Saara suri Kirjat-Arbas, see on Hebronis, Kaananimaal; ja Aabraham tuli Saarat leinama ja taga nutma. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Siis Aabraham tõusis üles oma surnu juurest ja rääkis hettidega, öeldes: </p>
<p id="v4"><sup><small>4</small></sup>  „Mina olen teie juures võõras ja majaline. Andke mulle eneste juurde pärandhaud, et saaksin matta surnu oma silma eest.” </p>
<p id="v5"><sup><small>5</small></sup>  Ja hetid vastasid Aabrahamile, öeldes temale: </p>
<p id="v6"><sup><small>6</small></sup>  „Kuule meid, isand! Sina oled Jumala vürst meie keskel. Mata oma surnu meie kõige paremasse hauda! Ükski meist ei keela sulle oma hauda su surnu matmiseks.” </p>
<p id="v7"><sup><small>7</small></sup>  Aga Aabraham tõusis ning kummardas maa rahva, hettide ees </p>
<p id="v8"><sup><small>8</small></sup>  ja rääkis nendega, öeldes: „Kui see on teile meeltmööda, et ma oma surnu oma silma eest ära matan, siis kuulge mind ja mõjustage minu kasuks Efronit, Sohari poega, </p>
<p id="v9"><sup><small>9</small></sup>  et ta mulle annaks temale kuuluva Makpela koopa, mis on ta välja servas. Ta andku see mulle täie hinna eest pärushauaks teie keskel!” </p>
<p id="v10"><sup><small>10</small></sup>  Aga Efron istus hettide hulgas; ja hett Efron vastas Aabrahamile hettide kuuldes, kõigi juuresolekul, kes ta linna väravast läbi käisid, ja ütles: </p>
<p id="v11"><sup><small>11</small></sup>  „Ei, mu isand! Kuule mind! Ma annan sulle välja, samuti ma annan sulle koopa, mis sellel asub; ma annan selle sulle oma rahvuskaaslaste silma all. Mata oma surnu!” </p>
<p id="v12"><sup><small>12</small></sup>  Kuid Aabraham kummardas maa rahva ees, </p>
<p id="v13"><sup><small>13</small></sup>  rääkis Efroniga maa rahva kuuldes ja ütles: „Kui sa ometi ise mind kuulda võtaksid! Mina maksan välja eest raha, võta see minult, et saaksin oma surnu sinna matta!” </p>
<p id="v14"><sup><small>14</small></sup>  Siis Efron vastas Aabrahamile, öeldes temale: </p>
<p id="v15"><sup><small>15</small></sup>  „Mu isand, kuule mind! Maa väärtus on nelisada hõbeseeklit - mis tähtsus sellel ongi minu ja sinu vahekorra juures. Mata aga oma surnu!” </p>
<p id="v16"><sup><small>16</small></sup>  Ja Aabraham kuulas Efronit; Aabraham vaagis Efronile raha, mida see hettide kuuldes oli nimetanud, nelisada hõbeseeklit, kaubanduses käibel olevaid. </p>
<p id="v17"><sup><small>17</small></sup>  Nõnda said Efroni väli Makpelas Mamre kohal, väli ja selles olev koobas ja kõik väljal olevad puud, mis olid ümber kogu selle maa-ala, </p>
<p id="v18"><sup><small>18</small></sup>  Aabrahami omandiks hettide nähes, kõigi juuresolekul, kes linna väravast läbi käisid. </p>
<p id="v19"><sup><small>19</small></sup>  Ja seejärel Aabraham mattis oma naise Saara Makpela välja koopasse Mamre kohal, see on Hebronis Kaananimaal. </p>
<p id="v20"><sup><small>20</small></sup>  Nõnda said väli ja selles olev koobas hettidelt Aabrahamile pärushauaks. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 23:1 <i>Saara vanus</i>: <a href="/et/The_Urantia_Book/93#p9_8">Ur 93:9.8</a>. </li>
  <li id="fn2"><a href="#cite2">↑</a> 23:2,17-20 <i>Tagasipöördumine Hebronisse</i>: <a href="/et/The_Urantia_Book/93#p9_4">Ur 93:9.4</a>. </li>
</ol>
</div>
