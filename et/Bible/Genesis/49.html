<!--
title: Esimene Moosese raamat - Peatükk 49
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/48">Esimene Moosese raamat - Peatükk 48</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/50">Esimene Moosese raamat - Peatükk 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Jaakob kutsus oma pojad enese juurde ning ütles: „Tulge kokku, siis ma kuulutan teile, mis teiega sünnib tulevasil päevil! </p>
<p id="v2"><sup><small>2</small></sup>  Kogunege ja kuulge, Jaakobi pojad, võtke kuulda Iisraeli, oma isa! </p>
<p id="v3"><sup><small>3</small></sup>  Ruuben, sina oled mu esmasündinu, mu rammu ja sigitusjõu esikpoeg, väljapaistev väärikuselt ja väljapaistev võimult. </p>
<p id="v4"><sup><small>4</small></sup>  Veena oled sa vooganud - esikohale sa ei jää, sest sa tõusid oma isa sängi! Sel korral sa rüvetasid selle, sina, kes tõusid mu voodile. </p>
<p id="v5"><sup><small>5</small></sup>  Vennaksed Siimeon ja Leevi, nende noad on vägivalla riistad. </p>
<p id="v6"><sup><small>6</small></sup>  Nende nõusse ei astu mu hing, nende seltsiga ei liitu mu süda. Sest oma vihas nad tapsid mehi ja meelevallatuses halvasid härgi. </p>
<p id="v7"><sup><small>7</small></sup>  Olgu neetud nende kange viha ja nende metsik raev! Ma jaotan nad Jaakobis ja hajutan Iisraelis! </p>
<p id="v8"><sup><small>8</small></sup>  Juuda, sind ülistavad su vennad. Sinu käsi on su vaenlaste turjal, sind kummardavad su isa pojad. </p>
<p id="v9"><sup><small>9</small></sup>  Juuda on lõvikutsikas - saagi kallalt, mu poeg, oled tõusnud. Ta on heitnud maha, ta lebab nagu lõvi, nagu metsik lõvi - kes julgeks teda äratada? </p>
<p id="v10"><sup><small>10</small></sup>  Ei lahku valitsuskepp Juudast ega sau tema jalgelt, kuni tuleb Juuda poeg Siilo, ja teda võtavad rahvad kuulda. </p>
<p id="v11"><sup><small>11</small></sup>  Ta seob oma eesli viinapuu külge, hea viinapuu külge oma eeslivarsa; ta peseb oma kuube veiniga ja oma vammust viinamarjade verega. </p>
<p id="v12"><sup><small>12</small></sup>  Ta silmad on veinist hämused ja hambad piimast valged. </p>
<p id="v13"><sup><small>13</small></sup>  Sebulon elab mererannal, ta saab laevade rannikuks ja tema selg on pööratud Siidoni poole. </p>
<p id="v14"><sup><small>14</small></sup>  Issaskar on kondine eesel, kes lebab sadulakorvide vahel. </p>
<p id="v15"><sup><small>15</small></sup>  Kui ta nägi head hingamispaika ja meeldivat maad, ta langetas oma turja koormat kandma ja sai tööorjaks. </p>
<p id="v16"><sup><small>16</small></sup>  Daan mõistab kohut oma rahvale, üks Iisraeli suguharu on temagi. </p>
<p id="v17"><sup><small>17</small></sup>  Daan on madu teel, rästik raja peal, kes salvab hobuse kandu, nõnda et ratsanik kukub selili. </p>
<p id="v18"><sup><small>18</small></sup>  Ma ootan päästet sinult, Issand! </p>
<p id="v19"><sup><small>19</small></sup>  Gaad - röövjõugud ründavad teda, aga ta ise ründab neid, olles neil kannul. </p>
<p id="v20"><sup><small>20</small></sup>  Aaserilt tuleb rammus roog ja temal on anda kuninglikke maiuspalu. </p>
<p id="v21"><sup><small>21</small></sup>  Naftali on nobe emahirv, kes toob kuuldavale ilusaid sõnu. </p>
<p id="v22"><sup><small>22</small></sup>  Joosep on viljapuu poeg, viljapuu poeg allikal, oksad ulatuvad üle müüri. </p>
<p id="v23"><sup><small>23</small></sup>  Ammukütid ahistavad teda, ründavad ja rõhuvad teda, </p>
<p id="v24"><sup><small>24</small></sup>  aga tema amb jääb kindlaks ja ta käsivarred on nõtked Jaakobi Vägeva abiga, Karjase, Iisraeli Kalju nime abiga, </p>
<p id="v25"><sup><small>25</small></sup>  su isa Jumala abiga, kes sind aidaku, Kõigeväelise abiga, kes sind õnnistagu õnnistustega ülalt taevast, õnnistustega all asuvast põhjaveest, õnnistustega emarindadest ja üskadest! <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Su isa õnnistused ületavad igaveste mägede õnnistused, ürgsete küngaste ihaldusväärsed annid. Need tulgu Joosepi pea peale, oma vendade vürsti pealaele! </p>
<p id="v27"><sup><small>27</small></sup>  Benjamin on kiskjalik hunt. Hommikul ta sööb saaki ja õhtul jaotab röövitut.” </p>
<p id="v28"><sup><small>28</small></sup>  Need kõik olid Iisraeli suguharud, neid oli kaksteist, ja see oli, mis nende isa neile rääkis, kui ta neid õnnistas: ta õnnistas igaüht temale kohase õnnistusega. </p>
<p id="v29"><sup><small>29</small></sup>  Ja ta käskis neid ning ütles neile: „Mind koristatakse mu rahva juurde. Matke mind mu isade juurde koopasse, mis on hett Efroni väljal, </p>
<p id="v30"><sup><small>30</small></sup>  sellesse koopasse, mis on Makpela väljal Mamre kohal Kaananimaal, mille Aabraham ostis koos väljaga hett Efronilt pärushauaks. </p>
<p id="v31"><sup><small>31</small></sup>  Sinna on maetud Aabraham ja tema naine Saara, sinna on maetud Iisak ja tema naine Rebeka, ja sinna ma olen matnud Lea. </p>
<p id="v32"><sup><small>32</small></sup>  Väli ja seal olev koobas on hettidelt ostetud.” </p>
<p id="v33"><sup><small>33</small></sup>  Kui Jaakob oli oma poegadele käsu andnud, siis ta sirutas voodis oma jalad välja ja heitis hinge; ja ta koristati oma rahva juurde. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/48">Esimene Moosese raamat - Peatükk 48</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/50">Esimene Moosese raamat - Peatükk 50</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 49:25 <i>Iib: Jumal õnnistab ustavaid</i>: <a href="/et/The_Urantia_Book/148#p6_2">Ur 148:6.2</a>.  <i>Kõigeväeline</i>: <a href="/et/The_Urantia_Book/96#p1_9">Ur 96:1.9</a>. </li>
</ol>
</div>
