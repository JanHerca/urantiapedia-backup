<!--
title: Esimene Moosese raamat - Peatükk 21
description: 
published: true
date: 2023-11-8T20:21:2Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/20">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 20</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/22">
          <span class="pr-2">Esimene Moosese raamat - Peatükk 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand hoolitses Saara eest, nõnda nagu ta oli lubanud. Issand toimis Saaraga, nõnda nagu ta oli öelnud: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Saara jäi lapseootele ja tõi Aabrahamile poja ilmale ta vanas eas, määratud ajal, millest Jumal temaga oli rääkinud. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja Aabraham pani oma pojale, kes temale sündis, kelle Saara temale ilmale tõi, Iisak nimeks. </p>
<p id="v4"><sup><small>4</small></sup>  Ja Aabraham lõikas ümber oma poja Iisaki, kui see kaheksapäevane oli, nõnda nagu Jumal teda oli käskinud. </p>
<p id="v5"><sup><small>5</small></sup>  Ja Aabraham oli sada aastat vana, kui ta poeg Iisak temale sündis. </p>
<p id="v6"><sup><small>6</small></sup>  Aga Saara ütles: „Jumal pani mind naerma! Igaüks, kes sellest kuuleb, naerab mind!” </p>
<p id="v7"><sup><small>7</small></sup>  Ja ta ütles: „Kes oleks võinud Aabrahamile kuulutada, et Saara imetab veel lapsi? Ometi tõin ma temale poja ilmale ta vanas eas!” </p>
<p id="v8"><sup><small>8</small></sup>  Laps kasvas ja võõrutati; ja Aabraham tegi suure peo Iisaki võõrutamispäeval. </p>
<p id="v9"><sup><small>9</small></sup>  Kui Saara nägi mängimas egiptlanna Haagari poega, kelle see Aabrahamile oli ilmale toonud, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  siis ta ütles Aabrahamile: „Kihuta minema see teenija ja tema poeg, sest selle teenija poeg ei või pärida koos minu poja Iisakiga!” </p>
<p id="v11"><sup><small>11</small></sup>  See kõne aga oli Aabrahami silmis ta poja kohta väga paha. </p>
<p id="v12"><sup><small>12</small></sup>  Aga Jumal ütles Aabrahamile: „Ärgu olgu see su silmis paha ei poisi ega su teenija kohta. Kõiges, mis Saara sulle ütleb, kuula ta sõna, sest Iisakist loetakse sinu sugu! </p>
<p id="v13"><sup><small>13</small></sup>  Aga ka teenija poja teen ma rahvaks, sest ta on ju sinu järeltulija.” </p>
<p id="v14"><sup><small>14</small></sup>  Ja Aabraham tõusis hommikul vara, võttis leiva ja veelähkri ning andis Haagarile, pannes need temale selga, samuti lapse ja saatis ta minema. Ja tema läks ning eksles Beer-Seba kõrbes. </p>
<p id="v15"><sup><small>15</small></sup>  Kui vesi lähkrist lõppes, siis ta jättis lapse ühe põõsa alla </p>
<p id="v16"><sup><small>16</small></sup>  ja läks ning istus temaga kohastikku, ammulaske kauguses, sest ta ütles: „Ma ei või näha lapse surma!” Nõnda ta istus temaga kohastikku, tõstis häält ja nuttis. </p>
<p id="v17"><sup><small>17</small></sup>  Aga Jumal kuulis poisi häält ja Jumala ingel hüüdis taevast Haagarit ning ütles temale: „Mis sul viga on, Haagar? Ära karda, sest Jumal on kuulnud poisi häält seal, kus ta on. </p>
<p id="v18"><sup><small>18</small></sup>  Tõuse, tõsta poiss üles ja võta ta käekõrvale, sest ma tahan temast teha suure rahva!” </p>
<p id="v19"><sup><small>19</small></sup>  Ja Jumal tegi ta silmad lahti, nõnda et ta nägi ühte veekaevu; ta läks ning täitis lähkri veega ja andis poisile juua. </p>
<p id="v20"><sup><small>20</small></sup>  Ja Jumal oli poisiga; ta kasvas ja elas kõrbes, ja temast sai ammukütt. </p>
<p id="v21"><sup><small>21</small></sup>  Ta elas Paarani kõrbes; ja ta ema võttis temale Egiptusemaalt naise. </p>
<p id="v22"><sup><small>22</small></sup>  Sel ajal rääkisid Abimelek ja tema väepealik Piikol Aabrahamiga, öeldes: „Jumal on sinuga kõiges, mis sa teed. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Ja nüüd vannu mulle siin Jumala juures, et sa ei peta mind ega mu lapsi ja lapselapsi! Heateo pärast, mis ma sulle tegin, tee seda mulle ja maale, kus sa võõrana elad!” </p>
<p id="v24"><sup><small>24</small></sup>  Ja Aabraham ütles: „Ma vannun!” </p>
<p id="v25"><sup><small>25</small></sup>  Aabraham aga noomis Abimelekit veekaevu pärast, mille Abimeleki sulased väevõimuga olid ära võtnud. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  Kuid Abimelek vastas: „Mina ei tea, kes seda tegi. Sina pole mulle sellest teatanud ja mina ise pole ka midagi kuulnud enne kui täna.” </p>
<p id="v27"><sup><small>27</small></sup>  Siis Aabraham võttis lambaid, kitsi ja veiseid ja andis Abimelekile; ja nad mõlemad sõlmisid lepingu. </p>
<p id="v28"><sup><small>28</small></sup>  Kui Aabraham pani seitse lambatalle eraldi, </p>
<p id="v29"><sup><small>29</small></sup>  küsis Abimelek Aabrahamilt: „Milleks on siin need seitse talle, keda sa oled eraldi pannud?” </p>
<p id="v30"><sup><small>30</small></sup>  Ja tema vastas: „Sa pead need seitse talle minu käest võtma tõendina minu poolt, et mina olen kaevanud selle kaevu!” </p>
<p id="v31"><sup><small>31</small></sup>  Seepärast hüütakse seda paika Beer-Sebaks, sest nad mõlemad andsid seal vande. </p>
<p id="v32"><sup><small>32</small></sup>  Nõnda sõlmisid nad Beer-Sebas lepingu. Siis Abimelek ja tema väepealik Piikol tõusid ja läksid tagasi vilistite maale. </p>
<p id="v33"><sup><small>33</small></sup>  Aabraham aga istutas Beer-Sebasse ühe tamariskipuu ja hüüdis seal appi Issanda, igavese Jumala nime. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Ja Aabraham elas võõrana vilistite maal kaua aega. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/20">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 20</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/22">
          <span class="pr-2">Esimene Moosese raamat - Peatükk 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 21:1-8 <i>Iisaku sünd</i>: <a href="/et/The_Urantia_Book/93#p9_8">Ur 93:9.8</a>.  <i>Iisaku sünd</i>: <a href="/et/The_Urantia_Book/93#p6_5">Ur 93:6.5</a>. </li>
  <li id="fn2"><a href="#cite2">↑</a> 21:2,5 <i>Aabrahami vanus</i>: <a href="/et/The_Urantia_Book/93#p9_8">Ur 93:9.8</a>. </li>
  <li id="fn3"><a href="#cite3">↑</a> 21:9-10 <i>Õde/naine domineeris teiste üle</i>: <a href="/et/The_Urantia_Book/82#p5_5">Ur 82:5.5</a>. </li>
  <li id="fn4"><a href="#cite4">↑</a> 21:22-32 <i>Leping</i>: <a href="/et/The_Urantia_Book/93#p9_4">Ur 93:9.4</a>. </li>
  <li id="fn5"><a href="#cite5">↑</a> 21:25-30 <i>Kaevud ja külgnev maa</i>: <a href="/et/The_Urantia_Book/69#p9_11">Ur 69:9.11</a>. </li>
  <li id="fn6"><a href="#cite6">↑</a> 21:33 <i>Igavene Jumal</i>: <a href="/et/The_Urantia_Book/1#p1_6">Ur 1:1.6</a>.  <i>Pühad puisniidud</i>: <a href="/et/The_Urantia_Book/85#p2_4">Ur 85:2.4</a>. </li>
</ol>
</div>
