<!--
title: Esimene Moosese raamat - Peatükk 11
description: 
published: true
date: 2022-10-6T9:46:8Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/10">Esimene Moosese raamat - Peatükk 10</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/12">Esimene Moosese raamat - Peatükk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kogu maailmas oli aga üks keel ja ühesugused sõnad. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja sündis, kui nad hommiku poolt teele läksid, et nad Sinearimaal leidsid oru ja jäid sinna elama. </p>
<p id="v3"><sup><small>3</small></sup>  Nad ütlesid üksteisele: „Tehkem nüüd telliskive ja põletagem neid hästi.” Siis olid telliskivid neile ehituskivideks ja maapigi oli sideaineks. </p>
<p id="v4"><sup><small>4</small></sup>  Ja nad ütlesid: „Tulge, ehitagem enestele linn ja torn, mille tipp oleks taevas, ja tehkem enestele nimi, et me ei hajuks üle kogu maailma!” </p>
<p id="v5"><sup><small>5</small></sup>  Aga Issand tuli alla vaatama linna ja torni, mida inimlapsed ehitasid. </p>
<p id="v6"><sup><small>6</small></sup>  Ja Issand ütles: „Vaata, rahvas on üks ja neil kõigil on üks keel, ja see on alles nende tegude algus. Nüüd ei ole neil võimatu ükski asi, mida nad kavatsevad teha! </p>
<p id="v7"><sup><small>7</small></sup>  Mingem nüüd alla ja segagem seal nende keel, et nad üksteise keelt ei mõistaks!” </p>
<p id="v8"><sup><small>8</small></sup>  Ja Issand pillutas nad sealt üle kogu maailma ja nad jätsid linna ehitamata. </p>
<p id="v9"><sup><small>9</small></sup>  Seepärast pandi sellele nimeks Paabel, sest seal segas Issand ära kogu maailma keele ja sealt pillutas Issand nad üle kogu maailma. </p>
<p id="v10"><sup><small>10</small></sup>  Need olid Seemi järeltulijad: kui Seem oli sada aastat vana, siis sündis temale Arpaksad kaks aastat pärast veeuputust. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ja Seem elas pärast Arpaksadi sündimist viissada aastat, ja temale sündis poegi ja tütreid. </p>
<p id="v12"><sup><small>12</small></sup>  Kui Arpaksad oli elanud kolmkümmend viis aastat, siis sündis temale Selah. </p>
<p id="v13"><sup><small>13</small></sup>  Ja Arpaksad elas pärast Selahi sündimist nelisada kolm aastat, ja temale sündis poegi ja tütreid. </p>
<p id="v14"><sup><small>14</small></sup>  Kui Selah oli elanud kolmkümmend aastat, siis sündis temale Eeber. </p>
<p id="v15"><sup><small>15</small></sup>  Ja Selah elas pärast Eeberi sündimist nelisada kolm aastat, ja temale sündis poegi ja tütreid. </p>
<p id="v16"><sup><small>16</small></sup>  Kui Eeber oli elanud kolmkümmend neli aastat, siis sündis temale Peleg. </p>
<p id="v17"><sup><small>17</small></sup>  Ja Eeber elas pärast Pelegi sündimist nelisada kolmkümmend aastat, ja temale sündis poegi ja tütreid. </p>
<p id="v18"><sup><small>18</small></sup>  Kui Peleg oli elanud kolmkümmend aastat, siis sündis temale Reu. </p>
<p id="v19"><sup><small>19</small></sup>  Ja Peleg elas pärast Reu sündimist kakssada üheksa aastat, ja temale sündis poegi ja tütreid. </p>
<p id="v20"><sup><small>20</small></sup>  Kui Reu oli elanud kolmkümmend kaks aastat, siis sündis temale Serug. </p>
<p id="v21"><sup><small>21</small></sup>  Ja Reu elas pärast Serugi sündimist kakssada seitse aastat, ja temale sündis poegi ja tütreid. </p>
<p id="v22"><sup><small>22</small></sup>  Kui Serug oli elanud kolmkümmend aastat, siis sündis temale Naahor. </p>
<p id="v23"><sup><small>23</small></sup>  Ja Serug elas pärast Naahori sündimist kakssada aastat, ja temale sündis poegi ja tütreid. </p>
<p id="v24"><sup><small>24</small></sup>  Kui Naahor oli elanud kakskümmend üheksa aastat, siis sündis temale Terah. </p>
<p id="v25"><sup><small>25</small></sup>  Ja Naahor elas pärast Terahi sündimist sada üheksateist aastat, ja temale sündis poegi ja tütreid. </p>
<p id="v26"><sup><small>26</small></sup>  Kui Terah oli elanud seitsekümmend aastat, siis sündisid temale Aabram, Naahor ja Haaran. </p>
<p id="v27"><sup><small>27</small></sup>  Ja need olid Terahi järeltulijad: Terahile sündisid Aabram, Naahor ja Haaran; ja Haaranile sündis Lott. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Aga Haaran suri enne kui ta isa Terah oma sünnimaal Kaldea Uuris. </p>
<p id="v29"><sup><small>29</small></sup>  Ja Aabram ja Naahor võtsid enestele naised; Aabrami naise nimi oli Saarai ja Naahori naise nimi oli Milka, Haarani tütar; Haaran oli Milka ja Jiska isa. </p>
<p id="v30"><sup><small>30</small></sup>  Aga Saarai oli viljatu, temal ei olnud last. </p>
<p id="v31"><sup><small>31</small></sup>  Ja Terah võttis oma poja Aabrami ja Haarani poja Loti, oma pojapoja, ja Saarai, oma minia, oma poja Aabrami naise, ja lahkus koos nendega Kaldea Uurist, et minna Kaananimaale; ja nad jõudsid Haaranini ning jäid sinna elama. <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Ja Terahi elupäevi oli kakssada viis aastat, ja Terah suri Haaranis. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/10">Esimene Moosese raamat - Peatükk 10</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/12">Esimene Moosese raamat - Peatükk 12</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 11:1-9 <i>Paabeli torn</i>: <a href="/et/The_Urantia_Book/77#p3_1">Ur 77:3.1</a>.  <i>Üks keel</i>: <a href="/et/The_Urantia_Book/81#p6_18">Ur 81:6.18</a>. </li>
  <li id="fn2"><a href="#cite2">↑</a> 11:10-26 <i>Elu pikkus</i>: <a href="/et/The_Urantia_Book/77#p2_11">Ur 77:2.11</a>.  <i>Heebrea suguvõsa</i>: <a href="/et/The_Urantia_Book/74#p8_10">Ur 74:8.10</a>.  <i>Genealoogia</i>: <a href="/et/The_Urantia_Book/78#p7_3">Ur 78:7.3</a>. </li>
  <li id="fn3"><a href="#cite3">↑</a> 11:27-31 <i>Ur, Aabrahami sünnikoht</i>: <a href="/et/The_Urantia_Book/133#p9_2">Ur 133:9.2</a>. </li>
  <li id="fn4"><a href="#cite4">↑</a> 11:31 <i>Abram lahkub Urist</i>: <a href="/et/The_Urantia_Book/142#p3_4">Ur 142:3.4</a>. </li>
  <li id="fn5"><a href="#cite5">↑</a> 11:32 <i>Terahi surm</i>: <a href="/et/The_Urantia_Book/93#p5_5">Ur 93:5.5</a>. </li>
</ol>
</div>
