<!--
title: Esimene Moosese raamat - Peatükk 18
description: 
published: true
date: 2023-11-8T20:21:2Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/17">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 17</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/19">
          <span class="pr-2">Esimene Moosese raamat - Peatükk 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand ilmutas ennast temale Mamre tammikus, kui ta istus telgi ukse ees kõige palavamal päevaajal. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ta tõstis oma silmad üles ja vaatas, ja ennäe, kolm meest seisid ta ees. Ja nähes neid, tõttas ta telgi ukse juurest neile vastu ja kummardas maani </p>
<p id="v3"><sup><small>3</small></sup>  ning ütles: „Issand, kui ma sinu silmis armu leian, siis ära mine oma sulasest mööda! </p>
<p id="v4"><sup><small>4</small></sup>  Toodagu nüüd pisut vett, peske jalgu ja nõjatuge puu alla! </p>
<p id="v5"><sup><small>5</small></sup>  Ma toon palukese leiba, kinnitage südant, enne kui edasi lähete, kui juba kord olete oma sulase kaudu käimas!„ Ja nemad vastasid: „Tee nõnda, nagu sa oled rääkinud!” </p>
<p id="v6"><sup><small>6</small></sup>  Ja Aabraham tõttas telki Saara juurde ning ütles: „Võta ruttu kolm mõõtu nisujahu, sõtku ja tee kooke!” </p>
<p id="v7"><sup><small>7</small></sup>  Ja Aabraham jooksis karja juurde, võttis ühe noore ja ilusa vasika, andis poisi kätte ja see tõttas seda valmistama. </p>
<p id="v8"><sup><small>8</small></sup>  Ja ta tõi võid, piima ja vasika, mis oli valmistatud, ja pani nende ette; ta ise seisis nende juures puu all, kui nad sõid. </p>
<p id="v9"><sup><small>9</small></sup>  Siis nad küsisid temalt: „Kus su naine Saara on?„ Ja ta vastas: ”Seal telgis.” </p>
<p id="v10"><sup><small>10</small></sup>  Siis üks neist ütles: „Ma tulen sinu juurde kindlasti tagasi aasta pärast samal ajal, ja vaata, su naisel Saaral saab olema poeg!” Ja Saara kuulis seda tema selja taga oleva telgi ukse juures. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Aga Aabraham ja Saara olid vanad ja elatanud; Saaral oli lakanud olemast ka see, mis muidu naistele on omane. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Ja Saara naeris iseeneses ja mõtles: „Nüüd, kui ma olen vanaks jäänud, peaks mul veel himu olema! Ja ka mu isand on vana.” </p>
<p id="v13"><sup><small>13</small></sup>  Aga Issand ütles Aabrahamile: „Miks Saara naerab ja ütleb: Kas ma tõesti peaksin sünnitama, kuna ma ju olen vana? </p>
<p id="v14"><sup><small>14</small></sup>  Kas peaks Issandal midagi olema võimatu? Ma tulen su juurde tagasi aasta pärast samal ajal, ja Saaral saab olema poeg!” <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Kuid Saara salgas, öeldes: „Mina ei naernud.„ Sest ta kartis. Tema aga ütles: ”Sa naersid küll!” </p>
<p id="v16"><sup><small>16</small></sup>  Siis mehed tõusid sealt üles ja vaatasid alla Soodoma poole; ja Aabraham läks koos nendega, neid saatma. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Ja Issand ütles: „Kas peaksin varjama Aabrahami eest, mida tahan teha? <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Aabraham saab ometi suureks ja vägevaks rahvaks ja tema kaudu õnnistatakse kõiki maailma rahvaid. <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Sest ma tean temast, et ta käsib oma poegi ja järeltulevat sugu hoida Issanda teed ning teha, mis õige ja kohus, et Issand võiks anda Aabrahamile, mis ta temale on tõotanud.” </p>
<p id="v20"><sup><small>20</small></sup>  Siis ütles Issand: „Hädakisa Soodoma ja Gomorra pärast on suur ja nende patud on väga rasked! </p>
<p id="v21"><sup><small>21</small></sup>  Seepärast ma lähen alla ja vaatan, kas minuni jõudnud kisa kohaselt on nad teinud kõike seda või mitte. Ma tahan seda teada!” </p>
<p id="v22"><sup><small>22</small></sup>  Ja mehed pöördusid sealt ära ja läksid Soodomasse, aga Aabraham jäi veel seisma Issanda ette. </p>
<p id="v23"><sup><small>23</small></sup>  Ja Aabraham astus ligi ning ütles: „Kas tahad tõesti hävitada õige koos õelaga? </p>
<p id="v24"><sup><small>24</small></sup>  Vahest on linnas viiskümmend õiget? Kas tahad siis need hävitada ega taha paigale andeks anda nende viiekümne õige pärast, kes seal on? <sup id="cite10"><a href="#fn10">[10]</a></sup></p>
<p id="v25"><sup><small>25</small></sup>  Jäägu sinust kaugele see tegu, et tapad õige koos õelaga, et õigel käib käsi nagu õelalgi! Jäägu see sinu poolt tegemata! Kas kogu maailma kohtumõistja ei peaks tegema õigust?” <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Ja Issand ütles: „Kui ma Soodoma linnast leian viiskümmend õiget, siis annan nende pärast andeks kogu paigale.” </p>
<p id="v27"><sup><small>27</small></sup>  Aga Aabraham kostis ning ütles: „Vaata, ma olen nõuks võtnud siiski Issandaga rääkida, kuigi olen põrm ja tuhk. <sup id="cite12"><a href="#fn12">[12]</a></sup></p>
<p id="v28"><sup><small>28</small></sup>  Vahest puudub viiekümnest õigest viis? Kas tahad siis nende viie pärast hävitada kogu linna?„ Ja tema vastas: „Ma ei hävita, kui leian sealt nelikümmend viis.” </p>
<p id="v29"><sup><small>29</small></sup>  Ja ta jätkas veelgi kõnelust temaga ning ütles: „Vahest leidub seal nelikümmend?„ Ja tema vastas: ”Ma ei tee seda neljakümne pärast.” </p>
<p id="v30"><sup><small>30</small></sup>  Aga ta ütles: „Ärgu süttigu põlema Issanda viha, et ma veel räägin! Vahest leidub seal kolmkümmend?„ Ja tema vastas: ”Ma ei tee seda, kui leian sealt kolmkümmend.” </p>
<p id="v31"><sup><small>31</small></sup>  Siis ta ütles: „Vaata, ma olen nõuks võtnud siiski Issandaga rääkida. Vahest leidub seal kakskümmend?„ Ja tema vastas: ”Ma ei hävita kahekümne pärast.” </p>
<p id="v32"><sup><small>32</small></sup>  Aga ta ütles: „Ärgu süttigu põlema Issanda viha, et ma veel üksainus kord räägin! Vahest leidub seal kümme?„ Ja tema vastas: ”Ma ei hävita kümne pärast.” </p>
<p id="v33"><sup><small>33</small></sup>  Ja Issand läks ära, kui oli lõpetanud kõneluse Aabrahamiga; ja Aabraham läks koju. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/17">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 17</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/19">
          <span class="pr-2">Esimene Moosese raamat - Peatükk 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div style="column-width: 30em;">
<ol>
  <li id="fn1"><a href="#cite1">↑</a> 18:1,9-10,13 <i>Vestlused Melkisedekiga</i>: <a href="/et/The_Urantia_Book/93#p9_7">Ur 93:9.7</a>. </li>
  <li id="fn2"><a href="#cite2">↑</a> 18:1-16 <i>Kolm taevast: päris</i>: <a href="/et/The_Urantia_Book/93#p6_7">Ur 93:6.7</a>. </li>
  <li id="fn3"><a href="#cite3">↑</a> 18:10-12 <i>Iisaku sünd</i>: <a href="/et/The_Urantia_Book/93#p9_8">Ur 93:9.8</a>. </li>
  <li id="fn4"><a href="#cite4">↑</a> 18:10-14 <i>Iisaku sünd</i>: <a href="/et/The_Urantia_Book/93#p6_5">Ur 93:6.5</a>. </li>
  <li id="fn5"><a href="#cite5">↑</a> 18:11 <i>Saara vanus</i>: <a href="/et/The_Urantia_Book/93#p9_8">Ur 93:9.8</a>.  <i>Aabrahami vanus</i>: <a href="/et/The_Urantia_Book/93#p9_8">Ur 93:9.8</a>. </li>
  <li id="fn6"><a href="#cite6">↑</a> 18:14 <i>Kõik on võimalik usklikele</i>: <a href="/et/The_Urantia_Book/158#p5_2">Ur 158:5.2</a>.  <i>Jumalaga on kõik võimalik</i>: <a href="/et/The_Urantia_Book/131#p10_2">Ur 131:10.2</a>.  <i>Jumala juures ei ole miski võimatu</i>: <a href="/et/The_Urantia_Book/163#p3_2">Ur 163:3.2</a>.  <i>1. osa: kõik võimalik</i>: <a href="/et/The_Urantia_Book/2#p1_2">Ur 2:1.2</a>.  <i>Jumala juures pole midagi võimatu</i>: <a href="/et/The_Urantia_Book/26#p5_3">Ur 26:5.3</a>.  <i>Jumalaga on kõik võimalik</i>: <a href="/et/The_Urantia_Book/3#p2_2">Ur 3:2.2</a>. </li>
  <li id="fn7"><a href="#cite7">↑</a> 18:16-33 <i>Fakt ja müüt</i>: <a href="/et/The_Urantia_Book/93#p6_7">Ur 93:6.7</a>. </li>
  <li id="fn8"><a href="#cite8">↑</a> 18:17,20,23 <i>Vestlused Melkisedekiga</i>: <a href="/et/The_Urantia_Book/93#p9_7">Ur 93:9.7</a>. </li>
  <li id="fn9"><a href="#cite9">↑</a> 18:18 <i>Aabrahami seeme</i>: <a href="/et/The_Urantia_Book/136#p1_1">Ur 136:1.1</a>.  <i>Kõik rahvad olgu õnnistatud</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn10"><a href="#cite10">↑</a> 18:24-25 <i>Kogu maa kohtumõistja</i>: <a href="/et/The_Urantia_Book/133#p4_7">Ur 133:4.7</a>. </li>
  <li id="fn11"><a href="#cite11">↑</a> 18:25 <i>Kogu maa kohtumõistja</i>: <a href="/et/The_Urantia_Book/128#p1_10">Ur 128:1.10</a>. </li>
  <li id="fn12"><a href="#cite12">↑</a> 18:27 <i>Issand</i>: <a href="/et/The_Urantia_Book/96#p1_9">Ur 96:1.9</a>. </li>
</ol>
</div>
