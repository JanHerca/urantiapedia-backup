<!--
title: Esimene Moosese raamat - Peatükk 43
description: 
published: true
date: 2023-11-8T20:21:2Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/42">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 42</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/44">
          <span class="pr-2">Esimene Moosese raamat - Peatükk 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga maal oli kange nälg. </p>
<p id="v2"><sup><small>2</small></sup>  Ja kui nad olid ära söönud vilja, mis nad Egiptusest olid toonud, siis nende isa ütles neile: „Minge ostke meile pisut leiba!” </p>
<p id="v3"><sup><small>3</small></sup>  Ja Juuda vastas temale, öeldes: „See mees kinnitas meile väga ja ütles: Te ei saa näha mu nägu, kui teie vend ei ole koos teiega. </p>
<p id="v4"><sup><small>4</small></sup>  Kui sa nüüd läkitad meie venna koos meiega, siis läheme ja ostame sulle leiba. </p>
<p id="v5"><sup><small>5</small></sup>  Aga kui sa teda ei läkita, siis me ei lähe, sest see mees ütles meile: Te ei saa näha mu nägu, kui teie vend ei ole koos teiega.” </p>
<p id="v6"><sup><small>6</small></sup>  Ja Iisrael ütles: „Miks te tegite mulle seda kurja ja andsite mehele teada, et teil on veel üks vend?” </p>
<p id="v7"><sup><small>7</small></sup>  Ja nad vastasid: „See mees päris väga meie ja meie suguseltsi järele, küsides: Kas teie isa elab veel? On teil veel mõni vend? Ja me andsime temale teada, nagu asi on. Kas me võisime teada, et ta ütleb: Tooge oma vend siia?” </p>
<p id="v8"><sup><small>8</small></sup>  Ja Juuda ütles oma isale Iisraelile: „Saada poiss minuga ja me võtame kätte ning läheme, et jääksime elama ega sureks, ei meie ega sina ega meie väetid lapsed. </p>
<p id="v9"><sup><small>9</small></sup>  Mina olen temale käemeheks, nõua teda minult. Kui ma ei too teda tagasi sinu juurde ega sea sinu palge ette, siis jään su ees alatiseks süüdlaseks. </p>
<p id="v10"><sup><small>10</small></sup>  Tõesti, kui me ei oleks viivitanud, oleksime nüüd juba teist korda tagasi tulnud.” </p>
<p id="v11"><sup><small>11</small></sup>  Siis ütles neile Iisrael, nende isa: „Kui see nõnda on, siis tehke seda! Võtke maa parimast oma kottidesse ja viige sellele mehele meeleheaks pisut palsamit ja pisut mett, kalleid rohte ja mürri, pähkleid ja mandleid. </p>
<p id="v12"><sup><small>12</small></sup>  Ja võtke kaasa kahekordne raha; ka see raha, mis teie kottide suus tagasi tuli, võtke jälle kaasa - vahest oli see eksitus. </p>
<p id="v13"><sup><small>13</small></sup>  Võtke ka oma vend, asuge teele ja minge tagasi selle mehe juurde! </p>
<p id="v14"><sup><small>14</small></sup>  Kõigeväeline Jumal lasku teid leida halastust selle mehe ees, et ta teiega ära saadaks teie teise venna ja Benjamini! Aga kui jään lastest ilma, siis jään.” </p>
<p id="v15"><sup><small>15</small></sup>  Ja mehed võtsid selle kingituse, võtsid kaasa kahekordse raha ja Benjamini, asusid teele ja läksid alla Egiptusesse ning astusid Joosepi ette. </p>
<p id="v16"><sup><small>16</small></sup>  Kui Joosep nägi, et Benjamin oli nendega kaasas, siis ta ütles oma kojaülemale: „Vii need mehed mu kotta ja tapa tapaveis ning valmista see, sest need mehed söövad minuga lõunat!” </p>
<p id="v17"><sup><small>17</small></sup>  Ja mees tegi, nagu Joosep oli öelnud; ja mees viis mehed Joosepi kotta. </p>
<p id="v18"><sup><small>18</small></sup>  Aga mehed kartsid, kui neid Joosepi kotta viidi, ja ütlesid: „Meid viiakse raha pärast, mis eelmisel korral meie kottides tagasi tuli, et veeretada meie peale süüd ja kippuda meile kallale ning võtta meid orjadeks ja omandada meie eeslid!” </p>
<p id="v19"><sup><small>19</small></sup>  Ja nad astusid mehe juurde, kes oli Joosepi kojaülem, ja rääkisid temaga koja ukse ees </p>
<p id="v20"><sup><small>20</small></sup>  ning ütlesid: „Oh mu isand, me kord juba käisime siin leiba ostmas. </p>
<p id="v21"><sup><small>21</small></sup>  Aga kui me seejärel jõudsime öömajale ja tegime oma kotid lahti, vaata, siis oli igamehe raha ta koti suus, meie raha selle täiskaalus. Me tõime selle nüüd tagasi. </p>
<p id="v22"><sup><small>22</small></sup>  Ja me tõime ka teise raha leiva ostmiseks enestega kaasa. Me ei tea, kes oli pannud meie raha meie kottidesse.” </p>
<p id="v23"><sup><small>23</small></sup>  Aga tema ütles: „Rahustuge, ärge kartke! Teie Jumal ja teie isa Jumal on pannud teile varanduse kottidesse. Teie raha ma olen saanud.” Ja ta tõi Siimeoni välja nende juurde. </p>
<p id="v24"><sup><small>24</small></sup>  Siis mees viis mehed Joosepi kotta ja andis neile vett ning nad pesid oma jalgu; ja ta andis toitu nende eeslitele. </p>
<p id="v25"><sup><small>25</small></sup>  Ja nad seadsid kingitused valmis, kuni Joosep tuli lõunale, sest nad olid kuulnud, et nad seal pidid leiba võtma. </p>
<p id="v26"><sup><small>26</small></sup>  Kui Joosep koju tuli, siis nad viisid temale kotta kingituse, mis neil kaasas oli, ja kummardasid maha tema ette. </p>
<p id="v27"><sup><small>27</small></sup>  Ja tema küsis neilt, kuidas nende käsi käib, ja ütles: „Kas teie vana isa, kellest te rääkisite, käsi käib hästi? On ta veel elus?” </p>
<p id="v28"><sup><small>28</small></sup>  Ja nad vastasid: „Sinu sulase, meie isa käsi käib hästi, ta elab veel.” Ja nad kummardasid ning heitsid maha. </p>
<p id="v29"><sup><small>29</small></sup>  Kui ta oma silmad üles tõstis ja nägi oma venda Benjamini, oma ema poega, siis ta küsis: „On see teie noorim vend, kellest te mulle rääkisite?„ Ja ta ütles: ”Jumal olgu sulle armuline, mu poeg!” </p>
<p id="v30"><sup><small>30</small></sup>  Aga Joosep vaikis äkki, sest ta oli südamest liigutatud oma venna pärast ja otsis võimalust nutmiseks. Ta läks ühte siseruumi ja nuttis seal. </p>
<p id="v31"><sup><small>31</small></sup>  Ja kui ta oma silmi oli pesnud, siis ta tuli välja, valitses enese üle ja ütles: „Pange toit lauale!” </p>
<p id="v32"><sup><small>32</small></sup>  Ja temale pandi eraldi ja neile eraldi, ja egiptlastele, kes tema juures sõid, eraldi, sest egiptlased ei söö leiba üheskoos heebrealastega - see on egiptlastele jäledus. </p>
<p id="v33"><sup><small>33</small></sup>  Ja nad pandi istuma temaga vastamisi, esmasündinu esimesena ja noorim viimasena, ja mehed panid seda isekeskis imeks. </p>
<p id="v34"><sup><small>34</small></sup>  Ja ta laskis tõsta rooga enda eest nende ette, aga Benjamini osa oli viis korda suurem kui kõigi teiste osad. Ja nad jõid koos temaga ning jäid joobnuks. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/42">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 42</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/44">
          <span class="pr-2">Esimene Moosese raamat - Peatükk 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
