<!--
title: Esimene Moosese raamat - Peatükk 22
description: 
published: true
date: 2023-11-8T20:21:2Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/21">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 21</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/23">
          <span class="pr-2">Esimene Moosese raamat - Peatükk 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pärast neid sündmusi pani Jumal Aabrahami proovile ning ütles temale: „Aabraham!„ Ja ta vastas: ”Siin ma olen!” <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja tema ütles: „Võta nüüd Iisak, oma ainus poeg, keda sa armastad, ja mine Morijamaale ning ohverda ta seal põletusohvriks ühel neist mägedest, mis ma sulle nimetan!” <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Ja Aabraham tõusis hommikul vara, saduldas oma eesli, võttis enesega kaasa kaks noort meest ja oma poja Iisaki, lõhkus põletusohvri puud, seadis minekule ja läks paika, millest Jumal temale oli rääkinud. </p>
<p id="v4"><sup><small>4</small></sup>  Kolmandal päeval tõstis Aabraham oma silmad üles ja nägi seda paika kaugelt. </p>
<p id="v5"><sup><small>5</small></sup>  Ja Aabraham ütles oma noortele meestele: „Jääge teie eesliga siia! Mina ja poiss läheme sinna, kummardame ja tuleme siis tagasi teie juurde.” </p>
<p id="v6"><sup><small>6</small></sup>  Ja Aabraham võttis põletusohvri puud, pani need oma pojale Iisakile õlale, võttis enda kätte tule ja noa ning mõlemad läksid üheskoos. </p>
<p id="v7"><sup><small>7</small></sup>  Ja Iisak rääkis oma isa Aabrahamiga ning ütles: „isa!„ Ja tema vastas: „Siin ma olen, mu poeg!” Siis ta ütles: ”Näe, siin on tuli ja puud, aga kus on ohvritall?” <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ja Aabraham vastas: „Küllap Jumal vaatab enesele ohvritalle, mu poeg!” Nõnda läksid mõlemad üheskoos. </p>
<p id="v9"><sup><small>9</small></sup>  Ja kui nad jõudsid paika, millest Jumal temale oli rääkinud, ehitas Aabraham sinna altari, ladus puud, sidus kinni oma poja Iisaki ja pani ta altarile puude peale. </p>
<p id="v10"><sup><small>10</small></sup>  Ja Aabraham sirutas käe ja võttis noa, et tappa oma poeg. </p>
<p id="v11"><sup><small>11</small></sup>  Aga Issanda ingel hüüdis teda taevast ja ütles: „Aabraham, Aabraham!„ Ja tema vastas: ”Siin ma olen!” <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Siis ta ütles: „Ära pane kätt poisi külge ja ära tee temale midagi, sest nüüd ma tean, et sa kardad Jumalat ega keela mulle oma ainsat poega!” <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Ja Aabraham tõstis oma silmad üles, vaatas, ja ennäe, üks jäär oli rägastikus sarvipidi kinni. Ja Aabraham läks ning võttis jäära ja ohverdas selle põletusohvriks oma poja asemel. </p>
<p id="v14"><sup><small>14</small></sup>  Ja Aabraham pani sellele paigale nimeks „Issand näeb„. Seepärast öeldakse tänapäevalgi: ”Issanda mäel ta näitab end.” <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Ja Issanda ingel hüüdis Aabrahami teist korda taevast <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  ning ütles temale: „Ma vannun iseenese juures, ütleb Issand: sellepärast et sa seda tegid ega keelanud mulle oma ainsat poega, </p>
<p id="v17"><sup><small>17</small></sup>  ma õnnistan sind tõesti ja teen su soo väga paljuks - nagu tähti taevas ja nagu liiva mere ääres - ja su sugu vallutab oma vaenlaste väravad! </p>
<p id="v18"><sup><small>18</small></sup>  Ja sinu soo nimel õnnistavad endid kõik maailma rahvad, sellepärast et sa võtsid kuulda mu häält!” <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Siis Aabraham läks tagasi oma noorte meeste juurde, ja nad tõusid ning läksid üheskoos Beer-Sebasse. Ja Aabraham jäi elama Beer-Sebasse. </p>
<p id="v20"><sup><small>20</small></sup>  Ja pärast neid sündmusi teatati Aabrahamile ja öeldi: „Vaata, Milka on ka su vennale Naahorile poegi ilmale toonud: </p>
<p id="v21"><sup><small>21</small></sup>  Uusi, tema esmasündinu, Buusi, selle venna, Kemueli, Arami isa, </p>
<p id="v22"><sup><small>22</small></sup>  Kesedi, Haso, Pildase, Jidlafi ja Betueli.” </p>
<p id="v23"><sup><small>23</small></sup>  Ja Betuelile sündis Rebeka. Need kaheksa tõi Milka ilmale Naahorile, Aabrahami vennale. </p>
<p id="v24"><sup><small>24</small></sup>  Ja tema liignaine, Reuma nimi, sünnitas ka - Teba, Gahami, Tahase ja Maaka. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/21">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 21</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/23">
          <span class="pr-2">Esimene Moosese raamat - Peatükk 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 22:1-2 <i>Ebausk</i>: <a href="/et/The_Urantia_Book/93#p9_4">Ur 93:9.4</a>.  <i>„Jumal ütles“</i>: <a href="/et/The_Urantia_Book/156#p5_4">Ur 156:5.4</a>. </li>
  <li id="fn2"><a href="#cite2">↑</a> 22:1-10 <i>Iisaku ohverdamine</i>: <a href="/et/The_Urantia_Book/89#p6_8">Ur 89:6.8</a>.  <i>Inimohvrid</i>: <a href="/et/The_Urantia_Book/89#p6_2">Ur 89:6.2</a>. </li>
  <li id="fn3"><a href="#cite3">↑</a> 22:2-13 <i>Usk ohvrile</i>: <a href="/et/The_Urantia_Book/93#p4_14">Ur 93:4.14</a>. </li>
  <li id="fn4"><a href="#cite4">↑</a> 22:7-8 <i>Ohvrilammas</i>: <a href="/et/The_Urantia_Book/85#p3_4">Ur 85:3.4</a>. </li>
  <li id="fn5"><a href="#cite5">↑</a> 22:11,15 <i>Issanda ingel</i>: <a href="/et/The_Urantia_Book/93#p9_7">Ur 93:9.7</a>. </li>
  <li id="fn6"><a href="#cite6">↑</a> 22:12 <i>Jumal on suur hirm</i>: <a href="/et/The_Urantia_Book/92#p1_5">Ur 92:1.5</a>. </li>
  <li id="fn7"><a href="#cite7">↑</a> 22:14 <i>Jahve, Siinai klannide Jumal</i>: <a href="/et/The_Urantia_Book/142#p3_3">Ur 142:3.3</a>.  <i>Jahve</i>: <a href="/et/The_Urantia_Book/96#p1_3">Ur 96:1.3</a>.  <i>Jehoova (Jahve)</i>: <a href="/et/The_Urantia_Book/96#p1_10">Ur 96:1.10</a>. </li>
  <li id="fn8"><a href="#cite8">↑</a> 22:15 <i>Õhu inglid</i>: <a href="/et/The_Urantia_Book/85#p4_2">Ur 85:4.2</a>. </li>
  <li id="fn9"><a href="#cite9">↑</a> 22:18 <i>Kõik rahvad olgu õnnistatud</i>: <a href="/et/The_Urantia_Book/190#p5_4">Ur 190:5.4</a>. </li>
</ol>
</div>
