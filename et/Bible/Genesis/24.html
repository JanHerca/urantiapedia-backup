<!--
title: Esimene Moosese raamat - Peatükk 24
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/23">Esimene Moosese raamat - Peatükk 23</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/25">Esimene Moosese raamat - Peatükk 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui Aabraham oli vana ja elatanud ning Issand oli Aabrahami kõigiti õnnistanud, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  siis ütles Aabraham vanimale sulasele oma peres, kes valitses kõige üle, mis tal oli: „Pane nüüd oma käsi mu puusa alla! <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Mina vannutan sind Issanda, taeva Jumala ja maa Jumala juures, et sa mu pojale ei võta naist kaananlaste tütreist, kelle keskel ma elan, <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  vaid et sa lähed minu maale ja mu sugulaste juurde ning võtad sealt naise mu pojale Iisakile!” </p>
<p id="v5"><sup><small>5</small></sup>  Aga sulane ütles temale: „Võib-olla naine ei taha mulle järgneda siia maale. Kas ma siis tõesti pean su poja viima tagasi maale, kust sa oled ära tulnud?” </p>
<p id="v6"><sup><small>6</small></sup>  Siis ütles Aabraham temale: „Hoia, et sa ei vii mu poega sinna tagasi! </p>
<p id="v7"><sup><small>7</small></sup>  Issand, taeva Jumal, kes minu võttis mu isakojast ja mu sünnimaalt ja kes mulle rääkis ning vandus, öeldes: Sinu soole ma annan selle maa! - tema ise läkitab oma ingli sinu ees, et saaksid sealt mu pojale naise võtta. </p>
<p id="v8"><sup><small>8</small></sup>  Aga kui naine ei taha sulle järgneda, siis oled sa sellest mu vandest vaba. Ainult ära vii mu poega sinna tagasi!” </p>
<p id="v9"><sup><small>9</small></sup>  Siis sulane pani käe oma isanda Aabrahami puusa alla ja vandus temale selle kõne kohaselt. </p>
<p id="v10"><sup><small>10</small></sup>  Ja sulane võttis oma isanda kaamelitest kümme kaamelit ning läks, ja tal oli oma isandalt kaasas kõiksugu kalleid asju; ta võttis kätte ja läks Mesopotaamiasse Naahori linna. </p>
<p id="v11"><sup><small>11</small></sup>  Seal laskis ta õhtul kaamelid põlvili heita väljaspool linna veekaevu juures sel ajal, kui veeviijad välja tulid, </p>
<p id="v12"><sup><small>12</small></sup>  ning ütles: „Issand, minu isanda Aabrahami Jumal, lase ometi see mul täna korda minna ja tee head mu isandale Aabrahamile! </p>
<p id="v13"><sup><small>13</small></sup>  Vaata, ma seisan veeallika juures ja linnaelanike tütred tulevad vett viima. </p>
<p id="v14"><sup><small>14</small></sup>  Sündigu siis, et tütarlaps, kellele ma ütlen: Kalluta oma kruusi, et ma saaksin juua! ja kes vastab: Joo, ja ma joodan ka su kaameleid! - on see, kelle sa oled määranud oma sulasele Iisakile. Sellest ma siis tean, et sa mu isandale oled head teinud.” </p>
<p id="v15"><sup><small>15</small></sup>  Ja veel enne kui ta rääkimise oli lõpetanud, vaata, siis tuli välja Rebeka, kes oli sündinud Betuelile, Aabrahami venna Naahori naise Milka pojale; ja tal oli kruus õlal. </p>
<p id="v16"><sup><small>16</small></sup>  Ja tütarlaps oli väga ilusa välimusega, alles neitsi ja mehe poolt puutumata. Ta läks alla allika juurde, täitis kruusi ja tuli üles. </p>
<p id="v17"><sup><small>17</small></sup>  Siis jooksis sulane temale vastu ning ütles: „Anna mulle oma kruusist pisut vett rüübata!” </p>
<p id="v18"><sup><small>18</small></sup>  Tema vastas: „Joo, mu isand!” Ja ta tõstis kähku kruusi alla oma käele ning andis temale juua. </p>
<p id="v19"><sup><small>19</small></sup>  Ja olles temale juua andnud, ütles ta: „Ma ammutan ka su kaamelitele, kuni needki on joonud.” </p>
<p id="v20"><sup><small>20</small></sup>  Ja ta tühjendas kähku oma kruusi künasse ning jooksis jälle kaevule vett ammutama ja ammutas kõigile ta kaamelitele. </p>
<p id="v21"><sup><small>21</small></sup>  Mees aga silmitses teda vaikides, et mõista, kas Issand oli ta teekonna lasknud korda minna või mitte. </p>
<p id="v22"><sup><small>22</small></sup>  Ja kui kaamelid olid joonud, võttis mees kuldrõnga, pooleseeklilise, ja kaks käevõru ta käte jaoks, kümme kuldseeklit väärt, </p>
<p id="v23"><sup><small>23</small></sup>  ning küsis: „Kelle tütar sa oled? Ütle ometi mulle! On su isa kojas meile ööbimispaika?” </p>
<p id="v24"><sup><small>24</small></sup>  Ja ta vastas temale: „Mina olen Betueli, Naahori ja Milka poja tütar.” </p>
<p id="v25"><sup><small>25</small></sup>  Ta ütles temale veel: „Niihästi õlgi kui muud loomasööta on meil küllalt, ööbimispaikki on olemas.” </p>
<p id="v26"><sup><small>26</small></sup>  Siis mees kummardas ja heitis Issanda ette </p>
<p id="v27"><sup><small>27</small></sup>  ning ütles: „Kiidetud olgu Issand, mu isanda Aabrahami Jumal, kes mu isandale ei ole keelanud oma heldust ja tõde! Issand on mind teekonnal juhtinud mu isanda vendade kotta!” </p>
<p id="v28"><sup><small>28</small></sup>  Aga tütarlaps jooksis ning teatas oma ema perele, mis oli sündinud. </p>
<p id="v29"><sup><small>29</small></sup>  Ja Rebekal oli vend, Laaban nimi; ja Laaban jooksis välja, mehe juurde allikale. </p>
<p id="v30"><sup><small>30</small></sup>  Sest kui ta nägi rõngast ja käevõrusid oma õe kätel, ja kui ta oli kuulnud oma õe Rebeka sõnu, kes ütles: „Nõnda rääkis mulle see mees,” - siis ta läks selle mehe juurde, ja ennäe, see seisis kaamelite juures allikal. </p>
<p id="v31"><sup><small>31</small></sup>  Ja ta ütles: „Tule sisse, Issanda õnnistatu! Miks sa väljas seisad? Ma olen korda seadnud koja ja kaamelite paiga.” </p>
<p id="v32"><sup><small>32</small></sup>  Mees tuli siis kotta ja Laaban päästis kaamelid lahti, andis õlgi ja toitu kaamelitele ning tõi vett tema ja temaga kaasas olevate meeste jalgade pesemiseks. </p>
<p id="v33"><sup><small>33</small></sup>  Siis pandi temale rooga ette. Aga ta ütles: „Ma ei söö enne, kui ma oma asja olen rääkinud.„ Ja talle vastati: ”Räägi!” </p>
<p id="v34"><sup><small>34</small></sup>  Siis ta ütles: „Mina olen Aabrahami sulane. </p>
<p id="v35"><sup><small>35</small></sup>  Issand on mu isandat väga õnnistanud, nõnda et ta on jõukaks saanud: ta on temale andnud lambaid, kitsi ja veiseid, hõbedat ja kulda, sulaseid ja teenijaid, kaameleid ja eesleid. </p>
<p id="v36"><sup><small>36</small></sup>  Ja Saara, mu isanda naine, on vanas eas mu isandale poja ilmale toonud, ja sellele on ta andnud kõik, mis tal on. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Ja mu isand vannutas mind, öeldes: Sa ei tohi võtta mu pojale naist kaananlaste tütarde seast, kelle maal ma elan, </p>
<p id="v38"><sup><small>38</small></sup>  vaid sa pead minema mu isakotta ja mu suguvõsa juurde ning sealt võtma naise mu pojale! </p>
<p id="v39"><sup><small>39</small></sup>  Aga mina ütlesin oma isandale: Võib-olla naine ei tule minuga? </p>
<p id="v40"><sup><small>40</small></sup>  Siis ta vastas mulle: Issand, kelle palge ees ma olen käinud, läkitab oma ingli sinuga ja laseb su teekonna korda minna, et saad mu pojale naise võtta minu suguvõsast ja minu isakojast. </p>
<p id="v41"><sup><small>41</small></sup>  Mu vandest sa vabaned sel juhul, kui sa tuled mu suguvõsa juurde, aga nemad ei anna sulle, siis oled mu vandest vaba. </p>
<p id="v42"><sup><small>42</small></sup>  Ma jõudsin täna allika juurde ja ütlesin: Issand, mu isanda Aabrahami Jumal, kui sa nüüd tahad korda saata mu teekonna, mida ma käin, </p>
<p id="v43"><sup><small>43</small></sup>  siis vaata, ma seisan veeallika juures. Kui üks neitsi tuleb vett viima ja ma temale ütlen: Anna mulle oma kruusist pisut vett juua! </p>
<p id="v44"><sup><small>44</small></sup>  ja kui tema mulle vastab: Joo ise, ja ma ammutan ka su kaamelitele!, siis on tema see naine, kelle Issand on määranud mu isanda pojale. </p>
<p id="v45"><sup><small>45</small></sup>  Veel enne kui olin kõneluse iseenesega lõpetanud, vaata, siis tuli Rebeka, kruus õlal, ja läks alla allika juurde ning ammutas vett. Ja ma ütlesin temale: Anna mulle juua! </p>
<p id="v46"><sup><small>46</small></sup>  Siis ta tõstis kähku kruusi õlalt alla ning ütles: Joo, ja ma joodan ka su kaameleid! Ja mina jõin ning tema jootis mu kaameleid. </p>
<p id="v47"><sup><small>47</small></sup>  Ja ma küsisin temalt ning ütlesin: Kelle tütar sa oled? Ja tema vastas: Betueli, Naahori ja Milka poja tütar. Siis ma panin temale rõnga ninasse ja käevõrud kätele, </p>
<p id="v48"><sup><small>48</small></sup>  kummardasin ning heitsin Issanda ette ja kiitsin Issandat, oma isanda Aabrahami Jumalat, kes mind oli juhatanud õigele teele, et saaksin võtta oma isanda vennatütre ta pojale. </p>
<p id="v49"><sup><small>49</small></sup>  Ja kui te nüüd tahate osutada heldust ja truudust mu isandale, siis öelge mulle. Aga kui mitte, öelge sedagi mulle, ja ma pöördun siis kas paremat või vasakut kätt!” </p>
<p id="v50"><sup><small>50</small></sup>  Seepeale vastasid Laaban ja Betuel ning ütlesid: „Issandalt on see asi alguse saanud. Me ei või sulle sõnagi lausuda, ei halba ega head. </p>
<p id="v51"><sup><small>51</small></sup>  Vaata, Rebeka on su ees, võta tema ja mine! Saagu ta naiseks su isanda pojale, nõnda nagu Issand on öelnud!” </p>
<p id="v52"><sup><small>52</small></sup>  Kui Aabrahami sulane kuulis nende sõnu, siis ta kummardas maani Issanda ees. </p>
<p id="v53"><sup><small>53</small></sup>  Ja sulane võttis välja hõbe- ja kuldriistad ja riided ning andis Rebekale; ka tema vennale ja emale andis ta kalleid asju. </p>
<p id="v54"><sup><small>54</small></sup>  Siis nad sõid ja jõid, tema ja mehed, kes koos temaga olid, ja nad ööbisid seal. Aga hommikul, kui nad olid tõusnud, ütles ta: „Saatke mind nüüd mu isanda juurde!” </p>
<p id="v55"><sup><small>55</small></sup>  Aga tütarlapse vend ja ema vastasid: „Jäägu tütarlaps veel mõneks ajaks, kas või kümneks päevakski meie juurde. Siis sa võid minna.” </p>
<p id="v56"><sup><small>56</small></sup>  Kuid tema ütles neile: „Ärge mind viivitage, sest Issand on lasknud mu teekonna korda minna. Saatke mind teele, et saaksin minna oma isanda juurde!” </p>
<p id="v57"><sup><small>57</small></sup>  Siis nad ütlesid: „Me kutsume tütarlapse ja küsime tema suust.” </p>
<p id="v58"><sup><small>58</small></sup>  Ja nad kutsusid Rebeka ning küsisid temalt: „Kas tahad minna koos selle mehega?„ Ja ta vastas: ”Ma lähen!” </p>
<p id="v59"><sup><small>59</small></sup>  Siis nad saatsid ära oma õe Rebeka ja tema imetaja, ja Aabrahami sulase ja tema mehed. </p>
<p id="v60"><sup><small>60</small></sup>  Ja nad õnnistasid Rebekat ning ütlesid temale: „Õeke, sinust tulgu tuhat korda kümme tuhat, ja sinu sugu vallutagu oma vihameeste väravad!” </p>
<p id="v61"><sup><small>61</small></sup>  Siis Rebeka ja tema tüdrukud tõusid, istusid kaamelite selga ning järgnesid mehele. Nõnda võttis sulane Rebeka ja läks. </p>
<p id="v62"><sup><small>62</small></sup>  Iisak aga oli tulemas Lahhai-Roi kaevu poolt, sest ta elas Lõunamaal. </p>
<p id="v63"><sup><small>63</small></sup>  Ja Iisak oli vastu õhtut läinud väljale mõtisklema; ja kui ta oma silmad üles tõstis ja vaatas, ennäe, siis tulid kaamelid. </p>
<p id="v64"><sup><small>64</small></sup>  Kui Rebeka oma silmad üles tõstis ja nägi Iisakit, siis ta laskus kaameli seljast </p>
<p id="v65"><sup><small>65</small></sup>  ning küsis sulaselt: „Kes on see mees, kes meile väljal vastu tuleb?„ Ja sulane vastas: ”See on mu isand!” Siis Rebeka võttis loori ja kattis ennast. </p>
<p id="v66"><sup><small>66</small></sup>  Ja sulane jutustas Iisakile kõigest, mis ta oli teinud. </p>
<p id="v67"><sup><small>67</small></sup>  Ja Iisak viis Rebeka oma ema Saara telki; ja ta võttis Rebeka, see sai tema naiseks ja ta armastas teda. Nõnda leidis Iisak troosti pärast oma ema surma. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/23">Esimene Moosese raamat - Peatükk 23</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/25">Esimene Moosese raamat - Peatükk 25</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 24:1 <i>Aabrahami vanus</i>: <a href="/et/The_Urantia_Book/93#p9_8">Ur 93:9.8</a>. </li>
  <li id="fn2"><a href="#cite2">↑</a> 24:2-4,9 <i>Saab Iisakile naise</i>: <a href="/et/The_Urantia_Book/93#p9_4">Ur 93:9.4</a>. </li>
  <li id="fn3"><a href="#cite3">↑</a> 24:3,7 <i>Üks Jumal taevas</i>: <a href="/et/The_Urantia_Book/79#p1_9">Ur 79:1.9</a>. </li>
  <li id="fn4"><a href="#cite4">↑</a> 24:36-38,51 <i>Saab Iisakile naise</i>: <a href="/et/The_Urantia_Book/93#p9_4">Ur 93:9.4</a>. </li>
</ol>
</div>
