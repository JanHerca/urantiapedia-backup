<!--
title: Esimene Moosese raamat - Peatükk 25
description: 
published: true
date: 2023-11-8T20:21:2Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/24">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 24</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/26">
          <span class="pr-2">Esimene Moosese raamat - Peatükk 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Aabraham võttis taas naise, nimega Ketuura. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja see tõi temale ilmale Simrani, Joksani, Medani, Midjani, Jisbaki ja Suuahi. </p>
<p id="v3"><sup><small>3</small></sup>  Ja Joksanile sündisid Seeba ja Dedan; ja Dedani järeltulijad olid assüürlased, letuuslased ja leumlased. </p>
<p id="v4"><sup><small>4</small></sup>  Ja Midjani pojad olid Eefa, Eefer, Hanok, Abiida ja Eldaa. Need kõik olid Ketuura järeltulijad. </p>
<p id="v5"><sup><small>5</small></sup>  Ja Aabraham andis kõik, mis tal oli, Iisakile. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Aga liignaiste poegadele, kes Aabrahamil olid, andis Aabraham ande ja saatis nad veel oma eluajal oma poja Iisaki juurest ära hommiku poole, Hommikumaale. </p>
<p id="v7"><sup><small>7</small></sup>  Ja Aabrahami eluea aastaid, mis ta elas, oli sada seitsekümmend viis aastat. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Ja Aabraham heitis hinge ning suri heas vanuses, vana ning elatanud, ja ta koristati oma rahva juurde. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ja ta pojad Iisak ja Ismael matsid tema Makpela koopasse, hett Sohari poja Efroni väljal, mis on Mamre kohal, </p>
<p id="v10"><sup><small>10</small></sup>  väljale, mille Aabraham hettidelt oli ostnud, maeti Aabraham ja tema naine Saara. </p>
<p id="v11"><sup><small>11</small></sup>  Ja pärast Aabrahami surma õnnistas Jumal ta poega Iisakit. Ja Iisak elas Lahhai-Roi kaevu juures. </p>
<p id="v12"><sup><small>12</small></sup>  Ja need olid Ismaeli, Aabrahami poja järeltulijad, keda egiptlanna Haagar, Saara teenija, Aabrahamile ilmale tõi. </p>
<p id="v13"><sup><small>13</small></sup>  Ismaeli poegade nimed, nimetatud nende sündimise järjekorras, olid need: Nebajot, Ismaeli esmasündinu, siis Keedar, Adbeel, Mibsam, </p>
<p id="v14"><sup><small>14</small></sup>  Misma, Duuma, Massa, </p>
<p id="v15"><sup><small>15</small></sup>  Hadad, Teema, Jetuur, Naafis ja Keedma. </p>
<p id="v16"><sup><small>16</small></sup>  Need olid Ismaeli pojad ja need olid nende nimed vastavalt nende asulatele ja leeridele: nende suguharude kaksteist vürsti. </p>
<p id="v17"><sup><small>17</small></sup>  Ja need olid Ismaeli eluaastad: sada kolmkümmend seitse aastat; siis ta heitis hinge ja suri, ja ta koristati oma rahva juurde. </p>
<p id="v18"><sup><small>18</small></sup>  Ja nad asusid Havilast kuni vastu Egiptust oleva Suurini Assuri suunas, tungides kallale kõigile oma vendadele. </p>
<p id="v19"><sup><small>19</small></sup>  Ja need olid Iisaki, Aabrahami poja järeltulijad: Aabrahamile sündis Iisak. </p>
<p id="v20"><sup><small>20</small></sup>  Ja Iisak oli neljakümneaastane, kui ta võttis enesele naiseks Rebeka, süürlase Betueli tütre Mesopotaamiast, süürlase Laabani õe. </p>
<p id="v21"><sup><small>21</small></sup>  Ja Iisak palus Issandat oma naise pärast, sest see oli viljatu; ja Issand kuulis ta palvet ja ta naine Rebeka jäi lapseootele. </p>
<p id="v22"><sup><small>22</small></sup>  Aga kui lapsed ta ihus tõuklesid, ütles ta: „Mispärast on see minuga nõnda?” Ja ta läks Issandalt küsima. </p>
<p id="v23"><sup><small>23</small></sup>  Ja Issand vastas temale: „Su ihus on kaks rahvast, kaks erinevat hõimu saab su üsast alguse: üks rahvas on vägevam teisest - vanem orjab nooremat.” </p>
<p id="v24"><sup><small>24</small></sup>  Ja kui tema sünnitamise aeg saabus, vaata, siis olid ta ihus kaksikud. </p>
<p id="v25"><sup><small>25</small></sup>  See, kes sündis esimesena, oli punakas, täiesti nagu karune kuub; ja temale pandi nimeks Eesav. </p>
<p id="v26"><sup><small>26</small></sup>  Seejärel sündis ta vend, kelle käsi hoidis kinni Eesavi kannast; ja temale pandi nimeks Jaakob. Iisak oli kuuskümmend aastat vana, kui nad sündisid. </p>
<p id="v27"><sup><small>27</small></sup>  Ja poisid kasvasid suureks. Eesavist sai osav kütt, väljal uitaja, aga Jaakob oli vagane mees, kes elas telkides. </p>
<p id="v28"><sup><small>28</small></sup>  Ja Iisak armastas Eesavit, sest jahisaak oli temale suupärane; aga Rebeka armastas Jaakobit. </p>
<p id="v29"><sup><small>29</small></sup>  Kord keetis Jaakob leent, Eesav aga tuli väljalt ning oli väsinud. </p>
<p id="v30"><sup><small>30</small></sup>  Ja Eesav ütles Jaakobile: „Anna mulle ometi süüa seda punast, seda punast leent, sest ma olen väsinud!” Sellepärast hakati teda kutsuma Edomiks. </p>
<p id="v31"><sup><small>31</small></sup>  Aga Jaakob ütles: „Enne müü mulle oma esmasünniõigus!” </p>
<p id="v32"><sup><small>32</small></sup>  Ja Eesav vastas: „Vaata, mina ju suren niikuinii, milleks mulle siis veel esmasünniõigus!” </p>
<p id="v33"><sup><small>33</small></sup>  Siis ütles Jaakob: „Vannu mulle enne!” Ja ta vandus temale ning müüs oma esmasünniõiguse Jaakobile. </p>
<p id="v34"><sup><small>34</small></sup>  Ja Jaakob andis Eesavile leiba ja läätseleent; ja tema sõi ja jõi, tõusis üles ja läks ära. Nii vähe hoolis Eesav esmasünniõigusest. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/24">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 24</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/26">
          <span class="pr-2">Esimene Moosese raamat - Peatükk 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 25:1 <i>Ketura pole naine</i>: <a href="/et/The_Urantia_Book/93#p9_8">Ur 93:9.8</a>. </li>
  <li id="fn2"><a href="#cite2">↑</a> 25:5 <i>Iisaku pärand</i>: <a href="/et/The_Urantia_Book/93#p9_8">Ur 93:9.8</a>. </li>
  <li id="fn3"><a href="#cite3">↑</a> 25:7-8 <i>Aabrahami vanus</i>: <a href="/et/The_Urantia_Book/93#p9_8">Ur 93:9.8</a>. </li>
  <li id="fn4"><a href="#cite4">↑</a> 25:8 <i>Aabrahami surm</i>: <a href="/et/The_Urantia_Book/93#p9_4">Ur 93:9.4</a>.  <i>Loobu vaimust</i>: <a href="/et/The_Urantia_Book/86#p5_2">Ur 86:5.2</a>. </li>
</ol>
</div>
