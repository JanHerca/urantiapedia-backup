<!--
title: Esimene Moosese raamat - Peatükk 32
description: 
published: true
date: 2022-10-6T9:46:8Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/31">Esimene Moosese raamat - Peatükk 31</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/33">Esimene Moosese raamat - Peatükk 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga Laaban tõusis hommikul vara, suudles oma poegi ja tütreid ning õnnistas neid; siis Laaban läks teele ja pöördus tagasi koju. </p>
<p id="v2"><sup><small>2</small></sup>  Ka Jaakob läks oma teed. Aga temale tulid vastu Jumala inglid. </p>
<p id="v3"><sup><small>3</small></sup>  Ja Jaakob ütles, kui ta neid nägi: „See on Jumala leer!” Ja ta pani sellele paigale nimeks Mahanaim. </p>
<p id="v4"><sup><small>4</small></sup>  Siis Jaakob läkitas käskjalad enese eel oma venna Eesavi juurde Seirimaale Edomi väljadele </p>
<p id="v5"><sup><small>5</small></sup>  ja andis neile käsu, öeldes nõnda: „Öelge mu isandale Eesavile: Nõnda ütleb su sulane Jaakob: Ma olen tänini Laabani juures võõrana elanud ja viibinud. </p>
<p id="v6"><sup><small>6</small></sup>  Mul on härgi ja eesleid, lambaid ja kitsi, sulaseid ja teenijaid, ja ma läkitan seda teatama oma isandale, et su silmis armu leida.” </p>
<p id="v7"><sup><small>7</small></sup>  Käskjalad tulid tagasi Jaakobi juurde ja ütlesid: „Me jõudsime su venna Eesavi juurde. Ta juba tulebki sulle vastu koos neljasaja mehega.” </p>
<p id="v8"><sup><small>8</small></sup>  Siis Jaakob kartis väga ja tal oli kitsas käes; ja ta jaotas rahva, kes koos temaga oli, samuti lambad ja kitsed, veised ja kaamelid, kahte leeri, </p>
<p id="v9"><sup><small>9</small></sup>  sest ta mõtles: Kui Eesav tuleb ühe leeri kallale ja lööb selle maha, siis teine leer pääseb. </p>
<p id="v10"><sup><small>10</small></sup>  Ja Jaakob ütles: „Mu isa Aabrahami Jumal ja mu isa Iisaki Jumal, Issand, kes mulle ütlesid: Mine tagasi oma maale ja oma sugulaste seltsi, siis ma teen sulle head! </p>
<p id="v11"><sup><small>11</small></sup>  Mina pole väärt kõiki neid heategusid ja kõike seda truudust, mida sa oma sulasele oled osutanud. Sest kepp käes läksin ma üle Jordani, aga nüüd on mul kaks leeri. </p>
<p id="v12"><sup><small>12</small></sup>  Päästa mind ometi mu venna Eesavi käest, sest ma kardan, et ta tuleb ja lööb mind maha koos emade ja lastega! </p>
<p id="v13"><sup><small>13</small></sup>  Sina ise aga oled öelnud: Ma teen sulle tõesti head ja lasen su soo saada mereliiva sarnaseks, mida ei saa ära lugeda selle rohkuse pärast!” </p>
<p id="v14"><sup><small>14</small></sup>  Ja ta jäi selleks ööks sinna ning võttis sellest, mis oli saanud tema omaks, oma vennale Eesavile kingituseks </p>
<p id="v15"><sup><small>15</small></sup>  kakssada kitse ja kakskümmend sikku, kakssada emalammast ja kakskümmend jäära, </p>
<p id="v16"><sup><small>16</small></sup>  kolmkümmend imetajat kaamelit ja nende varssa, nelikümmend lehma ja kümme härjavärssi, kakskümmend emaeeslit ja kümme eeslitäkku. </p>
<p id="v17"><sup><small>17</small></sup>  Ja ta andis need oma sulaste kätte, iga karja eraldi, ja ütles oma sulastele: „Minge minu eel ja jätke vahemaa iga karja vahele!” </p>
<p id="v18"><sup><small>18</small></sup>  Ja ta käskis esimest, öeldes: „Kui mu vend Eesav tuleb sulle vastu, küsib sinult ja ütleb: Kelle oma sa oled ja kuhu sa lähed, ja kelle omad on need, kes su ees on?, </p>
<p id="v19"><sup><small>19</small></sup>  siis vasta: Need on su sulase Jaakobi omad, kingitus, mis läkitatakse mu isandale Eesavile, ja vaata, ka tema ise tuleb meie taga!” </p>
<p id="v20"><sup><small>20</small></sup>  Ja ta käskis ka teist ja kolmandat ja kõiki muid, kes karjade järel käisid, öeldes: „Te peate Eesavile ütlema sedasama, kui te teda kohtate! </p>
<p id="v21"><sup><small>21</small></sup>  Ja öelge ka: Vaata, su sulane Jaakob tuleb meie taga!” Sest ta mõtles: Ma lepitan teda kingitusega, mis mu eel läheb. Alles pärast seda ilmun ma ise tema ette, vahest võtab ta mind siis armulikult vastu. </p>
<p id="v22"><sup><small>22</small></sup>  Nõnda läks kingitus tema eel, aga ta ise jäi selleks ööks leeri. </p>
<p id="v23"><sup><small>23</small></sup>  Kuid veel selsamal ööl ta tõusis üles ja võttis oma mõlemad naised ja mõlemad teenijad ja oma üksteist poega ja läks läbi Jabboki koolme. </p>
<p id="v24"><sup><small>24</small></sup>  Ta võttis nad ja viis üle jõe, samuti viis ta üle, mis tal oli. </p>
<p id="v25"><sup><small>25</small></sup>  Aga Jaakob ise jäi üksinda maha. Siis heitles üks mees temaga, kuni hakkas koitma. </p>
<p id="v26"><sup><small>26</small></sup>  Aga kui see nägi, et ta ei saanud võimust tema üle, siis ta lõi tema puusaliigest; ja Jaakobi puusaliiges nihkus paigast, kui ta heitles temaga. </p>
<p id="v27"><sup><small>27</small></sup>  Ja mees ütles: „Lase mind lahti, sest juba koidab!„ Aga tema vastas: ”Ei ma lase sind mitte, kui sa mind ei õnnista!” </p>
<p id="v28"><sup><small>28</small></sup>  Siis ta küsis temalt: „Mis su nimi on?„ Ja ta vastas: ”Jaakob.” </p>
<p id="v29"><sup><small>29</small></sup>  Seepeale ütles tema: „Su nimi ärgu olgu enam Jaakob, vaid olgu Iisrael, sest sa oled võidelnud Jumala ja inimestega ja oled võitnud!” </p>
<p id="v30"><sup><small>30</small></sup>  Siis küsis Jaakob ja ütles: „Ütle nüüd mulle oma nimi!„ Aga ta vastas: ”Miks sa mu nime küsid?” Ja ta õnnistas teda seal. </p>
<p id="v31"><sup><small>31</small></sup>  Ja Jaakob pani sellele paigale nimeks Penuel, sest ta ütles: „Kuigi ma nägin Jumalat palgest palgesse, pääses siiski mu hing!” </p>
<p id="v32"><sup><small>32</small></sup>  Päike tõusis, kui ta puusast longates Penuelist edasi läks. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/31">Esimene Moosese raamat - Peatükk 31</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/33">Esimene Moosese raamat - Peatükk 33</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 32:32 <i>Iisraeli lapsed</i>: <a href="/et/The_Urantia_Book/96#p2_3">Ur 96:2.3</a>. </li>
</ol>
</div>
