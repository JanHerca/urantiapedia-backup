<!--
title: Esimene Moosese raamat - Peatükk 46
description: 
published: true
date: 2023-11-8T20:21:2Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/45">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 45</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/47">
          <span class="pr-2">Esimene Moosese raamat - Peatükk 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nõnda läks Iisrael teele koos kõigega, mis tal oli, ja tuli Beer-Sebasse ning ohverdas tapaohvreid oma isa Iisaki Jumalale. </p>
<p id="v2"><sup><small>2</small></sup>  Ja Jumal rääkis Iisraeliga öistes nägemustes; ta ütles: „Jaakob, Jaakob!„ Ja see vastas: ”Siin ma olen!” </p>
<p id="v3"><sup><small>3</small></sup>  Siis ta ütles: „Mina olen Jumal, sinu isa Jumal, ära karda minna Egiptusesse, sest ma teen sind seal suureks rahvaks! <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Mina lähen koos sinuga Egiptusesse ja ma toon sind sealt tagasi, ja Joosep suleb oma käega su silmad.” </p>
<p id="v5"><sup><small>5</small></sup>  Ja Jaakob asus Beer-Sebast minekule; Iisraeli pojad panid oma isa Jaakobi ja oma väetid lapsed ja naised vankritesse, mis vaarao oli läkitanud teda tooma. </p>
<p id="v6"><sup><small>6</small></sup>  Ja nad võtsid oma karjad ja varanduse, mis nad Kaananimaal olid soetanud, ja tulid Egiptusesse, Jaakob ja kõik ta sugu koos temaga. </p>
<p id="v7"><sup><small>7</small></sup>  Oma pojad ja poegade pojad, tütred ja poegade tütred ja kogu oma soo viis ta koos enesega Egiptusesse. </p>
<p id="v8"><sup><small>8</small></sup>  Ja need on Iisraeli laste nimed, kes Egiptusesse tulid: Jaakob ja tema pojad. Jaakobi esmasündinu oli Ruuben. </p>
<p id="v9"><sup><small>9</small></sup>  Ruubeni pojad olid Hanok, Pallu, Hesron ja Karmi. </p>
<p id="v10"><sup><small>10</small></sup>  Siimeoni pojad olid Jemuel, Jaamin, Ohad, Jaakin, Sohar ja Saul, kaananlanna poeg. </p>
<p id="v11"><sup><small>11</small></sup>  Leevi pojad olid Geerson, Kehat ja Merari. </p>
<p id="v12"><sup><small>12</small></sup>  Juuda pojad olid Eer, Oonan, Seela, Perets ja Serah; aga Eer ja Oonan surid Kaananimaal. Peretsi pojad olid Hesron ja Haamul. </p>
<p id="v13"><sup><small>13</small></sup>  Issaskari pojad olid Toola, Puvva, Jaasub ja Simron. </p>
<p id="v14"><sup><small>14</small></sup>  Sebuloni pojad olid Sered, Eelon ja Jahleel. </p>
<p id="v15"><sup><small>15</small></sup>  Need olid Lea pojad, keda ta Jaakobile ilmale tõi Mesopotaamias; peale nende oli tal tütar Diina. Kõiki ta poegi ja tütreid oli ühtekokku kolmkümmend kolm hinge. </p>
<p id="v16"><sup><small>16</small></sup>  Gaadi pojad olid Sefon, Haggi, Suuni, Esbon, Eeri, Arodi ja Areli. </p>
<p id="v17"><sup><small>17</small></sup>  Aaseri pojad olid Jimna, Jisva, Jisvi ja Berija; nende õde oli Serah. Beria pojad olid Heber ja Malkiel. </p>
<p id="v18"><sup><small>18</small></sup>  Need olid selle Silpa pojad, kelle Laaban andis oma tütrele Leale ja kes tõi need Jaakobile ilmale, kuusteist hinge. </p>
<p id="v19"><sup><small>19</small></sup>  Jaakobi naise Raaheli pojad olid Joosep ja Benjamin. </p>
<p id="v20"><sup><small>20</small></sup>  Joosepile sündisid Egiptusemaal pojad, keda temale ilmale tõi Asnat, Ooni preestri Pooti-Fera tütar: Manasse ja Efraim. </p>
<p id="v21"><sup><small>21</small></sup>  Benjamini pojad olid Bela, Beker, Asbel, Geera, Naaman, Eehi, Ross, Muppim, Huppim ja Aard. </p>
<p id="v22"><sup><small>22</small></sup>  Need olid Raaheli pojad, kes Jaakobile sündisid, ühtekokku neliteist hinge. </p>
<p id="v23"><sup><small>23</small></sup>  Daani poeg oli Husim. </p>
<p id="v24"><sup><small>24</small></sup>  Naftali pojad olid Jahsel, Guuni, Jeeser ja Sillem. </p>
<p id="v25"><sup><small>25</small></sup>  Need olid selle Billa pojad, kelle Laaban andis oma tütrele Raahelile ja kes tõi need Jaakobile ilmale, ühtekokku seitse hinge. </p>
<p id="v26"><sup><small>26</small></sup>  Kõiki hingi, kes Jaakobiga Egiptusesse tulid, kes tema niudeist olid väljunud, peale Jaakobi poegade naiste, oli ühtekokku kuuskümmend kuus hinge. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Ja Joosepi poegi, kes temale Egiptuses olid sündinud, oli kaks hinge; kõiki Jaakobi soo hingi, kes Egiptusesse tulid, oli seitsekümmend. </p>
<p id="v28"><sup><small>28</small></sup>  Ja ta läkitas Juuda enese eel Joosepi juurde, et see teda juhataks Goosenisse; nõnda nad tulid Gooseni maakonda. </p>
<p id="v29"><sup><small>29</small></sup>  Ja Joosep laskis hobused oma vankri ette rakendada ning läks Goosenisse vastu oma isale Iisraelile; kui ta teda nägi, siis ta langes temale kaela ja nuttis kaua tema kaelas. </p>
<p id="v30"><sup><small>30</small></sup>  Ja Iisrael ütles Joosepile: „Nüüd ma võin surra, sest olen näinud su nägu ja tean, et oled veel elus.” </p>
<p id="v31"><sup><small>31</small></sup>  Ja Joosep ütles oma vendadele ja oma isa perele: „Ma lähen ja teatan vaaraole ning ütlen temale: Mu vennad ja mu isa pere, kes olid Kaananimaal, on minu juurde tulnud. </p>
<p id="v32"><sup><small>32</small></sup>  Ja need mehed on karjased, sest nad olidki karjakasvatajad, ja nad on oma lambad, kitsed ja veised ja kõik, mis neil oli, kaasa toonud. </p>
<p id="v33"><sup><small>33</small></sup>  Kui juhtub, et vaarao teid kutsub ja küsib: Mis teie amet on?, </p>
<p id="v34"><sup><small>34</small></sup>  siis vastake: Su sulased on olnud karjakasvatajad noorest põlvest kuni tänini, niihästi meie kui meie isad - et saaksite elada Gooseni maakonnas, sest egiptlased põlgavad kõiki lamba- ja kitsekarjaseid.” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/45">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 45</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/47">
          <span class="pr-2">Esimene Moosese raamat - Peatükk 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 46:3 <i>Jumala nimetamine „Jumal“</i>: <a href="/et/The_Urantia_Book/1#p1_6">Ur 1:1.6</a>. </li>
  <li id="fn2"><a href="#cite2">↑</a> 46:26 <i>Isa ihu</i>: <a href="/et/The_Urantia_Book/74#p7_8">Ur 74:7.8</a>. </li>
</ol>
</div>
