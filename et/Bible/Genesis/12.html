<!--
title: Esimene Moosese raamat - Peatükk 12
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Genesis/11">Esimene Moosese raamat - Peatükk 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Genesis/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Genesis/13">Esimene Moosese raamat - Peatükk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand ütles Aabramile: „Mine omalt maalt, omast sugukonnast ja isakojast maale, mille ma sulle näitan! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ma teen sind suureks rahvaks ja õnnistan sind, ma teen su nime suureks, et sa oleksid õnnistuseks! </p>
<p id="v3"><sup><small>3</small></sup>  Siis ma õnnistan neid, kes sind õnnistavad, panen vande alla selle, kes sind neab, ja sinu nimel õnnistavad endid kõik suguvõsad maa peal!” <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ja Aabram läks, nagu Issand teda käskis, ja Lott läks koos temaga; Aabram oli seitsekümmend viis aastat vana, kui ta Haaranist lahkus. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Ja Aabram võttis oma naise Saarai ja oma vennapoja Loti ja kogu nende varanduse, mis nad olid soetanud, ja Haaranis hangitud hingelised, ja nad läksid teele Kaananimaa poole. Ja nad jõudsid Kaananimaale. </p>
<p id="v6"><sup><small>6</small></sup>  Ja Aabram käis maa läbi Sekemi püha paigani, Moore tammeni; kaananlased olid siis veel sellel maal. </p>
<p id="v7"><sup><small>7</small></sup>  Ja Issand ilmutas ennast Aabramile ning ütles: „Sinu soole ma annan selle maa!” Siis ta ehitas sinna altari Issandale, kes oli ennast temale ilmutanud. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Sealt ta liikus edasi mäestikku Peetelist hommiku poole ja lõi oma telgi üles, nõnda et Peetel jäi õhtu ja Ai hommiku poole; ja ta ehitas sinna altari Issandale ning hüüdis appi Issanda nime. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Ja Aabram läks teele, rändas üha ja siirdus Lõunamaale. </p>
<p id="v10"><sup><small>10</small></sup>  Aga maal oli nälg. Siis Aabram läks alla Egiptusesse, et seal võõrana elada, sest maal oli suur nälg. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Ja kui ta minnes Egiptusele ligines, ütles ta oma naisele Saaraile: „Vaata, ma tean, et sa oled ilusa välimusega naine. <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  Aga kui egiptlased sind näevad, ütlevad nad: „See on tema naine!” Siis nad tapavad minu, aga sinu jätavad elama. </p>
<p id="v13"><sup><small>13</small></sup>  Ütle siis, et oled minu õde, et mu käsi sinu tõttu võiks hästi käia ja mu hing sinu pärast ellu jääks!” </p>
<p id="v14"><sup><small>14</small></sup>  Kui Aabram jõudis Egiptusesse, siis nägid egiptlased, et naine oli väga ilus. </p>
<p id="v15"><sup><small>15</small></sup>  Ja kui vaarao vürstid teda nägid, siis nad ülistasid teda vaaraole ja naine võeti vaarao kotta. </p>
<p id="v16"><sup><small>16</small></sup>  Vaarao tegi Aabramile tema pärast head: ta sai lambaid ja kitsi, veiseid ja eesleid, sulaseid ja teenijaid, emaeesleid ja kaameleid. <sup id="cite8"><a href="#fn8">[8]</a></sup></p>
<p id="v17"><sup><small>17</small></sup>  Aga Issand nuhtles vaaraod ja tema koda suurte nuhtlustega Saarai, Aabrami naise pärast. </p>
<p id="v18"><sup><small>18</small></sup>  Siis vaarao kutsus Aabrami ning ütles: „Miks sa mulle seda tegid? Miks sa ei teatanud mulle, et ta on sinu naine? </p>
<p id="v19"><sup><small>19</small></sup>  Miks sa ütlesid: Ta on mu õde, nõnda et ma tema enesele naiseks võtsin? Aga nüüd, vaata, seal on su naine, võta tema ja mine!” </p>
<p id="v20"><sup><small>20</small></sup>  Ja vaarao andis tema pärast meestele käsu, et nad saadaksid minema tema ja ta naise ja kõik, mis tal oli. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 12:1-2 <i>Tule Salemi, kuule tõde</i>: <a href="/et/The_Urantia_Book/93#p5_5">Ur 93:5.5</a>. </li>
  <li id="fn2"><a href="#cite2">↑</a> 12:3 <i>Kõik pered saavad õnnistatud</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn3"><a href="#cite3">↑</a> 12:4-5 <i>Lot ja Abram Salemisse</i>: <a href="/et/The_Urantia_Book/93#p5_5">Ur 93:5.5</a>. </li>
  <li id="fn4"><a href="#cite4">↑</a> 12:7 <i>Vestlused Melkisedekiga</i>: <a href="/et/The_Urantia_Book/93#p9_7">Ur 93:9.7</a>. </li>
  <li id="fn5"><a href="#cite5">↑</a> 12:8 <i>Abram saabub</i>: <a href="/et/The_Urantia_Book/93#p5_6">Ur 93:5.6</a>. </li>
  <li id="fn6"><a href="#cite6">↑</a> 12:10 <i>Reis Egiptusesse</i>: <a href="/et/The_Urantia_Book/93#p5_7">Ur 93:5.7</a>. </li>
  <li id="fn7"><a href="#cite7">↑</a> 12:11-20 <i>Aabraham näitab argust</i>: <a href="/et/The_Urantia_Book/93#p9_3">Ur 93:9.3</a>. </li>
  <li id="fn8"><a href="#cite8">↑</a> 12:16 <i>Hea suhe</i>: <a href="/et/The_Urantia_Book/93#p5_7">Ur 93:5.7</a>. </li>
</ol>
</div>
