<!--
title: Esimene Moosese raamat - Peatükk 13
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Genesis/12">Esimene Moosese raamat - Peatükk 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Genesis/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Genesis/14">Esimene Moosese raamat - Peatükk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Aabram läks Egiptusest üles Lõunamaale, tema ja ta naine ja kõik, mis tal oli; ja Lott oli koos temaga. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja Aabram oli väga rikas karja, hõbeda ja kulla poolest. </p>
<p id="v3"><sup><small>3</small></sup>  Ja ta rändas peatuspaigast teise, Lõunamaalt Peeteli poole, sinna paika, kus ta telk enne oli olnud, Peeteli ja Ai vahel, </p>
<p id="v4"><sup><small>4</small></sup>  altari paika, mille ta varem sinna oli teinud; ja Aabram hüüdis seal appi Issanda nime. </p>
<p id="v5"><sup><small>5</small></sup>  Aga ka Lotil, kes rändas koos Aabramiga, oli lambaid ja kitsi, veiseid ja telke. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Kuid maa ei suutnud neid toita, et üheskoos elada, sest nende varandus oli nii suur, et neil oli võimatu üheskoos elada. </p>
<p id="v7"><sup><small>7</small></sup>  Ja Aabrami loomade karjaste ja Loti loomade karjaste vahel tekkis riid; kaananlased ja perislased elasid siis veel sellel maal. </p>
<p id="v8"><sup><small>8</small></sup>  Siis Aabram ütles Lotile: „Ärgu olgu riidu minu ja sinu vahel, minu karjaste ja sinu karjaste vahel. Meie, mehed, oleme ju vennad! </p>
<p id="v9"><sup><small>9</small></sup>  Eks ole kogu maa su ees lahti? Mine nüüd minu juurest ära, lähed sina vasakut kätt, lähen mina paremat kätt; lähed sina paremat kätt, lähen mina vasakut kätt.” </p>
<p id="v10"><sup><small>10</small></sup>  Siis Lott tõstis oma silmad üles ja nägi, et kogu Jordani piirkond oli kõikjal veerikas; enne kui Issand Soodoma ja Gomorra hävitas, oli see kuni Soarini otsekui Issanda rohuaed, samasugune nagu Egiptusemaa. </p>
<p id="v11"><sup><small>11</small></sup>  Ja Lott valis enesele kogu Jordani piirkonna; Lott läks teele hommiku poole ja nad lahkusid teineteisest. </p>
<p id="v12"><sup><small>12</small></sup>  Aabram jäi Kaananimaale ja Lott asus piirkonna linnadesse ning lõi oma telgid üles Soodomani. </p>
<p id="v13"><sup><small>13</small></sup>  Aga Soodoma mehed olid väga pahad ja patused Issanda ees. </p>
<p id="v14"><sup><small>14</small></sup>  Ja Issand ütles Aabramile, pärast seda kui Lott tema juurest oli lahkunud: „Tõsta nüüd oma silmad üles ja vaata paigast, kus sa oled, põhja ja lõuna ja hommiku ja õhtu poole, <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  sest kogu maa, mida sa näed, ma annan sinule ja su soole igaveseks ajaks! </p>
<p id="v16"><sup><small>16</small></sup>  Ja ma teen su soo maapõrmu sarnaseks: kui keegi suudab maapõrmu ära lugeda, siis on sinugi sugu äraloetav. </p>
<p id="v17"><sup><small>17</small></sup>  Võta kätte, käi maa läbi pikuti ja põiki, sest ma annan selle sinule!” </p>
<p id="v18"><sup><small>18</small></sup>  Ja Aabram võttis telgid ja tuli ning elas Mamre tammikus, mis on Hebroni juures; ja ta ehitas sinna altari Issandale. <sup id="cite5"><a href="#fn5">[5]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 13:1-2 <i>Hea suhe</i>: <a href="/et/The_Urantia_Book/93#p5_7">Ur 93:5.7</a>. </li>
  <li id="fn2"><a href="#cite2">↑</a> 13:5-12 <i>Lot Soodomasse</i>: <a href="/et/The_Urantia_Book/93#p5_9">Ur 93:5.9</a>. </li>
  <li id="fn3"><a href="#cite3">↑</a> 13:14 <i>Vestlused Melkisedekiga</i>: <a href="/et/The_Urantia_Book/93#p9_7">Ur 93:9.7</a>. </li>
  <li id="fn4"><a href="#cite4">↑</a> 13:14-17 <i>Leping: vaata üles tähtede poole</i>: <a href="/et/The_Urantia_Book/93#p6_3">Ur 93:6.3</a>. </li>
  <li id="fn5"><a href="#cite5">↑</a> 13:18 <i>Abram Hebronisse</i>: <a href="/et/The_Urantia_Book/93#p5_11">Ur 93:5.11</a>. </li>
</ol>
</div>
