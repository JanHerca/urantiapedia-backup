<!--
title: Esimene Moosese raamat - Peatükk 20
description: 
published: true
date: 2022-10-6T9:46:8Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/19">Esimene Moosese raamat - Peatükk 19</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/21">Esimene Moosese raamat - Peatükk 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Aabraham siirdus sealt Lõunamaale ning asus elama Kaadesi ja Suuri vahele; ta elas Geraris võõrana. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja Aabraham ütles oma naise Saara kohta: „Ta on minu õde.” Siis Gerari kuningas Abimelek läkitas järele ja võttis Saara. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Aga Jumal tuli Abimeleki juurde öösel unes ja ütles temale: „Vaata, sa pead surema naise pärast, kelle sa enesele võtsid, sest ta on abielunaine!” <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Abimelek aga ei olnud temasse puutunud ja vastas: „Issand, kas tahad surmata ka õiget rahvast? </p>
<p id="v5"><sup><small>5</small></sup>  Eks ta öelnud mulle: Ta on minu õde? Ja tema ütles ka ise: Ta on mu vend. Ma tegin seda vaga südame ja süütute kätega.” </p>
<p id="v6"><sup><small>6</small></sup>  Siis ütles Jumal temale unes: „Minagi tean, et sa tegid seda vaga südamega ja ma hoidsin sind ka minu vastu pattu tegemast: sellepärast ma ei lasknud sind temasse puutuda. </p>
<p id="v7"><sup><small>7</small></sup>  Ja nüüd anna mehele naine tagasi, sest ta on prohvet ja ta palvetab sinu pärast, et sa jääksid elama. Aga kui sa tagasi ei anna, siis tea, et sina ja kõik, kes sul on, peate surema!” </p>
<p id="v8"><sup><small>8</small></sup>  Ja Abimelek tõusis hommikul vara, kutsus kõik oma sulased ning rääkis kõik need sõnad nende kuuldes; ja mehed kartsid väga. </p>
<p id="v9"><sup><small>9</small></sup>  Siis Abimelek kutsus Aabrahami ja ütles temale: „Mis sa meile tegid! Millega ma sinu vastu pattu tegin, et sa tõid suure süü minu ja mu kuningriigi peale? Sa oled minuga teinud sündmatuid tegusid!” </p>
<p id="v10"><sup><small>10</small></sup>  Ja Abimelek küsis Aabrahamilt: „Mida sa mõtlesid seda asja tehes?” </p>
<p id="v11"><sup><small>11</small></sup>  Ja Aabraham vastas: „Mina mõtlesin ainult, et selles paigas ei ole jumalakartust ja mind tapetakse mu naise pärast. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Ja tema ongi tõepoolest mu õde: mu isa tütar, kuigi mitte mu ema tütar; seetõttu ta sai mu naiseks. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Aga kui Jumal saatis mind isamajast rändama, ütlesin ma temale: Osuta mulle seda armastust, et sa kõigis paigus, kuhu tuleme, minu kohta ütled: Ta on mu vend.” </p>
<p id="v14"><sup><small>14</small></sup>  Siis Abimelek võttis lambaid, kitsi ja veiseid, sulaseid ja teenijaid ja andis Aabrahamile; ja ta andis temale tagasi Saara, ta naise. </p>
<p id="v15"><sup><small>15</small></sup>  Ja Abimelek ütles: „Vaata, mu maa on lahti sinu ees, ela, kus sulle meeldib!” </p>
<p id="v16"><sup><small>16</small></sup>  Ja Saarale ta ütles: „Näe, ma annan su vennale tuhat hõbetükki. Vaata, see olgu sulle hüvituseks kõigi ees, kes su juures on. Sa oled kõiges õigeks osutunud.” </p>
<p id="v17"><sup><small>17</small></sup>  Ja Aabraham palus Jumalat ja Jumal tegi terveks Abimeleki, ta naise ja ta teenijad, nõnda et nad said lapsi, </p>
<p id="v18"><sup><small>18</small></sup>  sest Issand oli sulgenud kõvasti kõik emaihud Abimeleki kojas Saara, Aabrahami naise pärast. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/19">Esimene Moosese raamat - Peatükk 19</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/21">Esimene Moosese raamat - Peatükk 21</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 20:1 <i>Teekond lõunasse</i>: <a href="/et/The_Urantia_Book/93#p9_2">Ur 93:9.2</a>. </li>
  <li id="fn2"><a href="#cite2">↑</a> 20:2 <i>Saara võetud Abimeleki poolt</i>: <a href="/et/The_Urantia_Book/93#p9_3">Ur 93:9.3</a>. </li>
  <li id="fn3"><a href="#cite3">↑</a> 20:2-14 <i>Aabraham näitab argust</i>: <a href="/et/The_Urantia_Book/93#p9_3">Ur 93:9.3</a>. </li>
  <li id="fn4"><a href="#cite4">↑</a> 20:3 <i>Jumal „räägib“ unenägudes</i>: <a href="/et/The_Urantia_Book/86#p5_7">Ur 86:5.7</a>. </li>
  <li id="fn5"><a href="#cite5">↑</a> 20:11 <i>Jumal on suur hirm</i>: <a href="/et/The_Urantia_Book/92#p1_5">Ur 92:1.5</a>. </li>
  <li id="fn6"><a href="#cite6">↑</a> 20:12 <i>Aabrahami õde/naine</i>: <a href="/et/The_Urantia_Book/82#p5_4">Ur 82:5.4</a>. </li>
</ol>
</div>
