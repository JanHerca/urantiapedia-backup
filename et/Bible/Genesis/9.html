<!--
title: Esimene Moosese raamat - Peatükk 9
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/8">Esimene Moosese raamat - Peatükk 8</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/10">Esimene Moosese raamat - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Jumal õnnistas Noad ja tema poegi ning ütles neile: „Olge viljakad, teid saagu palju ja täitke maa! </p>
<p id="v2"><sup><small>2</small></sup>  Teid peavad kartma ja pelgama kõik maa loomad ja kõik taeva linnud, kõik, kes maa peal liiguvad, ja kõik mere kalad; need on teie kätte antud. </p>
<p id="v3"><sup><small>3</small></sup>  Kõik, mis liigub ja elab, olgu teile roaks; kõik selle annan ma teile nagu halja rohugi. </p>
<p id="v4"><sup><small>4</small></sup>  Kummatigi ei tohi te liha süüa ta hingega, see on: ta verega! </p>
<p id="v5"><sup><small>5</small></sup>  Tõepoolest, teie eneste verd ma nõuan taga: ma nõuan seda kõigilt loomadelt, ja ma nõuan inimestelt vastastikku inimese hinge! </p>
<p id="v6"><sup><small>6</small></sup>  Kes valab inimese vere, selle vere valab inimene, sest inimene on tehtud Jumala näo järgi! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ja teie olge viljakad, teid saagu palju, siginege maa peal ja paljunege seal!” </p>
<p id="v8"><sup><small>8</small></sup>  Ja Jumal rääkis Noa ja tema poegadega, kes ta juures olid, ning ütles: </p>
<p id="v9"><sup><small>9</small></sup>  „Mina, vaata, teen lepingu teiega ja teie järglastega pärast teid, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ja iga elava hingega, kes teie juures on: lindudega, kariloomadega ja kõigi metsloomadega, kes teie juures on, kõigiga, kes laevast välja tulid, kõigi maa loomadega. </p>
<p id="v11"><sup><small>11</small></sup>  Ma teen teiega lepingu, et enam ei hävitata kõike liha uputusveega ja veeuputus ei tule enam maad rikkuma.” </p>
<p id="v12"><sup><small>12</small></sup>  Ja Jumal ütles: „Lepingu tähis, mille ma teen enese ja teie ja iga teie juures oleva elava hinge vahel igavesteks põlvedeks, on see: </p>
<p id="v13"><sup><small>13</small></sup>  ma panen pilvedesse oma vikerkaare ja see on lepingu tähiseks minu ja maa vahel. </p>
<p id="v14"><sup><small>14</small></sup>  Kui ma kogun maa kohale pilvi ja pilvedes nähakse vikerkaart, </p>
<p id="v15"><sup><small>15</small></sup>  siis ma mõtlen oma lepingule, mis on minu ja teie ja iga elava hinge vahel kõiges lihas, ja vesi ei saa enam kõike liha hävitavaks uputuseks. </p>
<p id="v16"><sup><small>16</small></sup>  Kui pilvedes on vikerkaar, siis ma vaatan seda ja mõtlen igavesele lepingule Jumala ja iga elava hinge vahel maa peal olevas kõiges lihas.” </p>
<p id="v17"><sup><small>17</small></sup>  Ja Jumal ütles Noale: „See on selle lepingu tähis, mille ma olen teinud enese ja kõige liha vahel, mis maa peal on.” </p>
<p id="v18"><sup><small>18</small></sup>  Ja Noa pojad, kes laevast välja tulid, olid Seem, Haam ja Jaafet; ja Haam oli Kaanani isa. </p>
<p id="v19"><sup><small>19</small></sup>  Need kolm olid Noa pojad ja neist rahvastus kogu maa. </p>
<p id="v20"><sup><small>20</small></sup>  Noa hakkas põllumeheks ja istutas viinamäe. </p>
<p id="v21"><sup><small>21</small></sup>  Ta jõi veini, jäi joobnuks ja ajas oma telgis enese paljaks. </p>
<p id="v22"><sup><small>22</small></sup>  Aga Haam, Kaanani isa, nägi oma isa paljast ihu ja rääkis sellest oma kahele vennale õues. </p>
<p id="v23"><sup><small>23</small></sup>  Siis Seem ja Jaafet võtsid vaiba ja panid enestele õlgadele, läksid tagurpidi ja katsid kinni oma isa palja ihu; nende näod olid ära pööratud, nõnda et nad oma isa paljast ihu ei näinud. </p>
<p id="v24"><sup><small>24</small></sup>  Kui Noa ärkas oma veiniuimast ja sai teada, mis ta noorem poeg oli teinud, </p>
<p id="v25"><sup><small>25</small></sup>  siis ta ütles: „Neetud olgu Kaanan, saagu ta oma vendadele sulaste sulaseks!” </p>
<p id="v26"><sup><small>26</small></sup>  Ta ütles veel: „Kiidetud olgu Issand, Seemi Jumal, ja Kaanan olgu tema sulane! </p>
<p id="v27"><sup><small>27</small></sup>  Jumal andku avarust Jaafetile, ta elagu Seemi telkides ja Kaanan olgu tema sulane!” </p>
<p id="v28"><sup><small>28</small></sup>  Ja Noa elas pärast veeuputust kolmsada viiskümmend aastat. </p>
<p id="v29"><sup><small>29</small></sup>  Ja kõiki Noa elupäevi oli üheksasada viiskümmend aastat; siis ta suri. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/8">Esimene Moosese raamat - Peatükk 8</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/10">Esimene Moosese raamat - Peatükk 10</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 9:6 <i>Jumala kuju</i>: <a href="/et/The_Urantia_Book/1#p3_1">Ur 1:3.1</a>.  <i>Inimene on loodud Jumala näo järgi</i>: <a href="/et/The_Urantia_Book/3#p4_7">Ur 3:4.7</a>.  <i>Inimene Jumala näo järgi</i>: <a href="/et/The_Urantia_Book/32#p2_8">Ur 32:2.8</a>.  <i>Valab verd, valatakse keha</i>: <a href="/et/The_Urantia_Book/74#p7_6">Ur 74:7.6</a>.  <i>Jumala kuju</i>: <a href="/et/The_Urantia_Book/108#p6_3">Ur 108:6.3</a>.  <i>Man is in God's image</i>: <a href="/et/The_Urantia_Book/117#p3_5">Ur 117:3.5</a>. </li>
  <li id="fn2"><a href="#cite2">↑</a> 9:9,11 <i>Liit asendab hirmu</i>: <a href="/et/The_Urantia_Book/89#p8_4">Ur 89:8.4</a>. </li>
  <li id="fn3"><a href="#cite3">↑</a> 9:9-17 <i>Vikerkaar</i>: <a href="/et/The_Urantia_Book/85#p4_2">Ur 85:4.2</a>. </li>
  <li id="fn4"><a href="#cite4">↑</a> 9:29 <i>Elu pikkus</i>: <a href="/et/The_Urantia_Book/77#p2_11">Ur 77:2.11</a>. </li>
</ol>
</div>
