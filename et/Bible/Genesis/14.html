<!--
title: Esimene Moosese raamat - Peatükk 14
description: 
published: true
date: 2022-10-6T9:46:8Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/13">Esimene Moosese raamat - Peatükk 13</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/15">Esimene Moosese raamat - Peatükk 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Sineari kuninga Amrafeli, Ellasari kuninga Arjoki, Eelami kuninga Kedorlaomeri ja Goojimi kuninga Tideali päevil sündis, </p>
<p id="v2"><sup><small>2</small></sup>  et nad alustasid sõda Soodoma kuninga Bera, Gomorra kuninga Birsa, Adma kuninga Sineabi, Seboimi kuninga Semeeberi ja Bela, see on Soari kuninga vastu. </p>
<p id="v3"><sup><small>3</small></sup>  Need kõik kogunesid Siddimi orgu, kus nüüd on Soolameri. </p>
<p id="v4"><sup><small>4</small></sup>  Kaksteist aastat olid nad Kedorlaomerit orjanud, aga kolmeteistkümnendal aastal nad tõstsid mässu. </p>
<p id="v5"><sup><small>5</small></sup>  Ja neljateistkümnendal aastal tulid Kedorlaomer ja need kuningad, kes olid koos temaga, ja lõid refalasi Astarot-Karnaimis, susiite Haamis, emiite Kirjataimi tasandikul </p>
<p id="v6"><sup><small>6</small></sup>  ja horiite nende mäestikus Seiris kuni Eel-Paaranini, mis on kõrbe ääres. </p>
<p id="v7"><sup><small>7</small></sup>  Siis nad pöördusid tagasi ja tulid Een-Mispatti, see on Kaadesisse, ja vallutasid kogu amalekkide väljade ala, samuti võitsid nad emorlasi, kes elasid Haseson-Taamaris. </p>
<p id="v8"><sup><small>8</small></sup>  Aga Soodoma kuningas, Gomorra kuningas, Adma kuningas, Seboimi kuningas ja Bela, see on Soari kuningas, läksid välja ja valmistusid tapluseks nende vastu Siddimi orus: <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Eelami kuninga Kedorlaomeri, Goojimi kuninga Tideali, Sineari kuninga Amrafeli ja Ellasari kuninga Arjoki vastu - neli kuningat viie vastu. </p>
<p id="v10"><sup><small>10</small></sup>  Aga Siddimi org oli täis maapigi auke. Kui Soodoma ja Gomorra kuningad põgenesid, siis nad langesid neisse, kuna ülejäänud põgenesid mäestikku. </p>
<p id="v11"><sup><small>11</small></sup>  Ja nad võtsid kogu Soodoma ja Gomorra varanduse ja kogu nende toiduse ning läksid ära. </p>
<p id="v12"><sup><small>12</small></sup>  Ja ära minnes nad võtsid kaasa ka Loti, Aabrami vennapoja, ja tema varanduse; ta elas ju Soodomas. </p>
<p id="v13"><sup><small>13</small></sup>  Aga üks põgenik tuli ja teatas Aabramile, heebrealasele, kes elas emorlase Mamre, Eskoli ja Aaneri venna tammikus; ja need olid Aabrami liitlased. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Kui Aabram kuulis, et ta vennapoeg oli vangi viidud, siis ta viis välja oma kodakondsed, kes tema peres olid sündinud, arvult kolmsada kaheksateist, ja ajas vaenlasi taga kuni Daanini. </p>
<p id="v15"><sup><small>15</small></sup>  Ta jaotas öösel oma sulased nende vastu, lõi neid ja jälitas neid kuni Hoobani, mis on Damaskusest vasakut kätt. </p>
<p id="v16"><sup><small>16</small></sup>  Ja ta tõi tagasi kogu varanduse; ka Loti, oma vennapoja, ja tema varanduse ta tõi tagasi, samuti naised ja rahva. </p>
<p id="v17"><sup><small>17</small></sup>  Ja kui ta Kedorlaomerit ja koos temaga olevaid kuningaid löömast tagasi tuli, läks Soodoma kuningas temale vastu Saave orgu, see on Kuningaorgu. </p>
<p id="v18"><sup><small>18</small></sup>  Ja Melkisedek, Saalemi kuningas, tõi leiba ja veini, sest tema oli kõige kõrgema Jumala preester, <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v19"><sup><small>19</small></sup>  ja õnnistas teda ning ütles: „Olgu õnnistatud Aabram, kõige kõrgema Jumala, taeva ja maa Looja poolt! </p>
<p id="v20"><sup><small>20</small></sup>  Olgu kiidetud kõige kõrgem Jumal, kes sinu vaenlased su kätte andis!” Ja Aabram andis temale kümnist kõigest. <sup id="cite9"><a href="#fn9">[9]</a></sup></p>
<p id="v21"><sup><small>21</small></sup>  Ja Soodoma kuningas ütles Aabramile: „Anna hingelised mulle, aga varandus võta enesele!” </p>
<p id="v22"><sup><small>22</small></sup>  Kuid Aabram ütles Soodoma kuningale: „Ma tõstan oma käe üles Issanda, kõige kõrgema Jumala poole, kes on taeva ja maa Looja, </p>
<p id="v23"><sup><small>23</small></sup>  et ma ei võta lõngaotsa ega jalatsipaelagi kõigest sellest, mis on sinu oma, et sa ei saaks öelda: Mina olen Aabrami rikkaks teinud! </p>
<p id="v24"><sup><small>24</small></sup>  Mul pole midagi vaja - ainult, mis poisid sõid, ja mehed, kes koos minuga käisid - Aaner, Eskol ja Mamre -, need võtku oma osa!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Genesis/13">Esimene Moosese raamat - Peatükk 13</a></td>
        <td><a href="/et/Bible/Genesis/Index">Indeks</a></td>
        <td><a href="/et/Bible/Genesis/15">Esimene Moosese raamat - Peatükk 15</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 14:8-12 <i>Kuningad tabavad Loti</i>: <a href="/et/The_Urantia_Book/93#p5_12">Ur 93:5.12</a>. </li>
  <li id="fn2"><a href="#cite2">↑</a> 14:13-16 <i>Abram ajab kuningad minema</i>: <a href="/et/The_Urantia_Book/93#p5_12">Ur 93:5.12</a>. </li>
  <li id="fn3"><a href="#cite3">↑</a> 14:18 <i>Melkisedek, Salemi vürst</i>: <a href="/et/The_Urantia_Book/35#p4_5">Ur 35:4.5</a>.  <i>Melkisedeki teised nimed</i>: <a href="/et/The_Urantia_Book/93#p2_4">Ur 93:2.4</a>.  <i>El Elyoni preester, Kõigekõrgema</i>: <a href="/et/The_Urantia_Book/98#p7_12">Ur 98:7.12</a>. </li>
  <li id="fn4"><a href="#cite4">↑</a> 14:18 ff <i>Melkisedek</i>: <a href="/et/The_Urantia_Book/51#p3_9">Ur 51:3.9</a>. </li>
  <li id="fn5"><a href="#cite5">↑</a> 14:18-20 <i>El Elyon, Kõigekõrgem</i>: <a href="/et/The_Urantia_Book/93#p3_2">Ur 93:3.2</a>.  <i>Väljajätmised kirjetes</i>: <a href="/et/The_Urantia_Book/93#p9_9">Ur 93:9.9</a>.  <i>Abram annab kümnise Melkisedekile</i>: <a href="/et/The_Urantia_Book/93#p5_13">Ur 93:5.13</a>.  <i>Melkisedek, M. High preester</i>: <a href="/et/The_Urantia_Book/93#p2_1">Ur 93:2.1</a>. </li>
  <li id="fn6"><a href="#cite6">↑</a> 14:18-20,22 <i>Most Highs</i>: <a href="/et/The_Urantia_Book/43#p3_1">Ur 43:3.1</a>.  <i>Kõigekõrgem Jumal (El Elyon)</i>: <a href="/et/The_Urantia_Book/93#p2_3">Ur 93:2.3</a>.  <i>Kõigekõrgem</i>: <a href="/et/The_Urantia_Book/93#p3_2">Ur 93:3.2</a>. </li>
  <li id="fn7"><a href="#cite7">↑</a> 14:18-22 <i>El Elyon, Kõigekõrgem Jumal</i>: <a href="/et/The_Urantia_Book/142#p3_4">Ur 142:3.4</a>.  <i>El Elyon</i>: <a href="/et/The_Urantia_Book/96#p1_4">Ur 96:1.4</a>. </li>
  <li id="fn8"><a href="#cite8">↑</a> 14:18ff <i>Melkisedek, Saalemi kuningas ...</i>: <a href="/et/The_Urantia_Book/93#p4_14">Ur 93:4.14</a>.  <i>Machiventa Melkisedek</i>: <a href="/et/The_Urantia_Book/45#p4_16">Ur 45:4.16</a>.  <i>Melkisedek, Salemi kuningas</i>: <a href="/et/The_Urantia_Book/43#p5_17">Ur 43:5.17</a>. </li>
  <li id="fn9"><a href="#cite9">↑</a> 14:20 <i>Õnnistatud olgu Kõigekõrgem</i>: <a href="/et/The_Urantia_Book/43#p5_17">Ur 43:5.17</a>.  <i>kümnissüsteem</i>: <a href="/et/The_Urantia_Book/93#p3_1">Ur 93:3.1</a>. </li>
</ol>
</div>
