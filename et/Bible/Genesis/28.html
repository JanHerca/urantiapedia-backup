<!--
title: Esimene Moosese raamat - Peatükk 28
description: 
published: true
date: 2023-11-8T20:21:2Z
tags: bible, bible—genesis
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/27">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 27</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/29">
          <span class="pr-2">Esimene Moosese raamat - Peatükk 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siis Iisak kutsus Jaakobi ja õnnistas teda; ja ta keelas teda ning ütles temale: „Ära võta naist kaananlaste tütreist! </p>
<p id="v2"><sup><small>2</small></sup>  Võta kätte, mine Mesopotaamiasse oma emaisa Betueli kotta ja võta sealt enesele naine oma ema venna Laabani tütreist. </p>
<p id="v3"><sup><small>3</small></sup>  Kõigeväeline Jumal õnnistagu sind, tehku sind viljakaks ja paljuks, et sinust tuleks hulk rahvaid! <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ta andku sulle Aabrahami õnnistust, sinule ja su soole koos sinuga, et sa päriksid maa, kus sa võõrana elad, mille Jumal on andnud Aabrahamile!” </p>
<p id="v5"><sup><small>5</small></sup>  Ja Iisak saatis Jaakobi teele ning see läks Mesopotaamiasse süürlase Betueli poja Laabani juurde, kes oli Jaakobi ja Eesavi ema Rebeka vend. </p>
<p id="v6"><sup><small>6</small></sup>  Kui Eesav nägi, et Iisak oli õnnistanud Jaakobit ja oli saatnud ta Mesopotaamiasse sealt enesele naist võtma, olles teda õnnistanud ja keelanud, öeldes: „Ära võta naist kaananlaste tütreist!” </p>
<p id="v7"><sup><small>7</small></sup>  ja et Jaakob oli kuulanud oma isa ja ema ja oli läinud Mesopotaamiasse, </p>
<p id="v8"><sup><small>8</small></sup>  siis Eesav mõistis, et kaananlaste tütred olid pahad ta isa Iisaki silmis, </p>
<p id="v9"><sup><small>9</small></sup>  ja Eesav läks Ismaeli juurde ning võttis oma naiste kõrvale enesele naiseks Mahalati, Aabrahami poja Ismaeli tütre, Nebajoti õe. </p>
<p id="v10"><sup><small>10</small></sup>  Jaakob aga lahkus Beer-Sebast ja läks Haarani poole. </p>
<p id="v11"><sup><small>11</small></sup>  Ta sattus ühte paika ja ööbis seal, sest päike oli loojunud; ta võttis selle paiga kividest ühe, pani enesele peaaluseks ja heitis sinna paika magama. </p>
<p id="v12"><sup><small>12</small></sup>  Ja ta nägi und, ja vaata, maa peal seisis redel, mille ots ulatus taevasse, ja ennäe, Jumala inglid astusid sedamööda üles ja alla. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Ja vaata, Issand seisis tema ees ning ütles: „Mina olen Issand, su isa Aabrahami Jumal ja Iisaki Jumal. Maa, mille peal sa magad, ma annan sinule ja su soole. </p>
<p id="v14"><sup><small>14</small></sup>  Ja sinu sugu saab maapõrmu sarnaseks ja sa levid õhtu ja hommiku, põhja ja lõuna poole, ja sinu ja su soo nimel õnnistavad endid kõik maailma suguvõsad. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Ja vaata, mina olen sinuga ja hoian sind kõikjal, kuhu sa lähed, ning toon sind taas sellele pinnale, sest ma ei jäta sind maha, kuni olen teinud, mis ma sulle olen öelnud!” </p>
<p id="v16"><sup><small>16</small></sup>  Siis Jaakob ärkas unest ja ütles: „Issand on tõesti selles paigas, mina aga ei teadnud seda!” </p>
<p id="v17"><sup><small>17</small></sup>  Ja ta kartis ning ütles: „Küll on see paik kardetav! See pole muud midagi kui Jumala koda ja taeva värav!” </p>
<p id="v18"><sup><small>18</small></sup>  Ja Jaakob tõusis hommikul vara ning võttis kivi, mille ta oli pannud enesele peaaluseks, ja pani selle sambaks püsti ning valas selle otsa peale õli. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Ja ta pani sellele paigale nimeks Peetel; enne aga oli selle linna nimi Luus. </p>
<p id="v20"><sup><small>20</small></sup>  Ja Jaakob andis tõotuse, öeldes: „Kui Jumal on minuga ja hoiab mind teel, mida käin, ja annab mulle leiba süüa ja riided selga, </p>
<p id="v21"><sup><small>21</small></sup>  ja mina võin rahuga pöörduda oma isakotta, siis on Issand mulle Jumalaks, </p>
<p id="v22"><sup><small>22</small></sup>  ja see kivi, mille ma panin sambaks, saab Jumala kojaks. Ja kõigest, mis sa mulle annad, ma annan sulle täpselt kümnist.” <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Genesis/27">
          <span class="mdi mdi-arrow-left-drop-circle"></span><span class="pl-2">Esimene Moosese raamat - Peatükk 27</span>
        </a>
        </td>
        <td>
        <a href="/et/Bible/Genesis/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Genesis/29">
          <span class="pr-2">Esimene Moosese raamat - Peatükk 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 28:3 <i>El Shaddai, loojajumalus</i>: <a href="/et/The_Urantia_Book/142#p3_5">Ur 142:3.5</a>.  <i>Kõigeväeline</i>: <a href="/et/The_Urantia_Book/131#p10_6">Ur 131:10.6</a>.  <i>El Shaddai</i>: <a href="/et/The_Urantia_Book/96#p1_5">Ur 96:1.5</a>. </li>
  <li id="fn2"><a href="#cite2">↑</a> 28:12 <i>Inglid lähevad üles ja alla</i>: <a href="/et/The_Urantia_Book/167#p7_4">Ur 167:7.4</a>. </li>
  <li id="fn3"><a href="#cite3">↑</a> 28:12-16 <i>Jumal „räägib“ unenägudes</i>: <a href="/et/The_Urantia_Book/86#p5_7">Ur 86:5.7</a>. </li>
  <li id="fn4"><a href="#cite4">↑</a> 28:14 <i>Kõik pered saavad õnnistatud</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn5"><a href="#cite5">↑</a> 28:18 <i>Jaakobi kivi</i>: <a href="/et/The_Urantia_Book/85#p1_1">Ur 85:1.1</a>. </li>
  <li id="fn6"><a href="#cite6">↑</a> 28:22 <i>kümnissüsteem</i>: <a href="/et/The_Urantia_Book/93#p3_1">Ur 93:3.1</a>.  <i>Kivi, mis on püstitatud sambaks</i>: <a href="/et/The_Urantia_Book/88#p2_3">Ur 88:2.3</a>. </li>
</ol>
</div>
