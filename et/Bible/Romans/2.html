<!--
title: Pauluse kiri roomlastele - Peatükk 2
description: 
published: true
date: 2022-10-6T9:46:8Z
tags: bible, bible—romans
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Romans/1">Pauluse kiri roomlastele - Peatükk 1</a></td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/3">Pauluse kiri roomlastele - Peatükk 3</a></td>
      </tr>
    </tbody>
  </table>
</figure>
<h2> Juudidki on patused ja süüdlased </h2>
<p id="v1"><sup><small>1</small></sup>  Sellepärast, oh inimene, kes kohut mõistad, ole sa kes tahes, ei ole sul mingit vabandust! Sest milles sa kohut mõistad teise üle, sessamas sa mõistad iseenese hukka; sest sina, kes teist hukka mõistad, teed ise sedasama! </p>
<p id="v2"><sup><small>2</small></sup>  Aga me teame, et Jumala kohus tõepoolest tabab neid, kes sellesarnast teevad. </p>
<p id="v3"><sup><small>3</small></sup>  Või mõtled sa, oh inimene, kes kohut mõistad nende üle, kes sellesarnast teevad, ja teed ka sedasama, et sa pääsed Jumala kohtu eest? </p>
<p id="v4"><sup><small>4</small></sup>  Või põlgad sa tema helduse ja kannatlikkuse ja pika meele rohkust ega saa aru, et Jumala heldus sind ajab meelt parandama? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ent sa kogud enesele viha oma kangusega ja patustpöördumata südamega vihapäevaks ja Jumala õige kohtu ilmumiseks, </p>
<p id="v6"><sup><small>6</small></sup>  kes igaühele maksab tema tegude järgi, </p>
<p id="v7"><sup><small>7</small></sup>  neile küll igavest elu, kes head tehes püsivusega otsivad au ja kiitust ja kadumatut põlve, <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  aga neile, kes on riiakad ja tõele sõnakuulmatud, aga sõnakuulelikud ülekohtule, viha ja raevu! </p>
<p id="v9"><sup><small>9</small></sup>  Viletsus ning ahastus tuleb igale inimese hingele, kes kurja teeb, nii juudile esiti kui ka kreeklasele, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  aga au ja kiitus ja rahu igaühele, kes head teeb, nii juudile esiti kui ka kreeklasele! </p>
<p id="v11"><sup><small>11</small></sup>  Sest Jumal ei tee vahet isikute vahel! <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Sest kõik, kes ilma käsuta on pattu teinud, lähevad ka hukka ilma käsuta; ja kõik, kes käsu all on pattu teinud, nende üle mõistetakse ka kohut käsu järgi; </p>
<p id="v13"><sup><small>13</small></sup>  sest käsu kuuljad ei ole õiged Jumala ees, vaid käsu tegijad mõistetakse õigeks - </p>
<p id="v14"><sup><small>14</small></sup>  sest kui paganad, kellel ei ole käsku, loomu poolest täidavad käsu nõudeid, on nad, ehk küll neil ei ole käsku, iseenestele käsuks </p>
<p id="v15"><sup><small>15</small></sup>  ja näitavad, et käsutegu on kirjutatud nende südametesse, kuna nende südametunnistus ühtlasi tunnistab seda ja nende mõtted isekeskis kas kaebavad nende peale või ka kostavad nende eest </p>
<p id="v16"><sup><small>16</small></sup>  - sel päeval, kui Jumal kohut mõistab inimeste salajaste asjade üle Kristuse Jeesuse läbi minu evangeeliumi järgi. </p>
<p id="v17"><sup><small>17</small></sup>  Ent kui sa nimetad ennast juudiks ja loodad käsu peale ning kiitled Jumalast </p>
<p id="v18"><sup><small>18</small></sup>  ja tunned tema tahtmist, ja käsust õpetust saades katsud läbi, mis on kõige parem, </p>
<p id="v19"><sup><small>19</small></sup>  ja pead ennast sõgedate teejuhiks, nende valguseks, kes on pimeduses, <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  mõistmatute juhatajaks, alaealiste õpetajaks, kellel on käes täieks kujunenud tunnetus ja tõde käsuõpetuses; </p>
<p id="v21"><sup><small>21</small></sup>  kuidas sa siis, kes teist õpetad, iseennast ei õpeta; kes kuulutad, et ei tohi varastada, ise varastad; </p>
<p id="v22"><sup><small>22</small></sup>  kes ütled, et ei tohi abielu rikkuda, ise rikud abielu; kes pead ebajumalaid jäledaks asjaks, ise riisud pühamut; </p>
<p id="v23"><sup><small>23</small></sup>  kes kiitled käsust, ise teotad Jumalat käsust üleastumisega? </p>
<p id="v24"><sup><small>24</small></sup>  Pilgatakse ju Jumala nime teie pärast paganate seas, nõnda nagu on kirjutatud. </p>
<p id="v25"><sup><small>25</small></sup>  Sest ümberlõikamisest on küll kasu, kui sa teed käsu järgi; aga kui sa oled käsust üleastuja, siis on sinu ümberlõikamine saanud eesnahaks. </p>
<p id="v26"><sup><small>26</small></sup>  Kui nüüd ümberlõikamatu peab käsu nõudmisi, eks siis tema eesnahka peeta ümberlõikamiseks? </p>
<p id="v27"><sup><small>27</small></sup>  Ja eks siis see, kes loomu poolest on ümberlõikamatu ja peab täiesti käsku, mõista kohut sinu üle, kes kirjatähe ja ümberlõikamise kaudu oled ometi käsust üleastuja? </p>
<p id="v28"><sup><small>28</small></sup>  Ei ole ju juut see, kes seda on välispidi; ega ole ümberlõikamine see, mis sünnib välispidi lihas, </p>
<p id="v29"><sup><small>29</small></sup>  vaid juut on see, kes seda on seespidi, ja südame ümberlõikamine on vaimus, mitte kirjatähes. Niisugune saab kiituse mitte inimestelt, vaid Jumalalt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Romans/1">Pauluse kiri roomlastele - Peatükk 1</a></td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/3">Pauluse kiri roomlastele - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:4 <i>Jumala headus</i>: <a href="/et/The_Urantia_Book/2#p6_3">Ur 2:6.3</a>.  <i>Jumala headus / meeleparandus</i>: <a href="/et/The_Urantia_Book/149#p6_4">Ur 149:6.4</a>.  <i>Kui rohkem teaks Jumala headust</i>: <a href="/et/The_Urantia_Book/131#p10_4">Ur 131:10.4</a>.  <i>Jumala headus viib</i>: <a href="/et/The_Urantia_Book/48#p6_8">Ur 48:6.8</a>.  <i>Jumala headus</i>: <a href="/et/The_Urantia_Book/143#p2_7">Ur 143:2.7</a>.  <i>Jumala headus</i>: <a href="/et/The_Urantia_Book/2#p5_7">Ur 2:5.7</a>. </li>
  <li id="fn2"><a href="#cite2">↑</a> 2:7 <i>Uskuge tõtt, saage igavene elu</i>: <a href="/et/The_Urantia_Book/157#p6_10">Ur 157:6.10</a>.  <i>Igavene elu</i>: <a href="/et/The_Urantia_Book/146#p3_7">Ur 146:3.7</a>.  <i>Igavene elu</i>: <a href="/et/The_Urantia_Book/3#p0_1">Ur 3:0.1</a>.  <i>Igavene elu</i>: <a href="/et/The_Urantia_Book/2#p2_1">Ur 2:2.1</a>.  <i>Elu pärast surma</i>: <a href="/et/The_Urantia_Book/121#p5_11">Ur 121:5.11</a>.  <i>Igavene / igavene elu</i>: <a href="/et/The_Urantia_Book/181#p2_11">Ur 181:2.11</a>.  <i>Igavene elu</i>: <a href="/et/The_Urantia_Book/101#p6_8">Ur 101:6.8</a>.  <i>Elagu igavesti</i>: <a href="/et/The_Urantia_Book/27#p1_5">Ur 27:1.5</a>.  <i>Igavene elu</i>: <a href="/et/The_Urantia_Book/162#p2_7">Ur 162:2.7</a>.  <i>Usklikud elavad igavesti</i>: <a href="/et/The_Urantia_Book/190#p5_4">Ur 190:5.4</a>.  <i>Usklikud ei sure kunagi</i>: <a href="/et/The_Urantia_Book/162#p7_5">Ur 162:7.5</a>.  <i>Kes usub, see ei sure kunagi</i>: <a href="/et/The_Urantia_Book/168#p0_7">Ur 168:0.7</a>.  <i>Lootus igavesele elule</i>: <a href="/et/The_Urantia_Book/170#p2_2">Ur 170:2.2</a>.  <i>Usklikel on igavene elu</i>: <a href="/et/The_Urantia_Book/153#p2_11">Ur 153:2.11</a>.  <i>Igavese elu andja</i>: <a href="/et/The_Urantia_Book/128#p1_10">Ur 128:1.10</a>.  <i>Usu pojad ei sure kunagi</i>: <a href="/et/The_Urantia_Book/193#p1_2">Ur 193:1.2</a>.  <i>Igavene / igavene elu</i>: <a href="/et/The_Urantia_Book/170#p2_20">Ur 170:2.20</a>. </li>
  <li id="fn3"><a href="#cite3">↑</a> 2:9-11 <i>Ei juut ega pagan</i>: <a href="/et/The_Urantia_Book/137#p8_11">Ur 137:8.11</a>.  <i>Ei juutide ega paganate Jumal</i>: <a href="/et/The_Urantia_Book/140#p1_2">Ur 140:1.2</a>. </li>
  <li id="fn4"><a href="#cite4">↑</a> 2:11 <i>Jumal ei austa sugusid</i>: <a href="/et/The_Urantia_Book/155#p6_2">Ur 155:6.2</a>.  <i>Kõik inimesed on vaimselt võrdsed</i>: <a href="/et/The_Urantia_Book/134#p4_7">Ur 134:4.7</a>.  <i>Jumal ei austa inimesi</i>: <a href="/et/The_Urantia_Book/133#p0_3">Ur 133:0.3</a>.  <i>Jumal ei austa inimesi</i>: <a href="/et/The_Urantia_Book/12#p7_8">Ur 12:7.8</a>.  <i>Kõigi, kes Jumalat otsivad, võrdsus</i>: <a href="/et/The_Urantia_Book/138#p4_2">Ur 138:4.2</a>.  <i>Jumal ei austa inimesi</i>: <a href="/et/The_Urantia_Book/175#p2_3">Ur 175:2.3</a>.  <i>Jeesus ei austa inimesi</i>: <a href="/et/The_Urantia_Book/174#p2_2">Ur 174:2.2</a>.  <i>Ei austa inimesi</i>: <a href="/et/The_Urantia_Book/137#p8_6">Ur 137:8.6</a>.  <i>Jumal ei austa inimesi</i>: <a href="/et/The_Urantia_Book/166#p4_11">Ur 166:4.11</a>.  <i>Jumal ei austa inimesi</i>: <a href="/et/The_Urantia_Book/192#p2_2">Ur 192:2.2</a>.  <i>Jumal ei austa inimesi</i>: <a href="/et/The_Urantia_Book/2#p3_1">Ur 2:3.1</a>.  <i>Jumal/Poeg ei austa isikuid</i>: <a href="/et/The_Urantia_Book/181#p2_14">Ur 181:2.14</a>.  <i>Ei juut ega pagan</i>: <a href="/et/The_Urantia_Book/190#p4_1">Ur 190:4.1</a>.  <i>Jumal ei austa inimesi</i>: <a href="/et/The_Urantia_Book/1#p4_6">Ur 1:4.6</a>.  <i>Ei austa inimesi</i>: <a href="/et/The_Urantia_Book/117#p6_22">Ur 117:6.22</a>.  <i>Jumal ei austa inimesi</i>: <a href="/et/The_Urantia_Book/112#p0_10">Ur 112:0.10</a>.  <i>Kuningriigis ei ole erinevusi</i>: <a href="/et/The_Urantia_Book/190#p3_1">Ur 190:3.1</a>.  <i>Isikute võrdõiguslikkus</i>: <a href="/et/The_Urantia_Book/150#p1_3">Ur 150:1.3</a>.  <i>Ei austa inimesi</i>: <a href="/et/The_Urantia_Book/143#p1_5">Ur 143:1.5</a>.  <i>Jeesus ei austa inimesi</i>: <a href="/et/The_Urantia_Book/139#p10_9">Ur 139:10.9</a>.  <i>Jumal ei austa inimesi</i>: <a href="/et/The_Urantia_Book/3#p1_12">Ur 3:1.12</a>.  <i>Jumala poolt ei eelistata</i>: <a href="/et/The_Urantia_Book/156#p2_4">Ur 156:2.4</a>.  <i>Ei austa inimesi</i>: <a href="/et/The_Urantia_Book/148#p6_2">Ur 148:6.2</a>.  <i>Jumal ei austa inimesi</i>: <a href="/et/The_Urantia_Book/40#p10_13">Ur 40:10.13</a>. </li>
  <li id="fn5"><a href="#cite5">↑</a> 2:19 <i># 1 Pilootlamp</i>: <a href="/et/The_Urantia_Book/107#p4_5">Ur 107:4.5</a>. </li>
</ol>
</div>
