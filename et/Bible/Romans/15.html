<!--
title: Pauluse kiri roomlastele - Peatükk 15
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Romans/14">Pauluse kiri roomlastele - Peatükk 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Romans/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Romans/16">Pauluse kiri roomlastele - Peatükk 16</a></td>
      </tr>
    </tbody>
  </table>
</figure>
<h2> Nõdrausuliste kohtlemisest </h2>
<p id="v1"><sup><small>1</small></sup>  Aga meie, kes oleme tugevad, peame kandma jõuetute nõrkusi ega tohi elada iseeneste meele heaks. </p>
<p id="v2"><sup><small>2</small></sup>  Igaüks meist olgu ligimesele meelepärane tema heaks, et teda parandada. </p>
<p id="v3"><sup><small>3</small></sup>  Sest Kristuski ei elanud enese meele heaks, vaid nõnda nagu on kirjutatud: „Nende teotamised, kes sind teotavad, on langenud minu peale!” </p>
<p id="v4"><sup><small>4</small></sup>  Sest mis iganes enne on kirjutatud, on kirjutatud meile õpetuseks, et meil kannatlikkuse ja Kirja troosti kaudu oleks lootust. </p>
<p id="v5"><sup><small>5</small></sup>  Aga kannatlikkuse ja troosti Jumal andku teile üksmeelt isekeskis Kristuse Jeesuse järele, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  et te ühel meelel ja ühe suuga austaksite Jumalat ja meie Issanda Jeesuse Kristuse Isa! <sup id="cite2"><a href="#fn2">[2]</a></sup></p>
<h2> Evangeelium paganaile </h2>
<p id="v7"><sup><small>7</small></sup>  Sellepärast võtke vastu üksteist, nõnda nagu ka Kristus teid on vastu võtnud Jumala austuseks. </p>
<p id="v8"><sup><small>8</small></sup>  Sest ma ütlen, et Jeesus Kristus sai ümberlõikamise sulaseks Jumala tõe pärast, et kinnitada isadele antud tõotused, </p>
<p id="v9"><sup><small>9</small></sup>  aga et paganad ülistavad Jumalat tema halastuse pärast, nõnda nagu on kirjutatud: „Sellepärast ma tahan sind ülistada paganate seas ja laulda kiitust su nimele!” </p>
<p id="v10"><sup><small>10</small></sup>  Ja taas ütleb tema: „Olge rõõmsad, paganad, ühes tema rahvaga!” </p>
<p id="v11"><sup><small>11</small></sup>  Ja veel: „Kiitke Issandat, kõik paganad, ja ülistage teda, kõik rahvad!” </p>
<p id="v12"><sup><small>12</small></sup>  Ja jälle ütleb Jesaja: „Jesse juur tuleb ja see, kes tõuseb valitsema paganrahvaid; tema peale hakkavad paganad lootma!” </p>
<p id="v13"><sup><small>13</small></sup>  Aga lootuse Jumal täitku teid kõige rõõmu ja rahuga usus, et teil oleks rohkesti lootust Püha Vaimu väes! <sup id="cite3"><a href="#fn3">[3]</a></sup></p>
<h2> Avameelsusest apostli kirjas </h2>
<p id="v14"><sup><small>14</small></sup>  Mu vennad, mina isiklikult olen teie suhtes veendunud selles, et teie isegi olete täis headust, täidetud kõige teadmisega ning võite küll juhatada üksteist. </p>
<p id="v15"><sup><small>15</small></sup>  Ometi olen ma üsna julgesti mõnd teile kirjutanud, vennad, otsekui teile meeldetuletuseks, selle armu pärast, mille Jumal mulle on andnud selleks, </p>
<p id="v16"><sup><small>16</small></sup>  et ma oleksin Jeesuse Kristuse teenija paganate seas ja toimetaksin Jumala evangeeliumi püha teenistust, et paganad saaksid meelepäraseks ja Pühas Vaimus pühitsetud ohvriannetuseks. </p>
<p id="v17"><sup><small>17</small></sup>  Sellepärast ma tohin Kristuses Jeesuses kiidelda Jumala asjust. </p>
<p id="v18"><sup><small>18</small></sup>  Sest mina ei julge kõnelda millestki muust kui sellest, mis Kristus minu läbi paganate sõnakuulelikuks tegemiseks on korda saatnud sõna ja teoga </p>
<p id="v19"><sup><small>19</small></sup>  tunnustähtede ja imetegude väel, Püha Vaimu väel, nõnda et mina Jeruusalemmast ja selle ümberkaudsest maast alates Illürikonini olen täide viinud Kristuse evangeeliumi kuulutamise; </p>
<p id="v20"><sup><small>20</small></sup>  kuna ma nõnda olen pidanud oma auks armuõpetust mitte kuulutada seal, kus Kristust juba on nimetatud, et ma ei ehitaks teiste rajatud alusele, </p>
<p id="v21"><sup><small>21</small></sup>  vaid nõnda nagu on kirjutatud: „Need, kellele ei ole temast midagi kuulutatud, saavad näha, ja need, kes ei ole kuulnud, mõistavad!” </p>
<h2> Apostli isiklikest kavatsusist </h2>
<p id="v22"><sup><small>22</small></sup>  See ongi see, mis mind mitu korda on takistanud teie juurde tulemast. </p>
<p id="v23"><sup><small>23</small></sup>  Aga et mul nüüd ei ole neis paigus enam aset ja et ma nii mitu aastat väga olen igatsenud teie juurde tulla, </p>
<p id="v24"><sup><small>24</small></sup>  siis ma ehk Hispaaniasse minnes tulen teie juurde, sest ma loodan teie kaudu matkates näha teid ja teie saatel jõuda sinna, niipea kui ma enne teie keskel ennast olen pisut rõõmustanud. </p>
<p id="v25"><sup><small>25</small></sup>  Aga nüüd ma lähen Jeruusalemma püha rahvast abistama. </p>
<p id="v26"><sup><small>26</small></sup>  Sest Makedoonia ja Ahhaia on heaks arvanud toime panna korjanduse neile, kes Jeruusalemmas elavate seas kehvad on. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Nemad on seda heaks arvanud ja nad on ka nende võlglased. Sest kui paganad on osa saanud nende vaimulikest andidest, siis on ka nende kohus neid aidata ihulike andidega. </p>
<p id="v28"><sup><small>28</small></sup>  Kui ma siis selle asja olen toimetanud ja neile selle saavutuse ustavalt kätte saatnud, tahan ma teie kaudu minna Hispaaniasse. </p>
<p id="v29"><sup><small>29</small></sup>  Aga ma tean, kui ma teie juurde tulen, et ma siis tulen Kristuse täie õnnistusega. </p>
<p id="v30"><sup><small>30</small></sup>  Ent mina manitsen teid, vennad, meie Issanda Jeesuse Kristuse läbi ja Vaimu armastuse läbi, minuga ühes võidelda eestpalvetega minu eest Jumala poole, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  et ma pääseksin uskmatu rahva käest Juudamaal ja et minu abistus Jeruusalemma heaks oleks armas pühade meelest, </p>
<p id="v32"><sup><small>32</small></sup>  et ma Jumala tahtel võiksin rõõmuga tulla teie juurde ja teie keskel leida kosutust. </p>
<p id="v33"><sup><small>33</small></sup>  Aga rahu Jumal olgu teie kõikidega! Aamen. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 15:5-6 <i>Sugulasvaimud</i>: <a href="/et/The_Urantia_Book/16#p6_3">Ur 16:6.3</a>. </li>
  <li id="fn2"><a href="#cite2">↑</a> 15:6 <i>Issanda Jeesuse Kristuse Isa</i>: <a href="/et/The_Urantia_Book/194#p3_11">Ur 194:3.11</a>.  <i>Issanda Jeesuse Kristuse isa</i>: <a href="/et/The_Urantia_Book/194#p4_6">Ur 194:4.6</a>. </li>
  <li id="fn3"><a href="#cite3">↑</a> 15:13 <i>Täis rõõmu, õnne</i>: <a href="/et/The_Urantia_Book/131#p10_6">Ur 131:10.6</a>. </li>
  <li id="fn4"><a href="#cite4">↑</a> 15:26 <i>Teenis vaeseid</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn5"><a href="#cite5">↑</a> 15:30 <i>Vaimu armastus</i>: <a href="/et/The_Urantia_Book/8#p6_4">Ur 8:6.4</a>. </li>
</ol>
</div>
