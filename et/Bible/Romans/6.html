<!--
title: Pauluse kiri roomlastele - Peatükk 6
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Romans/5">Pauluse kiri roomlastele - Peatükk 5</a></td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/7">Pauluse kiri roomlastele - Peatükk 7</a></td>
      </tr>
    </tbody>
  </table>
</figure>
<h2> Ühendus Kristusega vabastab patust </h2>
<p id="v1"><sup><small>1</small></sup>  Mis me nüüd ütleme? Kas peame jääma patusse, et arm suureneks? </p>
<p id="v2"><sup><small>2</small></sup>  Ei milgi kombel! Meie, kes oleme ära surnud patule, kuidas peaksime veel elama selles? </p>
<p id="v3"><sup><small>3</small></sup>  Või te ei tea, et nii mitu, kui meid on ristitud Kristusesse Jeesusesse, oleme ristitud tema surmasse? </p>
<p id="v4"><sup><small>4</small></sup>  Me oleme siis surmasse ristimise kaudu ühes temaga maha maetud, et otsekui Kristus on surnuist üles äratatud Isa au läbi, nõnda meiegi käiksime uues elus. </p>
<p id="v5"><sup><small>5</small></sup>  Sest kui me oleme kasvanud ühte tema surma sarnasusega, siis saame üheks ka tema ülestõusmise sarnasusega, </p>
<p id="v6"><sup><small>6</small></sup>  kuna me seda teame, et meie vana inimene on ühes temaga risti löödud, et patuihu kaotataks, nõnda et me enam ei orjaks pattu; <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  sest kes on surnud, see on õigeks mõistetud patust. </p>
<p id="v8"><sup><small>8</small></sup>  Aga kui me ühes Kristusega oleme surnud, siis usume, et me ühes temaga saame ka elama. </p>
<p id="v9"><sup><small>9</small></sup>  Sest me teame, et Kristus pärast seda, kui ta surnuist üles äratati, enam ei sure; surm ei valitse enam tema üle. </p>
<p id="v10"><sup><small>10</small></sup>  Sest mis ta suri, seda ta suri patule ühe korra; aga mis ta elab, elab ta Jumalale. </p>
<p id="v11"><sup><small>11</small></sup>  Nõnda arvake teiegi endid surnud olevat patule, aga elavat Jumalale Kristuses Jeesuses. </p>
<p id="v12"><sup><small>12</small></sup>  Seepärast ärgu valitsegu siis patt teie surelikus ihus, et te kuulaksite teda tema himudes. </p>
<p id="v13"><sup><small>13</small></sup>  Ärge ka mitte andke oma liikmeid ülekohtu relviks patule, vaid andke iseendid Jumalale kui need, kes surnuist on saanud elavaks, ja oma liikmed õiguse relviks Jumalale. </p>
<p id="v14"><sup><small>14</small></sup>  Sest patt ei tohi teie üle valitseda, sellepärast et teie ei ole käsu all, vaid armu all. </p>
<h2> Selgitav kogemus orjusest </h2>
<p id="v15"><sup><small>15</small></sup>  Kuidas siis? Kas hakkame pattu tegema, sest me ei ole käsu all, vaid armu all? Mitte sugugi! </p>
<p id="v16"><sup><small>16</small></sup>  Eks te tea, et kelle orjaks te hakkate sõnakuulmises, selle orjad te olete, kelle sõna te kuulete, kas patu orjad surmaks või sõnakuulmise orjad õiguseks? </p>
<p id="v17"><sup><small>17</small></sup>  Aga tänu Jumalale, et te olite patu orjad, aga nüüd olete südamest saanud sõnakuulelikuks sellele õpetuse väljendusele, mille juurde teid on juhatatud, </p>
<p id="v18"><sup><small>18</small></sup>  ja et te patust vabanenuina olete saanud õiguse orjadeks! </p>
<p id="v19"><sup><small>19</small></sup>  Ma räägin inimese kombel teie liha nõtruse pärast. Sest otsekui te oma liikmed andsite orjadeks rüvedusele ja ülekohtule, selleks et käsust üle astuda, nõnda andke nüüd oma liikmed õiguse orjadeks pühitsusele. </p>
<p id="v20"><sup><small>20</small></sup>  Sest kui te olite patu orjad, olite vabad õigusest. </p>
<p id="v21"><sup><small>21</small></sup>  Mis vilja te kandsite siis? Niisugust, millest teil nüüd on häbi! Sest selle lõpp on surm! </p>
<p id="v22"><sup><small>22</small></sup>  Aga nüüd, et te olete saanud patust vabaks ja Jumala orjadeks, on teie vili pühitsuseks ja selle lõpp on igavene elu. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Sest patu palk on surm, aga Jumala armuand on igavene elu Kristuses Jeesuses, meie Issandas! <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Romans/5">Pauluse kiri roomlastele - Peatükk 5</a></td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/7">Pauluse kiri roomlastele - Peatükk 7</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:6 <i>Kõrgem ja madalam loomus</i>: <a href="/et/The_Urantia_Book/103#p2_9">Ur 103:2.9</a>. </li>
  <li id="fn2"><a href="#cite2">↑</a> 6:22-23 <i>Lootus igavesele elule</i>: <a href="/et/The_Urantia_Book/170#p2_2">Ur 170:2.2</a>.  <i>Kes usub, see ei sure kunagi</i>: <a href="/et/The_Urantia_Book/168#p0_7">Ur 168:0.7</a>.  <i>Uskuge tõtt, saage igavene elu</i>: <a href="/et/The_Urantia_Book/157#p6_10">Ur 157:6.10</a>.  <i>Igavene / igavene elu</i>: <a href="/et/The_Urantia_Book/170#p2_20">Ur 170:2.20</a>.  <i>Igavene / igavene elu</i>: <a href="/et/The_Urantia_Book/181#p2_11">Ur 181:2.11</a>.  <i>Usklikud elavad igavesti</i>: <a href="/et/The_Urantia_Book/190#p5_4">Ur 190:5.4</a>.  <i>Igavene elu</i>: <a href="/et/The_Urantia_Book/162#p2_7">Ur 162:2.7</a>.  <i>Usklikud ei sure kunagi</i>: <a href="/et/The_Urantia_Book/162#p7_5">Ur 162:7.5</a>.  <i>Elu pärast surma</i>: <a href="/et/The_Urantia_Book/121#p5_11">Ur 121:5.11</a>.  <i>Igavene elu</i>: <a href="/et/The_Urantia_Book/146#p3_7">Ur 146:3.7</a>.  <i>Elagu igavesti</i>: <a href="/et/The_Urantia_Book/27#p1_5">Ur 27:1.5</a>.  <i>Igavese elu andja</i>: <a href="/et/The_Urantia_Book/128#p1_10">Ur 128:1.10</a>.  <i>Igavene elu</i>: <a href="/et/The_Urantia_Book/101#p6_8">Ur 101:6.8</a>.  <i>Usu pojad ei sure kunagi</i>: <a href="/et/The_Urantia_Book/193#p1_2">Ur 193:1.2</a>.  <i>Igavene elu</i>: <a href="/et/The_Urantia_Book/2#p2_1">Ur 2:2.1</a>.  <i>Igavene elu</i>: <a href="/et/The_Urantia_Book/3#p0_1">Ur 3:0.1</a>.  <i>Usklikel on igavene elu</i>: <a href="/et/The_Urantia_Book/153#p2_11">Ur 153:2.11</a>. </li>
  <li id="fn3"><a href="#cite3">↑</a> 6:23 <i>Mina olen ellujäämise saladus</i>: <a href="/et/The_Urantia_Book/182#p1_10">Ur 182:1.10</a>.  <i>Ellujäämine on kingitus</i>: <a href="/et/The_Urantia_Book/110#p2_2">Ur 110:2.2</a>.  <i>2. osa: kingituse lähedane kaaslane</i>: <a href="/et/The_Urantia_Book/3#p1_4">Ur 3:1.4</a>.  <i>Patu palk on surm</i>: <a href="/et/The_Urantia_Book/46#p8_4">Ur 46:8.4</a>.  <i>Surm ja patt</i>: <a href="/et/The_Urantia_Book/89#p2_2">Ur 89:2.2</a>.  <i>Elu kingitus</i>: <a href="/et/The_Urantia_Book/1#p1_4">Ur 1:1.4</a>.  <i>Patu palk on surm</i>: <a href="/et/The_Urantia_Book/53#p9_8">Ur 53:9.8</a>. </li>
</ol>
</div>
