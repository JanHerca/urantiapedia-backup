<!--
title: Pauluse kiri roomlastele - Peatükk 11
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Romans/10">Pauluse kiri roomlastele - Peatükk 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Romans/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Romans/12">Pauluse kiri roomlastele - Peatükk 12</a></td>
      </tr>
    </tbody>
  </table>
</figure>
<h2> Iisraeli kõrvalejätmine ei ole lõplik </h2>
<p id="v1"><sup><small>1</small></sup>  Siis ma nüüd ütlen: kas vahest Jumal on oma rahva hüljanud? Mitte sugugi! Sest minagi olen Iisraeli mees, Aabrahami soost, Benjamini suguharust. </p>
<p id="v2"><sup><small>2</small></sup>  Jumal ei ole hüljanud oma rahvast, kelle tema on ette ära tundnud. Või kas te ei tea, mis Kiri ütleb Eelijast, kuidas tema Jumala ees kaebab Iisraeli pärast, öeldes: </p>
<p id="v3"><sup><small>3</small></sup>  „Issand, sinu prohvetid on nad tapnud ja sinu altarid maha kiskunud, ja mina olen üksi üle jäänud, ja nemad tahavad võtta mu elu!” </p>
<p id="v4"><sup><small>4</small></sup>  Aga mis ütleb temale Jumala vastus? „Mina olen enesele üle jätnud seitse tuhat meest, kes ei ole nõtkutanud põlvi Baali ees!” </p>
<p id="v5"><sup><small>5</small></sup>  Samuti on ka siis praegusel ajal jääk üle jäänud armuvalikut mööda. </p>
<p id="v6"><sup><small>6</small></sup>  Aga kui see on armust, siis ei ole see enam tegudest; muidu arm ei oleks arm. Aga kui see on tegudest, siis ei ole see enam arm; muidu tegu ei oleks enam tegu. </p>
<p id="v7"><sup><small>7</small></sup>  Mis nüüd? Mida Iisrael taotleb, seda ta ei ole saavutanud; ent äravalitud on selle saavutanud ja teised on paadunud, </p>
<p id="v8"><sup><small>8</small></sup>  nõnda nagu on kirjutatud: „Jumal on neile andnud uimuse vaimu, silmad mitte nägema ja kõrvad mitte kuulma tänapäevani!” <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ja Taavet ütleb: „Nende laud saagu neile püüdepaelaks ja lõksuks ja pahanduseks ja kättemaksuks! </p>
<p id="v10"><sup><small>10</small></sup>  Nende silmad saagu pimedaks, et nad ei näeks, ja murra nende selg kõveraks jäädavalt!” </p>
<p id="v11"><sup><small>11</small></sup>  Ma ütlen nüüd: ega nad ole komistanud selleks, et langeda? Ei sugugi mitte! Vaid nende eksimise läbi tuleb pääste paganaile, et paganad teeksid neid kadedaks. </p>
<p id="v12"><sup><small>12</small></sup>  Aga kui nende eksimine on maailma rikkus ja nende kahju paganate rikkus, saati siis nende täisarv! </p>
<h2> Paganad liituvad Jumala rahvaga otsekui pookoksad puutüve külge </h2>
<p id="v13"><sup><small>13</small></sup>  Mina aga kõnelen teile, paganaile! Sest sedavõrd kui ma olen paganate apostel, austan ma oma ametit, </p>
<p id="v14"><sup><small>14</small></sup>  et võiksin kuidagi õhutada neid, kes on mu liha ja veri, ja mõned nende seast päästa. </p>
<p id="v15"><sup><small>15</small></sup>  Sest kui juba nende hülgamine on maailma lepitus, mis on siis nende vastuvõtt muud kui surnuist ellusaamine? </p>
<p id="v16"><sup><small>16</small></sup>  Aga kui uudsevili on püha, siis on ka taigen püha; ja kui juur on püha, siis on ka oksad pühad. </p>
<p id="v17"><sup><small>17</small></sup>  Kui nüüd okstest mõned on ära murtud ja sina, kes olid metsõlipuu, oled jätkatud nende asemele ja oled ühes nendega osa saanud õlipuu mahlakast juurest, </p>
<p id="v18"><sup><small>18</small></sup>  siis ära kiitle okste vastu. Ja kui sa kiitled, siis mõtle, et sina ei kanna juurt, vaid juur kannab sind. </p>
<p id="v19"><sup><small>19</small></sup>  Sina ehk ütled nüüd: „Oksad on ära murtud, et mind külge jätkataks!” </p>
<p id="v20"><sup><small>20</small></sup>  Õige küll! Uskmatuse pärast on nad ära murtud; aga sina püsid usu läbi. Ära saa omas meeles suureliseks, vaid karda! <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Sest kui Jumal ei säästnud loodud oksi, ega ta sindki säästa! </p>
<p id="v22"><sup><small>22</small></sup>  Sellepärast vaata Jumala heldust ja valjust; valjust küll nende vastu, kes on langenud; aga heldust sinu vastu, kui sa püsid helduses, muidu sindki raiutakse maha! </p>
<p id="v23"><sup><small>23</small></sup>  Aga nemadki, kui nad ei jää uskmatusse, jätkatakse puu külge; sest Jumal võib nad jälle külge jätkata. </p>
<p id="v24"><sup><small>24</small></sup>  Sest kui sina loomulikust metsõlipuust oled ära lõigatud ja loomu vastu oled jätkatud väärisõlipuu külge, saati siis, et nemad kui loodud oksad, jätkatakse iseeneste õlipuu külge. </p>
<h2> Jumala eesmärgiks on arm kõigile </h2>
<p id="v25"><sup><small>25</small></sup>  Sest mina ei taha, vennad, et teile jääks teadmatuks see saladus - et teie ei oleks eneste meelest targad - et Iisraelile osalt on tulnud paadumus, kuni paganate täisarv on läinud sisse, </p>
<p id="v26"><sup><small>26</small></sup>  ja kogu Iisrael päästetakse, nõnda nagu on kirjutatud: „Siionist tuleb päästja ja kõrvaldab Jaakobist jumalatuse. </p>
<p id="v27"><sup><small>27</small></sup>  Ja see on minu leping nendega, kui ma ära võtan nende patud!” </p>
<p id="v28"><sup><small>28</small></sup>  Evangeeliumi poolest on nad küll vaenlased teie pärast, aga valiku poolest on nad armastatud esiisade pärast. </p>
<p id="v29"><sup><small>29</small></sup>  Sest Jumal ei võta tagasi oma armuande ja kutsumist! </p>
<p id="v30"><sup><small>30</small></sup>  Sest otsekui teie muiste olite Jumalale sõnakuulmatud, aga nüüd olete armu saanud nende sõnakuulmatuse läbi, </p>
<p id="v31"><sup><small>31</small></sup>  nõnda on nüüd ka nemad sõnakuulmatud, et ka nemad nüüd teile osaks saanud armu kaudu saaksid armu. </p>
<p id="v32"><sup><small>32</small></sup>  Sest Jumal on kõik inimesed kinni pannud sõnakuulmatuse alla, et ta armu annaks kõikidele. </p>
<p id="v33"><sup><small>33</small></sup>  Oh seda Jumala rikkuse ja tarkuse ja tunnetuse sügavust! Kui väljauurimatud on tema kohtumõistmised ja äraarvamatud tema teed! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Sest kes on ära tundnud Issanda meele? Või kes on olnud tema nõuandja? <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Või kes on temale midagi enne andnud, et temale peaks jälle tasutama? </p>
<p id="v36"><sup><small>36</small></sup>  Sest tema seest ja tema läbi ja tema poole on kõik asjad. Temale olgu au igavesti! Aamen. <sup id="cite6"><a href="#fn6">[6]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 11:8 <i>Näha nägemata jne</i>: <a href="/et/The_Urantia_Book/151#p1_4">Ur 151:1.4</a>. </li>
  <li id="fn2"><a href="#cite2">↑</a> 11:20-33 <i>Ebakindlus koos kindlustundega</i>: <a href="/et/The_Urantia_Book/111#p7_1">Ur 111:7.1</a>. </li>
  <li id="fn3"><a href="#cite3">↑</a> 11:33 <i>Tarkuse ja teadmiste aarded</i>: <a href="/et/The_Urantia_Book/128#p1_10">Ur 128:1.10</a>.  <i>Otsustamata kohtumõistmine</i>: <a href="/et/The_Urantia_Book/2#p1_1">Ur 2:1.1</a>. </li>
  <li id="fn4"><a href="#cite4">↑</a> 11:33-34 <i>Ei saa leida Jumalat tundmise teel</i>: <a href="/et/The_Urantia_Book/131#p10_3">Ur 131:10.3</a>. </li>
  <li id="fn5"><a href="#cite5">↑</a> 11:34 <i>Vaimu mõistus</i>: <a href="/et/The_Urantia_Book/9#p5_4">Ur 9:5.4</a>.  <i>Vaimu mõistus</i>: <a href="/et/The_Urantia_Book/6#p6_4">Ur 6:6.4</a>.  <i>Vaimu mõistus</i>: <a href="/et/The_Urantia_Book/107#p5_3">Ur 107:5.3</a>. </li>
  <li id="fn6"><a href="#cite6">↑</a> 11:36 <i>Jumalas on kõik</i>: <a href="/et/The_Urantia_Book/11#p8_1">Ur 11:8.1</a>.  <i>Jumala suhe kõigega</i>: <a href="/et/The_Urantia_Book/174#p3_2">Ur 174:3.2</a>.  <i>Temas seisavad kõik asjad</i>: <a href="/et/The_Urantia_Book/104#p4_25">Ur 104:4.25</a>.  <i>Jumal on kõik ja kõiges</i>: <a href="/et/The_Urantia_Book/56#p9_14">Ur 56:9.14</a>.  <i>Jumal on kõik ja kõiges</i>: <a href="/et/The_Urantia_Book/3#p1_2">Ur 3:1.2</a>. </li>
</ol>
</div>
