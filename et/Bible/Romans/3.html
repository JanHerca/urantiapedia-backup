<!--
title: Pauluse kiri roomlastele - Peatükk 3
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Romans/2">Pauluse kiri roomlastele - Peatükk 2</a></td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/4">Pauluse kiri roomlastele - Peatükk 4</a></td>
      </tr>
    </tbody>
  </table>
</figure>
<h2> Vastulaused väiteile </h2>
<p id="v1"><sup><small>1</small></sup>  Mis paremus on siis juudil? Või mis kasu on ümberlõikamisest? </p>
<p id="v2"><sup><small>2</small></sup>  On paljugi kõikepidi! Kõigepealt see, et nende kätte on usaldatud, mida Jumal on rääkinud. </p>
<p id="v3"><sup><small>3</small></sup>  Mis sellest, kui mõned olid uskmatud? Ega siis nende uskmatu meel tee tühjaks Jumala ustavust? </p>
<p id="v4"><sup><small>4</small></sup>  Mitte sugugi! Kindel on, et Jumal on tõemeelne, olgugi, et iga inimene on valelik, nagu on kirjutatud: „Et sa oleksid õiglane oma sõnades ja võit jääks sinule, kui sinuga kohtus käiakse!” </p>
<p id="v5"><sup><small>5</small></sup>  Aga kui meie ülekohus teeb avalikuks Jumala õigluse, mis peame siis ütlema? Kas Jumal ei ole ülekohtune, kui ta nuhtleb vihas? Ma räägin kui inimene. </p>
<p id="v6"><sup><small>6</small></sup>  Mitte sugugi! Kuidas võiks siis Jumal kohut mõista maailma üle? </p>
<p id="v7"><sup><small>7</small></sup>  Sest kui Jumala tõde minu vale läbi saab palju selgemaks tema auks, miks siis veel minu kui patuse üle kohut mõistetakse? </p>
<p id="v8"><sup><small>8</small></sup>  Ja miks me ei teeks nõnda, nagu meist pilgates öeldakse ja nagu mõned meist räägivad, et meie ütlevat: „Tehkem kurja, et sellest tuleks head?” Niisugune nuhtlus on õige. </p>
<h2> Üldinimlik patune olukord </h2>
<p id="v9"><sup><small>9</small></sup>  Kuidas siis on? Kas me oleme paremas seisukorras? Mitte sugugi! Oleme ju varemini tõestanud, et niihästi juudid kui kreeklased on kõik patu all, </p>
<p id="v10"><sup><small>10</small></sup>  nõnda nagu on kirjutatud: „Ei ole kedagi, kes oleks õige, ei ühtainustki; </p>
<p id="v11"><sup><small>11</small></sup>  ei ole arusaajat; ei ole, kes otsiks Jumalat; </p>
<p id="v12"><sup><small>12</small></sup>  nad kõik on läinud kõrvale, nad on puha saanud kõlvatuks, ei ole kedagi, kes teeb head, ei ühtainustki. </p>
<p id="v13"><sup><small>13</small></sup>  Nende kurk on lahtine haud; oma keelega nad petavad; madude mürk on nende huulte taga. </p>
<p id="v14"><sup><small>14</small></sup>  Nende suu on täis sajatamist ja kibedaid sõnu; </p>
<p id="v15"><sup><small>15</small></sup>  nende jalad on nobedad verd valama; </p>
<p id="v16"><sup><small>16</small></sup>  hävitus ja õnnetus on nende teedel, </p>
<p id="v17"><sup><small>17</small></sup>  ja rahu teed nad ei tunne; </p>
<p id="v18"><sup><small>18</small></sup>  ei ole Jumala kartust nende silmade ees!” </p>
<p id="v19"><sup><small>19</small></sup>  Aga me teame, et mida iganes käsk ütleb, seda ta ütleb neile, kes on käsu all, et iga suu suletaks ja kogu maailm oleks süüalune Jumala ees; </p>
<p id="v20"><sup><small>20</small></sup>  sellepärast et käsu tegudest ei mõisteta õigeks ühtki liha tema ees; sest käsu kaudu tuleb patu tundmine. </p>
<h2> Õigeksmõistmine usu läbi </h2>
<p id="v21"><sup><small>21</small></sup>  Aga nüüd on Jumala õigus, millest käsk ja prohvetid tunnistavad, ilmutatud ilma käsuta, <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  see Jumala õigus, mis tuleb Jeesuse Kristuse usu kaudu kõikidele, kes usuvad; sest siin ei ole ühtki vahet; <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  sest kõik on pattu teinud ja on Jumala aust ilma <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  ning mõistetakse õigeks täiesti muidu, tema armust, lunastuse läbi, mis on Kristuses Jeesuses, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  kelle Jumal on seadnud lepitusvahendiks usu kaudu tema veres, oma õiguse osutamiseks enne tehtud pattude arvestamata jätmise pärast <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  tol ajal, kui Jumal seda sallis, et osutada oma õigust praegusel ajal ning näidata, et tema on õige ja teeb õigeks selle, kes on Jeesuse usust. </p>
<p id="v27"><sup><small>27</small></sup>  Kus on nüüd kiitlemine? See on kõrvaldatud. Missuguse käsu läbi? Kas tegude käsu läbi? Ei mitte, vaid usu käsu läbi. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Sellepärast me arvame, et inimene mõistetakse õigeks usu läbi lahus käsu tegudest. <sup id="cite7"><a href="#fn7">[7]</a></sup></p>
<p id="v29"><sup><small>29</small></sup>  Või on Jumal ükspäinis juutide Jumal? Eks ta ole ka paganate Jumal? Jah, tõesti ka paganate Jumal! </p>
<p id="v30"><sup><small>30</small></sup>  Sest üks ja sama Jumal teeb usust õigeks ümberlõigatu ja usu läbi ümberlõikamatu. <sup id="cite8"><a href="#fn8">[8]</a></sup></p>
<p id="v31"><sup><small>31</small></sup>  Kas me siis teeme käsu tühjaks usu läbi? Mitte sugugi, vaid me kinnitame käsku! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Romans/2">Pauluse kiri roomlastele - Peatükk 2</a></td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/4">Pauluse kiri roomlastele - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:21-31; 4:1-5 <i>Pääste: usu, võta vastu</i>: <a href="/et/The_Urantia_Book/150#p5_2">Ur 150:5.2</a>. </li>
  <li id="fn2"><a href="#cite2">↑</a> 3:22 <i>Usk Jeesusesse</i>: <a href="/et/The_Urantia_Book/101#p6_9">Ur 101:6.9</a>. </li>
  <li id="fn3"><a href="#cite3">↑</a> 3:23 <i>Looduselt paha, mitte patt</i>: <a href="/et/The_Urantia_Book/148#p4_8">Ur 148:4.8</a>. </li>
  <li id="fn4"><a href="#cite4">↑</a> 3:24-25 <i>Jeesus kui kiriku lunastaja</i>: <a href="/et/The_Urantia_Book/170#p5_6">Ur 170:5.6</a>. </li>
  <li id="fn5"><a href="#cite5">↑</a> 3:25-26 <i>Ei mingit "patu lepitust" Contra:</i>: <a href="/et/The_Urantia_Book/186#p5_7">Ur 186:5.7</a>. </li>
  <li id="fn6"><a href="#cite6">↑</a> 3:27-30 <i>Päästetud usust, mitte tegudest</i>: <a href="/et/The_Urantia_Book/143#p2_6">Ur 143:2.6</a>. </li>
  <li id="fn7"><a href="#cite7">↑</a> 3:28 <i>Usk viib läbi ukse</i>: <a href="/et/The_Urantia_Book/140#p1_4">Ur 140:1.4</a>.  <i>Usust õigustatud</i>: <a href="/et/The_Urantia_Book/196#p3_4">Ur 196:3.4</a>. </li>
  <li id="fn8"><a href="#cite8">↑</a> 3:30 <i>Issand, meie Jumal, on üks Jumal</i>: <a href="/et/The_Urantia_Book/10#p7_1">Ur 10:7.1</a>.  <i>Üks Jumal</i>: <a href="/et/The_Urantia_Book/131#p10_2">Ur 131:10.2</a>.  <i>Jumal on üks</i>: <a href="/et/The_Urantia_Book/56#p4_4">Ur 56:4.4</a>.  <i>Üks Jumal</i>: <a href="/et/The_Urantia_Book/92#p5_8">Ur 92:5.8</a>.  <i>Issand on üks Jumal</i>: <a href="/et/The_Urantia_Book/96#p5_5">Ur 96:5.5</a>.  <i>Ei ole Jumalat sinu kõrval</i>: <a href="/et/The_Urantia_Book/1#p0_1">Ur 1:0.1</a>.  <i>Üks Jumal</i>: <a href="/et/The_Urantia_Book/45#p4_8">Ur 45:4.8</a>.  <i>Issand Jumal on üks</i>: <a href="/et/The_Urantia_Book/1#p7_6">Ur 1:7.6</a>.  <i>Üks Jumal</i>: <a href="/et/The_Urantia_Book/92#p6_6">Ur 92:6.6</a>. </li>
</ol>
</div>
