<!--
title: Pauluse kiri roomlastele - Peatükk 12
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Romans/11">Pauluse kiri roomlastele - Peatükk 11</a></td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/13">Pauluse kiri roomlastele - Peatükk 13</a></td>
      </tr>
    </tbody>
  </table>
</figure>
<h2> Uus elu </h2>
<p id="v1"><sup><small>1</small></sup>  Mina manitsen teid nüüd, vennad, Jumala suure südamliku halastuse tõttu andma oma ihud elavaks pühaks ja Jumala meelepäraseks ohvriks. See olgu teie mõistlik jumalateenistus. </p>
<p id="v2"><sup><small>2</small></sup>  Ja ärge saage selle maailma sarnaseks, vaid muutuge teiseks oma meele uuendamise teel, et te uuriksite, mis on Jumala hea ja meelepärane ja täielik tahtmine. <sup id="cite1"><a href="#fn1">[1]</a></sup></p>
<h2> Vaimuannete õigest kasutamisest </h2>
<p id="v3"><sup><small>3</small></sup>  Sest selle armu läbi, mis mulle on antud, ma ütlen teile igaühele, et ta ei mõtleks üleolevalt selle kohta, mida tuleb mõelda, vaid mõtleks nõnda, et saaks arukaks sedamööda, kuidas Jumal igaühele usu mõõdu on jaganud. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Sest otsekui meil ühes ihus on palju liikmeid, aga kõigil liikmeil ei ole sama töö, <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  nõnda oleme meiegi paljud üks ihu Kristuses, aga üksikult igaüks üksteise liikmed. <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Aga meil on armu mööda, mis meile antud, mõnesuguseid armuandeid: olgu prohvetliku kuulutamise anne, mis toimugu usu mõõtu mööda; </p>
<p id="v7"><sup><small>7</small></sup>  Olgu hoolekanne, mis toimugu hoolekandeametis; olgu keegi õpetaja, siis toimigu ta õpetamisametis; </p>
<p id="v8"><sup><small>8</small></sup>  manitseb keegi, siis ta olgu manitsemisametis; kes teistele annetab, andku siira südamega; kes teisi juhatab, olgu hoolas; kes vaeseid hooldab, tehku seda rõõmuga. </p>
<h2> Kristliku elu juhised </h2>
<p id="v9"><sup><small>9</small></sup>  Armastus ärgu olgu silmakirjalik. Hoiduge kurjast eemale, kiinduge heasse! </p>
<p id="v10"><sup><small>10</small></sup>  Olge vennaarmastuse poolest hellasüdamelised üksteise vastu; vastastikuses austamises jõudke üksteisest ette! </p>
<p id="v11"><sup><small>11</small></sup>  Ärge olge viitsimatud hoolsuses; olge tulised vaimus; teenige Issandat! </p>
<p id="v12"><sup><small>12</small></sup>  Olge rõõmsad lootuses, kannatlikud ahastuses, püsivad palves! </p>
<p id="v13"><sup><small>13</small></sup>  Võtke osa pühade puudusest; püüdke olla külalislahked. </p>
<p id="v14"><sup><small>14</small></sup>  Õnnistage neid, kes teid taga kiusavad! Õnnistage ja ärge needke! </p>
<p id="v15"><sup><small>15</small></sup>  Olge rõõmsad rõõmsatega, nutke nutjatega! <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Mõtelge ühesuguselt üksteise suhtes! Ärge nõudke kõrgeid asju, vaid hoiduge madaluse poole; ärge olge eneste meelest targad! </p>
<p id="v17"><sup><small>17</small></sup>  Ärge tasuge ühelegi kurja kurjaga; mõtelge ikka sellele, mis hea on kõigi inimeste suhtes! <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Kui võimalik on ja niipalju kui teist oleneb, pidage rahu kõigi inimestega. <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Ärge makske ise kätte, armsad, vaid andke maad Jumala vihale, sest on kirjutatud: „Minu käes on kättemaks, mina tasun kätte! ütleb Issand.” <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  „Kui nüüd sinu vaenlasel on nälg, sööda teda; kui tal on janu, jooda teda; sest seda tehes sa kogud tuliseid süsi tema pea peale!” </p>
<p id="v21"><sup><small>21</small></sup>  Ära lase kurjal võitu saada enese üle, vaid võida sina kuri ära heaga! <sup id="cite9"><a href="#fn9">[9]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Romans/11">Pauluse kiri roomlastele - Peatükk 11</a></td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/13">Pauluse kiri roomlastele - Peatükk 13</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:2 <i>Meeled saavad üheks</i>: <a href="/et/The_Urantia_Book/110#p2_5">Ur 110:2.5</a>.  <i>Transformatsioon</i>: <a href="/et/The_Urantia_Book/143#p2_4">Ur 143:2.4</a>.  <i>Muuda kiusatused</i>: <a href="/et/The_Urantia_Book/156#p5_4">Ur 156:5.4</a>. </li>
  <li id="fn2"><a href="#cite2">↑</a> 12:3 <i>Ego deflateerimine</i>: <a href="/et/The_Urantia_Book/48#p4_14">Ur 48:4.14</a>. </li>
  <li id="fn3"><a href="#cite3">↑</a> 12:4-8 <i>Pauluse institutsionaliseeritud kirik</i>: <a href="/et/The_Urantia_Book/170#p5_7">Ur 170:5.7</a>. </li>
  <li id="fn4"><a href="#cite4">↑</a> 12:5 <i>Tegevuste sotsiaalne mõju</i>: <a href="/et/The_Urantia_Book/54#p6_3">Ur 54:6.3</a>. </li>
  <li id="fn5"><a href="#cite5">↑</a> 12:15 <i>Sugulasvaimud</i>: <a href="/et/The_Urantia_Book/16#p6_3">Ur 16:6.3</a>. </li>
  <li id="fn6"><a href="#cite6">↑</a> 12:17-21 <i>Paha kurja eest kurja eest tasumise mõttetus</i>: <a href="/et/The_Urantia_Book/140#p8_7">Ur 140:8.7</a>. </li>
  <li id="fn7"><a href="#cite7">↑</a> 12:18 <i>Püüdke elada rahumeelselt</i>: <a href="/et/The_Urantia_Book/181#p2_5">Ur 181:2.5</a>. </li>
  <li id="fn8"><a href="#cite8">↑</a> 12:19 <i>Hoiatab kättemaksu eest</i>: <a href="/et/The_Urantia_Book/140#p8_5">Ur 140:8.5</a>.  <i>Kättemaks on Jumala oma</i>: <a href="/et/The_Urantia_Book/70#p10_9">Ur 70:10.9</a>. </li>
  <li id="fn9"><a href="#cite9">↑</a> 12:21 <i>Võidelda kurja üle hea abil</i>: <a href="/et/The_Urantia_Book/156#p5_5">Ur 156:5.5</a>.  <i>Võidelda kurja üle hea abil</i>: <a href="/et/The_Urantia_Book/194#p3_12">Ur 194:3.12</a>.  <i>Võidelda kurja üle hea abil</i>: <a href="/et/The_Urantia_Book/159#p5_10">Ur 159:5.10</a>.  <i>Võidelda kurja üle hea abil</i>: <a href="/et/The_Urantia_Book/194#p3_11">Ur 194:3.11</a>. </li>
</ol>
</div>
