<!--
title: Pauluse kiri roomlastele - Peatükk 1
description: 
published: true
date: 2022-9-13T22:41:6Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/2">Pauluse kiri roomlastele - Peatükk 2</a></td>
      </tr>
    </tbody>
  </table>
</figure>
<h2> Tervitus </h2>
<p id="v1"><sup><small>1</small></sup>  Paulus, Jeesuse Kristuse sulane, kutsutud apostliks, välja valitud kuulutama Jumala evangeeliumi, </p>
<p id="v2"><sup><small>2</small></sup>  mille Jumal on enne tõotanud oma prohvetite kaudu pühades kirjades </p>
<p id="v3"><sup><small>3</small></sup>  oma Pojast - kes liha poolest on sündinud Taaveti soost </p>
<p id="v4"><sup><small>4</small></sup>  ja pühaduse vaimu poolest on seatud surnuist ülestõusmise läbi Jumala Pojaks väes - Jeesusest Kristusest, meie Issandast, </p>
<p id="v5"><sup><small>5</small></sup>  kelle läbi me oleme saanud armu ja apostliameti, et äratada usu sõnakuulelikkust tema nime heaks kõigi rahvaste seas, </p>
<p id="v6"><sup><small>6</small></sup>  kelle seast ka teie olete Jeesuse Kristuse poolt kutsutud, </p>
<p id="v7"><sup><small>7</small></sup>  kõigile Roomas olevaile Jumala armastatuile, kutsutud pühadele: armu teile ja rahu Jumalalt, meie Isalt, ja Issandalt Jeesuselt Kristuselt! <sup id="cite1"><a href="#fn1">[1]</a></sup></p>
<h2> Pauluse kavatsus külastada Roomat </h2>
<p id="v8"><sup><small>8</small></sup>  Kõigepealt ma tänan oma Jumalat Jeesuse Kristuse läbi teie kõikide pärast, et teie usust kiitvalt kõneldakse kogu maailmas. </p>
<p id="v9"><sup><small>9</small></sup>  Sest Jumal, keda ma oma vaimus teenin tema Poja evangeeliumi kuulutamisega, on mu tunnistaja, kuidas ma lakkamata pean teid meeles, </p>
<p id="v10"><sup><small>10</small></sup>  aina oma palvetes anudes, kas ma juba kord Jumala tahtmisel saaksin tulla teie juurde. </p>
<p id="v11"><sup><small>11</small></sup>  Sest ma igatsen teid näha, et võiksin jagada teile pisut vaimulikku annet teie kinnituseks; </p>
<p id="v12"><sup><small>12</small></sup>  see on, et me teie juures üheskoos olles vastastikku ergutaksime üksteist ühise usu, teie ja minu oma läbi. </p>
<p id="v13"><sup><small>13</small></sup>  Ja ma ei taha, vennad, et teil oleks teadmata, et ma sageli olen ette võtnud tulla teie juurde, et ma ka teie seas võiksin saata mõnd kasu, nõnda nagu muude paganate seas; aga ma olin tänini takistatud. </p>
<p id="v14"><sup><small>14</small></sup>  Ma olen nii kreeklaste kui umbkeelsete, nii tarkade kui rumalate võlglane; </p>
<p id="v15"><sup><small>15</small></sup>  siis olen ma omalt poolt valmis ka teile, Roomas asuvaile, evangeeliumi kuulutama. </p>
<h2> Evangeeliumi olemus </h2>
<p id="v16"><sup><small>16</small></sup>  Sest ma ei häbene evangeeliumi; sest see on Jumala vägi õndsakssaamiseks igaühele, kes usub, nii juudile esiti kui ka kreeklasele. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Sest temas saab ilmsiks Jumala õigus usust usku, nõnda nagu on kirjutatud: „Õige elab usust!” <sup id="cite4"><a href="#fn4">[4]</a></sup></p>
<h2> Paganate patusus </h2>
<p id="v18"><sup><small>18</small></sup>  Sest Jumala viha saab ilmsiks taevast kõige inimeste jumalatuse ja ülekohtu vastu, nende vastu, kes tõde ülekohtuga kinni peavad, </p>
<p id="v19"><sup><small>19</small></sup>  sellepärast et see, mida teatakse Jumalast, on avalik nende seas; sest Jumal on seda neile avaldanud. </p>
<p id="v20"><sup><small>20</small></sup>  Sest tema nähtamatut olu, nii tema igavest väge kui jumalikku olemist, nähakse, kui neid pannakse tähele, tema tegudes maailma loomisest alates, nii et nad ei saa vabanduda, <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  sellepärast et nad Jumalat tundes ei ole teda kui Jumalat austanud ega tänanud, vaid on oma mõtlemistes saanud tühiseks ja nende mõistmatu süda on läinud pimedaks. </p>
<p id="v22"><sup><small>22</small></sup>  Kiites endid targaks, on nad saanud jõledaks </p>
<p id="v23"><sup><small>23</small></sup>  ja on kadumatu Jumala au vahetanud kaduva inimese ja lindude ja neljajalgsete ja roomajate sarnase kuju vastu. </p>
<p id="v24"><sup><small>24</small></sup>  Sellepärast on Jumal nad andnudki nende südamete himudes rüvedusse, oma ihusid ise pilastama. </p>
<p id="v25"><sup><small>25</small></sup>  Nemad on Jumala tõe vahetanud vale vastu ja on austanud ning teeninud loodut enam kui Loojat, kes on ülistatud igavesti. Aamen. </p>
<p id="v26"><sup><small>26</small></sup>  Sellepärast on Jumal nad andnud häbematuisse ihadesse; sest nende naised on vahetanud loomuliku sugulise käitlemise loomuvastasega, </p>
<p id="v27"><sup><small>27</small></sup>  ja samuti on ka mehed loobunud loomulikust naise sugulisest käitlemisest ja on oma himus süttinud üksteisest ja teinud rõvedust mees mehega ja kätte saanud iseenestes oma eksimuse palga, mille pidid saama. </p>
<p id="v28"><sup><small>28</small></sup>  Ja nagu nad heaks ei arvanud kinni pidada Jumala tunnetamisest, nii on Jumal nad andnud hoolimatu meele sisse, tegema seda, mis ei kõlba; </p>
<p id="v29"><sup><small>29</small></sup>  nad on täis kõike ülekohut, kurjust, ahnust, tigedust, täis kadedust, mõrva, riidu, kurikavalust; nad on keelekandjad, </p>
<p id="v30"><sup><small>30</small></sup>  laimajad, Jumala vihkajad, ülbed, suurelised, hooplejad, leidlikud kurjale, sõnakuulmatud vanemaile, </p>
<p id="v31"><sup><small>31</small></sup>  mõistmatud, lepingu rikkujad, armuheitmatud, halastamatud, </p>
<p id="v32"><sup><small>32</small></sup>  kes, ehk nad küll tunnevad Jumala õiguse määrust ja teavad, et need, kes teevad niisuguseid asju, on surma väärt, ei tee mitte ainult sedasama, vaid tunnevad head meelt neist, kes nõnda teevad. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/et/Bible/Romans/Index">Indeks</a></td>
        <td><a href="/et/Bible/Romans/2">Pauluse kiri roomlastele - Peatükk 2</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 1:7 <i>Jumala kutsumine „meie isaks“</i>: <a href="/et/The_Urantia_Book/1#p1_5">Ur 1:1.5</a>.  <i>Isa-lapse suhe</i>: <a href="/et/The_Urantia_Book/131#p10_6">Ur 131:10.6</a>.  <i>Jumala kutsumine „meie isaks“</i>: <a href="/et/The_Urantia_Book/1#p1_1">Ur 1:1.1</a>.  <i>Jumal on meie isa</i>: <a href="/et/The_Urantia_Book/141#p4_2">Ur 141:4.2</a>.  <i>Jumal: Kõigi inimeste armastav Isa</i>: <a href="/et/The_Urantia_Book/194#p4_6">Ur 194:4.6</a>.  <i>Isa-lapse suhe</i>: <a href="/et/The_Urantia_Book/131#p10_8">Ur 131:10.8</a>.  <i>Jumal on meie isa</i>: <a href="/et/The_Urantia_Book/149#p6_8">Ur 149:6.8</a>.  <i>Jumal on MINU Isa</i>: <a href="/et/The_Urantia_Book/131#p10_5">Ur 131:10.5</a>. </li>
  <li id="fn2"><a href="#cite2">↑</a> 1:16 <i>Kõigepealt juudid, siis mittejuutlased</i>: <a href="/et/The_Urantia_Book/140#p9_3">Ur 140:9.3</a>. </li>
  <li id="fn3"><a href="#cite3">↑</a> 1:16-17 <i>Päästmise evangeelium</i>: <a href="/et/The_Urantia_Book/190#p4_1">Ur 190:4.1</a>.  <i>Jumala päästmise evangeelium</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn4"><a href="#cite4">↑</a> 1:17 <i>Usk on sissepääsu hind</i>: <a href="/et/The_Urantia_Book/137#p8_17">Ur 137:8.17</a>.  <i>Usk viib läbi ukse</i>: <a href="/et/The_Urantia_Book/140#p1_4">Ur 140:1.4</a>.  <i>Usk hajutab meeleheite</i>: <a href="/et/The_Urantia_Book/102#p0_2">Ur 102:0.2</a>. </li>
  <li id="fn5"><a href="#cite5">↑</a> 1:20 <i>Igavene Jumal</i>: <a href="/et/The_Urantia_Book/0#p3_2">Ur 0:3.2</a>.  <i>Ta on surematu, igavene</i>: <a href="/et/The_Urantia_Book/2#p1_2">Ur 2:1.2</a>.  <i>Nähtamatu osaliselt arusaadav</i>: <a href="/et/The_Urantia_Book/1#p5_3">Ur 1:5.3</a>. </li>
</ol>
</div>
