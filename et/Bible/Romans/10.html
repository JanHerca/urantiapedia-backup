<!--
title: Pauluse kiri roomlastele - Peatükk 10
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Romans/9">Pauluse kiri roomlastele - Peatükk 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Romans/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Romans/11">Pauluse kiri roomlastele - Peatükk 11</a></td>
      </tr>
    </tbody>
  </table>
</figure>
<h2> Iisraeli ilmaoleku põhjus </h2>
<p id="v1"><sup><small>1</small></sup>  Vennad, minu südame hea meel ja palve Jumala poole nende eest on, et nad õndsaks saaksid! </p>
<p id="v2"><sup><small>2</small></sup>  Sest ma annan neile tunnistuse, et nad on väga agarad Jumala suhtes, kuid mitte õiget tunnetust mööda; </p>
<p id="v3"><sup><small>3</small></sup>  sest kui nad ei mõista Jumala õigust ja püüavad üles seada oma õigust, siis ei ole nad alistunud Jumala õigusele. </p>
<p id="v4"><sup><small>4</small></sup>  Sest käsu lõppsiht on Kristus õiguseks igaühele, kes usub. </p>
<h2> Uus õiguse tee on igaühe jaoks </h2>
<p id="v5"><sup><small>5</small></sup>  Sest Mooses kirjutab õigusest, mis tuleb käsust, et inimene, kes seda täidab, elab sellest. </p>
<p id="v6"><sup><small>6</small></sup>  Aga õigus, mis tuleb usust, ütleb nõnda: „Ära ütle oma südames: kes läheb üles taevasse? See on: Kristust alla tooma; </p>
<p id="v7"><sup><small>7</small></sup>  või: kes läheb alla sügavusse? See on: Kristust surnuist üles tooma!” </p>
<p id="v8"><sup><small>8</small></sup>  Vaid mis ta ütleb? „Sõna on sinule ligidal, sinu suus ja sinu südames!” See on usu sõna, mida me kuulutame! </p>
<p id="v9"><sup><small>9</small></sup>  Sest kui sa oma suuga tunnistad, et Jeesus on Issand, ja oma südames usud, et Jumal on tema surnuist üles äratanud, siis sa saad õndsaks! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Sest südamega usutakse õiguseks, ent suuga tunnistatakse õndsuseks. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Sest Kiri ütleb: „Ükski, kes temasse usub, ei jää häbisse!” </p>
<p id="v12"><sup><small>12</small></sup>  Siin ei ole vahet juudi ja kreeklase vahel, sest üks ja sama on kõikide Issand, rikas kõikide heaks, kes teda appi hüüavad. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Sest igaüks, kes hüüab appi Issanda nime, päästetakse. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Kuidas nad nüüd saavad appi hüüda teda, kellesse nad ei ole uskunud? Ja kuidas nad võivad uskuda temasse, kellest nad ei ole kuulnud? Ja kuidas nad saavad kuulda ilma kuulutajata? </p>
<p id="v15"><sup><small>15</small></sup>  Ja kuidas nad võivad kuulutada, kui neid ei läkitata? Nõnda nagu on kirjutatud: „Kui armsad on nende sammud, kes häid sõnumeid kuulutavad!” </p>
<p id="v16"><sup><small>16</small></sup>  Aga mitte kõik ei ole võtnud kuulda evangeeliumi sõna. Sest Jesaja ütleb: „Issand, kes usub meie kuulutust?” </p>
<p id="v17"><sup><small>17</small></sup>  Nii tuleb siis usk kuuldust, aga kuuldu Kristuse sõna kaudu. </p>
<p id="v18"><sup><small>18</small></sup>  Aga ma küsin: kas nad siis ei ole kuulnud? On küll! „Üle kogu ilmamaa käib nende hääl ja maailma otsteni nende sõna!” </p>
<p id="v19"><sup><small>19</small></sup>  Aga ma küsin: kas Iisrael ei ole teada saanud? Esimesena ütleb Mooses: „Mina ärritan teid rahvaga, kes ei ole rahvas, ja vihastan teid mõistmatu rahvaga!” </p>
<p id="v20"><sup><small>20</small></sup>  Ent Jesaja räägib julgesti ja ütleb: „Mind on leidnud need, kes mind ei ole otsinud; ma olen saanud ilmsiks neile, kes mind ei ole nõudnud!” </p>
<p id="v21"><sup><small>21</small></sup>  Aga Iisraeli kohta ta ütleb: „Kogu päeva ma sirutan käsi rahva poole, kes ei kuula sõna ja räägib vastu!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 10:9-13 <i>Usk ülestõusmisesse</i>: <a href="/et/The_Urantia_Book/190#p0_4">Ur 190:0.4</a>. </li>
  <li id="fn2"><a href="#cite2">↑</a> 10:10-13 <i>Päästmise evangeelium</i>: <a href="/et/The_Urantia_Book/190#p4_1">Ur 190:4.1</a>.  <i>Jumala päästmise evangeelium</i>: <a href="/et/The_Urantia_Book/190#p5_4">Ur 190:5.4</a>. </li>
  <li id="fn3"><a href="#cite3">↑</a> 10:12 <i>Ei juutide ega paganate Jumal</i>: <a href="/et/The_Urantia_Book/140#p1_2">Ur 140:1.2</a>.  <i>Ei juut ega pagan</i>: <a href="/et/The_Urantia_Book/137#p8_11">Ur 137:8.11</a>.  <i>Juutide staatus</i>: <a href="/et/The_Urantia_Book/175#p2_1">Ur 175:2.1</a>.  <i>Enne harmooniat on vaja rohkem</i>: <a href="/et/The_Urantia_Book/181#p2_13">Ur 181:2.13</a>. </li>
  <li id="fn4"><a href="#cite4">↑</a> 10:13 <i>Kes iganes tahab, võib tulla</i>: <a href="/et/The_Urantia_Book/2#p5_2">Ur 2:5.2</a>.  <i>Kes iganes tahab, võib tulla</i>: <a href="/et/The_Urantia_Book/32#p5_8">Ur 32:5.8</a>.  <i>Kes iganes tahab, võib tulla</i>: <a href="/et/The_Urantia_Book/166#p3_7">Ur 166:3.7</a>.  <i>Kes iganes tahab, võib tulla</i>: <a href="/et/The_Urantia_Book/165#p3_8">Ur 165:3.8</a>.  <i>Kes iganes tahab, võib tulla</i>: <a href="/et/The_Urantia_Book/100#p7_6">Ur 100:7.6</a>.  <i>Kes hüüab Issandat, see päästetakse</i>: <a href="/et/The_Urantia_Book/2#p4_1">Ur 2:4.1</a>.  <i>Kes iganes tahab, võib tulla</i>: <a href="/et/The_Urantia_Book/139#p12_7">Ur 139:12.7</a>.  <i>Kes tahab, see päästetakse</i>: <a href="/et/The_Urantia_Book/131#p10_7">Ur 131:10.7</a>. </li>
</ol>
</div>
