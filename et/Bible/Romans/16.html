<!--
title: Pauluse kiri roomlastele - Peatükk 16
description: 
published: true
date: 2023-11-8T20:21:2Z
tags: bible, bible—romans
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Romans/15">
          <span class="mdi mdi-arrow-left-drop-circle"></span><span class="pl-2">Pauluse kiri roomlastele - Peatükk 15</span>
        </a>
        </td>
        <td>
        <a href="/et/Bible/Romans/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2> Nimelised tervitused </h2>
<p id="v1"><sup><small>1</small></sup>  Mina annan teie hooleks meie õe Foibe, kes on Kenkrea koguduse käsiline, </p>
<p id="v2"><sup><small>2</small></sup>  et te võtaksite teda vastu Issandas, nõnda nagu sobib pühadele, ja oleksite temale abiks kõiges, milles temal iganes teid on vaja. Sest tema on abiks olnud paljudele, ka mulle enesele. </p>
<p id="v3"><sup><small>3</small></sup>  Tervitage minu kaastöölisi Kristuses Jeesuses, Priskat ja Akvilat, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  kes minu elu eest on pannud oma kaela tapavalmis, keda ei täna mitte mina üksi, vaid ka kõik paganate kogudused, </p>
<p id="v5"><sup><small>5</small></sup>  ja kogudust nende majas. Tervitage Epainetost, minu armast, kes oli esimene Aasias pöörduma Kristuse poole. </p>
<p id="v6"><sup><small>6</small></sup>  Tervitage Maarjat, kes on palju vaeva näinud teie eest. </p>
<p id="v7"><sup><small>7</small></sup>  Tervitage Andronikost ja Juuniust, minu sugulasi ja kaasvange, kes on kuulsad apostlite hulgas ja kes enne mind on olnud Kristuses. </p>
<p id="v8"><sup><small>8</small></sup>  Tervitage Ampliatost, mu armast Issandas. </p>
<p id="v9"><sup><small>9</small></sup>  Tervitage Urbanust, meie kaastöölist Kristuses, ja mu armast Stahhüst. </p>
<p id="v10"><sup><small>10</small></sup>  Tervitage Apellest, kes on läbi katsutud Kristuses. Tervitage Aristobulose perekonda. </p>
<p id="v11"><sup><small>11</small></sup>  Tervitage Heroodioni, minu sugulast. Tervitage Narkissose perekonna liikmeid, kes on Issandas. </p>
<p id="v12"><sup><small>12</small></sup>  Tervitage Trüfainat ja Trüfoosat, kes teevad tööd Issandas. Tervitage Persist, armast õde, kes on näinud palju vaeva Issandas. </p>
<p id="v13"><sup><small>13</small></sup>  Tervitage Ruufust, Issandas äravalitut, ja tema ema, kes on ka minu ema. </p>
<p id="v14"><sup><small>14</small></sup>  Tervitage Asünkritost, Flegonit, Hermest, Patrobast, Hermast ja vendi, kes on nende juures. </p>
<p id="v15"><sup><small>15</small></sup>  Tervitage Filologost ja Juuliat, Neereust ja tema õde ja Olümpat ja kõiki pühasid, kes on nende juures. </p>
<p id="v16"><sup><small>16</small></sup>  Tervitage üksteist püha suudlusega. Kõik Kristuse kogudused tervitavad teid. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Aga mina manitsen teid, vennad, pidama silmas neid, kes tekitavad lõhesid ja pahandust õpetuse vastu, mis te olete õppinud, ja tõmbuge neist tagasi. </p>
<p id="v18"><sup><small>18</small></sup>  Sest niisugused inimesed ei teeni mitte meie Issandat Jeesust, vaid oma kõhtu, ja petavad magusate sõnadega ja libedate kõnedega tõemeelsete südameid. </p>
<p id="v19"><sup><small>19</small></sup>  Sest teie sõnakuulmine on saanud kõigile teatavaks; seepärast ma rõõmustun teist, kuid tahan, et teie oleksite targad heale, aga kohtlased pahale. </p>
<p id="v20"><sup><small>20</small></sup>  Aga rahu Jumal tallab varsti saatana teie jalge alla. Meie Issanda Jeesuse Kristuse arm olgu teiega! Aamen. </p>
<p id="v21"><sup><small>21</small></sup>  Teid tervitavad Timoteos, minu kaastööline, ja Luukius ja Jaason ja Sosipatros, minu sugulased. </p>
<p id="v22"><sup><small>22</small></sup>  Mina, Tertius, kes ma selle kirja olen kirjutanud, tervitan teid Issandas. </p>
<p id="v23"><sup><small>23</small></sup>  Teid tervitab Gaajus, kes on olnud külalislahke minule ja kõigele kogudusele. Teid tervitab Erastos, linna laekur, ja vend Kvartus. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  [Meie Issanda Jeesuse Kristuse arm olgu teie kõikidega! Aamen.] </p>
<h2> Jumala ülistus </h2>
<p id="v25"><sup><small>25</small></sup>  Ent sellele, kes teid võib kinnitada minu evangeeliumi ja Jeesuse Kristuse jutluse järgi selle saladuse ilmutust mööda, mis on olnud igavesest ajast varjul, </p>
<p id="v26"><sup><small>26</small></sup>  aga nüüd on saanud avalikuks ja on prohvetite kirjade kaudu igavese Jumala käsul tehtud teatavaks kõigile rahvastele usu sõnakuulelikkuse saavutamiseks - </p>
<p id="v27"><sup><small>27</small></sup>  ainsale targale Jumalale, Jeesuse Kristuse läbi, temale olgu au ajastute ajastuteni! Aamen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Romans/15">
          <span class="mdi mdi-arrow-left-drop-circle"></span><span class="pl-2">Pauluse kiri roomlastele - Peatükk 15</span>
        </a>
        </td>
        <td>
        <a href="/et/Bible/Romans/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 16:3 <i>Aquila ja Priscilla</i>: <a href="/et/The_Urantia_Book/133#p3_12">Ur 133:3.12</a>. </li>
  <li id="fn2"><a href="#cite2">↑</a> 16:16 <i>Tervitatud püha suudlusega</i>: <a href="/et/The_Urantia_Book/194#p4_7">Ur 194:4.7</a>. </li>
  <li id="fn3"><a href="#cite3">↑</a> 16:23 <i>Gaius</i>: <a href="/et/The_Urantia_Book/133#p3_11">Ur 133:3.11</a>.  <i>Kutsutud „vend“ & „õde“</i>: <a href="/et/The_Urantia_Book/194#p4_7">Ur 194:4.7</a>. </li>
</ol>
</div>
