<!--
title: Kolmas Moosese raamat - Peatükk 9
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Leviticus/8">Kolmas Moosese raamat - Peatükk 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Leviticus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Leviticus/10">Kolmas Moosese raamat - Peatükk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kaheksandal päeval kutsus Mooses Aaroni ja tema pojad ja Iisraeli vanemad </p>
<p id="v2"><sup><small>2</small></sup>  ning ütles Aaronile: „Võta enesele üks härgvasikas patuohvriks ja üks jäär põletusohvriks, mõlemad veatud, ja too need Issanda ette! </p>
<p id="v3"><sup><small>3</small></sup>  Ja räägi Iisraeli lastega ning ütle: Võtke üks sikk patuohvriks ja üks vasikas ja üks lambatall, mõlemad aastased ja veatud, põletusohvriks! </p>
<p id="v4"><sup><small>4</small></sup>  Ja üks härg ja üks jäär tänuohvriks, ohverdamiseks Issanda ees, ja õliga segatud roaohver, sest täna Issand ilmutab ennast teile.” </p>
<p id="v5"><sup><small>5</small></sup>  Ja nad tõid, mida Mooses oli käskinud, kogudusetelgi juurde, ja terve kogudus tuli ning seisis Issanda ees. </p>
<p id="v6"><sup><small>6</small></sup>  Ja Mooses ütles: „Nõnda on Issand teid käskinud teha, et Issanda auhiilgus ilmutaks ennast teile.” </p>
<p id="v7"><sup><small>7</small></sup>  Ja Mooses ütles Aaronile: „Astu altari juurde ja valmista oma patuohver ja põletusohver ning toimeta lepitust enese ja rahva eest, nagu Issand on käskinud!” </p>
<p id="v8"><sup><small>8</small></sup>  Ja Aaron astus altari juurde ning tappis patuohvri vasika. </p>
<p id="v9"><sup><small>9</small></sup>  Ja Aaroni pojad tõid temale vere ja ta kastis oma sõrme verre ning määris altari sarvedele, aga ülejäänud vere ta valas altari aluse kõrvale. </p>
<p id="v10"><sup><small>10</small></sup>  Ja patuohvri rasva ja neerud ja maksarasva süütas ta altaril põlema, nagu Issand Moosest oli käskinud. </p>
<p id="v11"><sup><small>11</small></sup>  Ja liha ja naha ta põletas tulega väljaspool leeri. </p>
<p id="v12"><sup><small>12</small></sup>  Siis ta tappis põletusohvri ja Aaroni pojad ulatasid temale vere ning ta piserdas seda altarile ümberringi. </p>
<p id="v13"><sup><small>13</small></sup>  Ja nad ulatasid temale põletusohvri tükikaupa koos peaga ning ta süütas need altaril põlema. </p>
<p id="v14"><sup><small>14</small></sup>  Ja ta pesi sisikonna ja jalad ning süütas need põlema põletusohvrialtaril. </p>
<p id="v15"><sup><small>15</small></sup>  Siis ta tõi esile rahva ohvrianni ja võttis patuohvri siku, kes pidi olema rahva eest, ja tappis selle ning ohverdas patuohvriks nagu esimesegi. </p>
<p id="v16"><sup><small>16</small></sup>  Ja ta tõi esile põletusohvri ning talitas sellega seatud viisil. </p>
<p id="v17"><sup><small>17</small></sup>  Ja ta tõi esile roaohvri ning võttis sellest peotäie ja süütas altaril põlema lisaks hommikusele põletusohvrile. </p>
<p id="v18"><sup><small>18</small></sup>  Siis ta tappis härja ja jäära kui rahva tänuohvrid, ja Aaroni pojad ulatasid temale vere ning ta piserdas seda altarile ümberringi. </p>
<p id="v19"><sup><small>19</small></sup>  Aga rasvad härjast ja jäärast, rasvase saba ja rasvakihi ja neerud ja maksarasva, </p>
<p id="v20"><sup><small>20</small></sup>  need rasvad nad asetasid rinnalihade peale, ja ta süütas rasvad altaril põlema. </p>
<p id="v21"><sup><small>21</small></sup>  Aga rinnaliha ja parempoolset sapsu kõigutas Aaron kõigutusohvrina Issanda ees, nagu Mooses oli käskinud. </p>
<p id="v22"><sup><small>22</small></sup>  Siis Aaron tõstis oma käe üles rahva poole ja õnnistas neid. Seejärel ta astus alla, olles ohverdanud patuohvri, põletusohvri ja tänuohvri. </p>
<p id="v23"><sup><small>23</small></sup>  Siis Mooses ja Aaron läksid kogudusetelki, tulid taas välja ning õnnistasid rahvast. Ja Issanda auhiilgus ilmutas ennast kogu rahvale. </p>
<p id="v24"><sup><small>24</small></sup>  Ja Issanda eest läks välja tuli ning põletas altari pealt põletusohvri ja rasvad. Ja kogu rahvas nägi seda: nad hõiskasid ja heitsid silmili maha. <sup id="cite1"><a href="#fn1">[1]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 9:24 <i>Jumalate tuli</i>: <a href="/et/The_Urantia_Book/69#p6_6">Ur 69:6.6</a>. </li>
</ol>
</div>
