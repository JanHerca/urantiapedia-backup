<!--
title: Kolmas Moosese raamat - Peatükk 12
description: 
published: true
date: 2022-10-6T9:46:8Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/11">Kolmas Moosese raamat - Peatükk 11</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/13">Kolmas Moosese raamat - Peatükk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  „Räägi Iisraeli lastega ja ütle: Kui naine on jäänud lapseootele ja sünnitab poeglapse, siis ta ei ole puhas seitse päeva; ta ei ole puhas, nagu oma kuuvere päevil. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  Kaheksandal päeval lõigatagu ümber poeglapse eesnaha liha! </p>
<p id="v4"><sup><small>4</small></sup>  Ema jäägu koju kolmekümne kolmeks päevaks puhastusvere pärast; ta ei tohi puudutada ühtegi püha asja ega tohi tulla pühamusse, kuni ta puhastuspäevad on täitunud. </p>
<p id="v5"><sup><small>5</small></sup>  Aga kui ta sünnitab tütarlapse, siis ta ei ole puhas kaks nädalat, nagu oma kuuvere päevil; ta peab jääma koju kuuekümne kuueks päevaks puhastusvere pärast. </p>
<p id="v6"><sup><small>6</small></sup>  Ja kui ta puhastuspäevad on täitunud, olgu poja või tütre pärast, siis ta peab viima aastase lambatalle põletusohvriks ja ühe tuvi või turteltuvi patuohvriks kogudusetelgi ukse juurde preestri kätte. </p>
<p id="v7"><sup><small>7</small></sup>  Ja preester ohverdagu need Issanda ees ning toimetagu lepitust tema eest, siis ta saab puhtaks oma verelättest! See on seadus selle kohta, kes sünnitab poeg- või tütarlapse. </p>
<p id="v8"><sup><small>8</small></sup>  Aga kui ta jõud ei luba tuua lammast, siis ta võtku kaks turteltuvi või kaks muud tuvi, üks põletusohvriks ja teine patuohvriks, ja preester toimetagu lepitust tema eest; siis ta saab puhtaks!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/11">Kolmas Moosese raamat - Peatükk 11</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/13">Kolmas Moosese raamat - Peatükk 13</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 12:1-7 <i>Naise puhastamine pärast sünnitust</i>: <a href="/et/The_Urantia_Book/90#p5_3">Ur 90:5.3</a>. </li>
  <li id="fn2"><a href="#cite2">↑</a> 12:2,6-8 <i>Joosep „vaene“</i>: <a href="/et/The_Urantia_Book/122#p10_2">Ur 122:10.2</a>. </li>
  <li id="fn3"><a href="#cite3">↑</a> 12:2-8 <i>Sünnitus „roojane“</i>: <a href="/et/The_Urantia_Book/84#p4_6">Ur 84:4.6</a>. </li>
  <li id="fn4"><a href="#cite4">↑</a> 12:2-5 <i>Naiste eelarvamused</i>: <a href="/et/The_Urantia_Book/82#p2_5">Ur 82:2.5</a>. </li>
</ol>
</div>
