<!--
title: Kolmas Moosese raamat - Peatükk 26
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/25">Kolmas Moosese raamat - Peatükk 25</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/27">Kolmas Moosese raamat - Peatükk 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Te ei tohi enestele teha ebajumalaid ega nikerdatud kuju, ärge püstitage enestele ühtki sammast ja ärge pange oma maale kummardamiseks kivist kuju, sest mina olen Issand, teie Jumal! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Pidage minu hingamispäevi ja kartke mu pühamut! Mina olen Issand! </p>
<p id="v3"><sup><small>3</small></sup>  Kui te käite mu seaduste järgi ning peate mu käske ja teete nende järgi, </p>
<p id="v4"><sup><small>4</small></sup>  siis ma annan teile vihma õigel ajal ning maa annab oma saagi ja puud väljal annavad oma vilja; </p>
<p id="v5"><sup><small>5</small></sup>  rehepeks kestab teil viinamarjalõikuseni ja viinamarjalõikus kestab külviajani: te saate leiba süüa küllastuseni ja elada oma maal julgesti. </p>
<p id="v6"><sup><small>6</small></sup>  Ja mina annan maale rahu, te saate magada ja ükski ei hirmuta teid; ma hävitan maalt kurjad metsloomad ja mõõk ei käi üle teie maast. </p>
<p id="v7"><sup><small>7</small></sup>  Te ajate taga oma vaenlasi ja need langevad teie ees mõõga läbi. </p>
<p id="v8"><sup><small>8</small></sup>  Viis teie seast ajavad taga sadat ja sada teie seast ajavad taga kümmet tuhandet, ja teie vaenlased langevad teie ees mõõga läbi. </p>
<p id="v9"><sup><small>9</small></sup>  Ma pöördun teie poole ja teen teid viljakaks, lasen teid saada arvurikkaks ja jõustan oma lepingu teiega. </p>
<p id="v10"><sup><small>10</small></sup>  Teile jätkub söömiseks vana, mullust vilja ja uudse pärast peate välja viskama mulluse. </p>
<p id="v11"><sup><small>11</small></sup>  Ma panen oma eluaseme teie keskele ja mu hing ei põlga teid ära. </p>
<p id="v12"><sup><small>12</small></sup>  Ma käin teie keskel ja olen teie Jumal, ja teie peate olema mu rahvas. </p>
<p id="v13"><sup><small>13</small></sup>  Mina olen Issand, teie Jumal, kes tõi teid ära Egiptusemaalt, et te ei oleks enam nende orjad; ma murdsin katki teie ikkepuud ja panin teid käima püstipäi. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Aga kui te ei kuula mind ega tee kõigi nende käskude järgi, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  vaid hülgate mu määrused ja teie hinged põlgavad mu seadlusi, nõnda et te ei tee kõigi mu käskude järgi, vaid tühistate mu lepingu, </p>
<p id="v16"><sup><small>16</small></sup>  siis teen ka mina teiega sedasama ja saadan teie kallale ootamatu kohkumise, kõhetustõve ja palaviku, mis kustutab silmad ja närib hinge; ja te külvate ilmaaegu oma seemet, sest teie vaenlased söövad selle. </p>
<p id="v17"><sup><small>17</small></sup>  Ja ma pööran oma palge teie vastu ning teie vaenlane lööb teid; teie vihamehed hakkavad valitsema teie üle ja te põgenete, isegi kui keegi teid taga ei aja. </p>
<p id="v18"><sup><small>18</small></sup>  Ja kui te sellest hoolimata ei kuula mind, siis ma karistan teid veel seitse korda enam teie pattude pärast. </p>
<p id="v19"><sup><small>19</small></sup>  Ma murran teie ülbe kõrkuse ja teen teie taeva raua ja teie maa vase sarnaseks. </p>
<p id="v20"><sup><small>20</small></sup>  Siis teie ramm kulub asjata, teie maa ei anna enam saaki ja maa puud ei kanna vilja. </p>
<p id="v21"><sup><small>21</small></sup>  Ja kui te siiski teete mulle vastuoksa ega taha mind kuulda, siis ma nuhtlen teid veel seitsmekordselt teie pattude pärast. </p>
<p id="v22"><sup><small>22</small></sup>  Ma läkitan teie kallale metsloomad, kes teevad teid lapsetuks, murravad teie kariloomad ja vähendavad teid endid, nõnda et teie teed jäävad tühjaks. </p>
<p id="v23"><sup><small>23</small></sup>  Aga kui te sellest veel ei lase endid minu poolt hoiatada ja teete mulle ikka vastuoksa, </p>
<p id="v24"><sup><small>24</small></sup>  siis teen minagi teile vastuoksa ja mina löön teid seitsmekordselt teie pattude pärast. </p>
<p id="v25"><sup><small>25</small></sup>  Ma saadan teie kallale tasumismõõga, mis tasub kätte lepingu rikkumise eest. Ja kui te siis kogunete oma linnadesse, läkitan mina teie keskele katku ja teid antakse vaenlase kätte. </p>
<p id="v26"><sup><small>26</small></sup>  Kui ma murran katki teie leivatoe, siis küpsetavad teie leiba kümme naist ühes ahjus; nad annavad teie leiva tagasi kaalu järgi, ja kui te sööte, siis teie kõhud ei saa täis. </p>
<p id="v27"><sup><small>27</small></sup>  Aga kui te seejuures veel ei kuula mind ja teete mulle vastuoksa, </p>
<p id="v28"><sup><small>28</small></sup>  siis teen minagi tulises vihas teile vastuoksa ja karistan teid seitsmekordselt teie pattude pärast. </p>
<p id="v29"><sup><small>29</small></sup>  Te hakkate sööma oma poegade ja tütarde liha. </p>
<p id="v30"><sup><small>30</small></sup>  Ma hävitan teie ohvrikünkad ja purustan teie suitsutusaltarid; ma viskan teie laibad teie elutute ebajumalate peale ja mu hing põlastab teid. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  Ma teen teie linnad varemeiks ja hävitan teie pühamud, ja ma ei salli enam teie meeldivat lõhna. </p>
<p id="v32"><sup><small>32</small></sup>  Jah, mina ise hävitan maa, nõnda et teie vaenlased, kes seal elavad, pööraselt kohkuvad. </p>
<p id="v33"><sup><small>33</small></sup>  Teid ma aga pillutan rahvaste sekka ja paljastan mõõga teie taga. Teie maa laastatakse ja teie linnad muutuvad varemeiks. </p>
<p id="v34"><sup><small>34</small></sup>  Siis maa saab hüvituse oma puhkeaegade arvel kõigil oma tühjuse päevil ja teie viibides vaenlaste maal. Siis maa puhkab ja saab hüvituse oma puhkeaegade arvel. </p>
<p id="v35"><sup><small>35</small></sup>  Kõigil oma laastatud oleku päevil ta puhkab; puhkus, mida ta ei saanud teie puhkeaegadel, siis kui te elasite seal. </p>
<p id="v36"><sup><small>36</small></sup>  Ja kes teist üle jäävad, nende südamed ma teen araks nende vaenlaste maal: isegi tuules lendleva lehe kahin ajab neid pakku ja nad põgenevad, otsekui põgeneksid mõõga eest. Ja nad langevad maha, olgugi et keegi taga ei aja. </p>
<p id="v37"><sup><small>37</small></sup>  Ja nad komistavad üksteise otsa, just nagu mõõga ees, kuigi keegi taga ei aja. Te ei suuda oma vaenlastele vastu panna. </p>
<p id="v38"><sup><small>38</small></sup>  Te hukkute rahvaste seas ja teid neelab teie vaenlaste maa. </p>
<p id="v39"><sup><small>39</small></sup>  Ja kes teist üle jäävad, hääbuvad oma patusüü pärast oma vaenlaste maal; nad hääbuvad ka oma vanemate patusüü pärast nagu nood. </p>
<p id="v40"><sup><small>40</small></sup>  Siis nad tunnistavad oma patusüüd ja oma vanemate patusüüd, truudusetust, mida nad mulle osutasid, samuti, et nad tegid mulle vastuoksa. </p>
<p id="v41"><sup><small>41</small></sup>  Minagi pean tegema neile vastuoksa ja viima nad vaenlaste maale: vahest siis alandab ennast nende ümberlõikamata süda ja nad tunnistavad oma patusüüd. </p>
<p id="v42"><sup><small>42</small></sup>  Siis ma mõtlen oma lepingule Jaakobi, Iisaki ja Aabrahamiga, ja ma mõtlen ka maale. </p>
<p id="v43"><sup><small>43</small></sup>  Aga esmalt jääb maa nende poolt mahajäetuks ja saab hüvituse oma puhkeaegade arvel, siis kui on neist tühjendatud; ja nad ise peavad tunnistama oma patusüüd, aina sellepärast, et nad on hüljanud mu seadlused ja nende hing on põlanud mu määrusi. </p>
<p id="v44"><sup><small>44</small></sup>  Aga isegi siis, kui nad on oma vaenlaste maal, ma ei hülga neid ega põlga täieliku hävituseni, tühistades oma lepingu nendega, sest mina olen Issand, nende Jumal. </p>
<p id="v45"><sup><small>45</small></sup>  Ja ma mõtlen nende heaks lepingule nende esivanematega, keda ma rahvaste silme all tõin ära Egiptusemaalt, et olla neile Jumalaks. Mina olen Issand!” </p>
<p id="v46"><sup><small>46</small></sup>  Need on määrused, seadlused ja õpetused, mis Issand Siinai mäel Moosese kaudu andis enese ja Iisraeli laste vahele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/25">Kolmas Moosese raamat - Peatükk 25</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/27">Kolmas Moosese raamat - Peatükk 27</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 26:1 <i>Ei mingeid kujusid</i>: <a href="/et/The_Urantia_Book/88#p2_5">Ur 88:2.5</a>. </li>
  <li id="fn2"><a href="#cite2">↑</a> 26:14-39 <i>Ühenduse õnnetus</i>: <a href="/et/The_Urantia_Book/89#p2_4">Ur 89:2.4</a>. </li>
  <li id="fn3"><a href="#cite3">↑</a> 26:30 <i>Kõrged kohad</i>: <a href="/et/The_Urantia_Book/85#p1_5">Ur 85:1.5</a>. </li>
  <li id="fn4"><a href="#cite4">↑</a> 26:13-39 <i>„Sterni õiglus“</i>: <a href="/et/The_Urantia_Book/20#p6_7">Ur 20:6.7</a>. </li>
</ol>
</div>
