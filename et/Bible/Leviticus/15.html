<!--
title: Kolmas Moosese raamat - Peatükk 15
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Leviticus/14">Kolmas Moosese raamat - Peatükk 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Leviticus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Leviticus/16">Kolmas Moosese raamat - Peatükk 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosese ja Aaroniga, öeldes: </p>
<p id="v2"><sup><small>2</small></sup>  „Rääkige Iisraeli lastega ja öelge neile: Iga mees, kellel on ihust voolus, on selle vooluse tõttu roojane. </p>
<p id="v3"><sup><small>3</small></sup>  Ja tema roojasus vooluse pärast on niisugune: ta ihu kas eritab voolust või on ta ihu voolusest ummuksis - selles on tema roojasus. </p>
<p id="v4"><sup><small>4</small></sup>  Iga ase, millel magab see, kellel on voolus, saab roojaseks, ja iga ese, millel ta istub, saab ka roojaseks. </p>
<p id="v5"><sup><small>5</small></sup>  Igaüks, kes puudutab tema aset, peab pesema oma riided ja loputama ennast veega ning olema õhtuni roojane. </p>
<p id="v6"><sup><small>6</small></sup>  Ja kes istub esemel, millel on istunud see, kellel on voolus, peab pesema oma riided ja loputama ennast veega ning olema õhtuni roojane. </p>
<p id="v7"><sup><small>7</small></sup>  Ja kes puudutab selle ihu, kellel on voolus, see peab pesema oma riided ja loputama ennast veega ning olema õhtuni roojane. </p>
<p id="v8"><sup><small>8</small></sup>  Ja kui see, kellel on voolus, sülitab selle peale, kes on puhas, siis peab viimane pesema oma riided ja loputama ennast veega ning olema õhtuni roojane. </p>
<p id="v9"><sup><small>9</small></sup>  Ja iga sadul, millega sõidab see, kellel on voolus, saab roojaseks. </p>
<p id="v10"><sup><small>10</small></sup>  Ja igaüks, kes puudutab midagi, mis on olnud tema all, on õhtuni roojane, ja kes kannab neid asju, peab pesema oma riided ja loputama ennast veega ning olema õhtuni roojane. </p>
<p id="v11"><sup><small>11</small></sup>  Ja igaüks, keda puudutab see, kellel on voolus, ilma et oleks oma käsi veega loputanud, peab pesema oma riided ja loputama ennast veega ning olema õhtuni roojane. </p>
<p id="v12"><sup><small>12</small></sup>  Ja saviastja, mida puudutab see, kellel on voolus, tuleb puruks lüüa; aga kõiki puuriistu tuleb veega loputada. </p>
<p id="v13"><sup><small>13</small></sup>  Ja kui see, kellel on voolus, saab puhtaks oma voolusest, siis ta lugegu enesele puhastamiseks seitse päeva, pesku oma riided ja loputagu ihu voolava veega, siis ta on puhas! </p>
<p id="v14"><sup><small>14</small></sup>  Kaheksandal päeval võtku ta enesele kaks turteltuvi või kaks muud tuvi ja tulgu Issanda ette kogudusetelgi ukse juurde ning andku need preestrile! </p>
<p id="v15"><sup><small>15</small></sup>  Ja preester ohverdagu need: üks patuohvriks ja teine põletusohvriks, ja preester toimetagu tema eest lepitust Issanda ees ta vooluse pärast! </p>
<p id="v16"><sup><small>16</small></sup>  Ja kui mõnel mehel on olnud seemnevoolus, siis ta loputagu kogu oma ihu veega; ta on õhtuni roojane! </p>
<p id="v17"><sup><small>17</small></sup>  Kõik riided ja kõik nahad, mille peal seemnevoolus on aset leidnud, pestagu veega ja need olgu õhtuni roojased! </p>
<p id="v18"><sup><small>18</small></sup>  Ja kui mees magab oma seemnega naise juures, siis nad loputagu endid veega ja nad on õhtuni roojased! </p>
<p id="v19"><sup><small>19</small></sup>  Ja kui naisel on voolus, ta ihust voolab verd, siis ta ei ole puhas seitse päeva ja igaüks, kes teda puudutab, on õhtuni roojane. <sup id="cite1"><a href="#fn1">[1]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Ja kõik, mille peal ta magab oma ebapuhtuse ajal, on roojane, samuti on roojane kõik, mille peal ta istub. </p>
<p id="v21"><sup><small>21</small></sup>  Ja igaüks, kes puudutab tema aset, peab pesema oma riided ja loputama ennast veega ning olema õhtuni roojane. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Ja igaüks, kes puudutab mõnda eset, millel naine on istunud, peab pesema oma riided ja loputama ennast veega ning olema õhtuni roojane! </p>
<p id="v23"><sup><small>23</small></sup>  Ja kui midagi on aseme peal või eseme peal, millel ta on istunud, ja keegi puudutab seda, siis ta on õhtuni roojane. </p>
<p id="v24"><sup><small>24</small></sup>  Ja kui mees ometi magab tema juures ja ta kuuverd jääb mehe külge, siis on viimane seitse päeva roojane ja iga ase, millel ta magab, on ka roojane. </p>
<p id="v25"><sup><small>25</small></sup>  Ja kui mõne naise verevoolus kestab pikemat aega, ilma et see oleks kuuveri, või kui see kestab üle ta kuuvere päevade, siis ta on roojane oma ebapuhta vooluse kestusel nagu kuuvere ajalgi. </p>
<p id="v26"><sup><small>26</small></sup>  Iga ase, millel ta magab kogu oma vooluse aja, on samasugune nagu ta ase kuuvere ajal, ja kõik esemed, millel ta istub, saavad roojaseks, nagu ta kuuvere roojasuse ajal. </p>
<p id="v27"><sup><small>27</small></sup>  Igaüks, kes neid puudutab, saab roojaseks; ta pesku oma riided ja loputagu ennast veega; ta on õhtuni roojane! </p>
<p id="v28"><sup><small>28</small></sup>  Aga kui naine saab puhtaks oma voolusest, siis ta lugegu seitse päeva ja pärast seda on ta puhas! </p>
<p id="v29"><sup><small>29</small></sup>  Ja kaheksandal päeval võtku ta enesele kaks turteltuvi või kaks muud tuvi ja viigu need preestrile kogudusetelgi ukse juurde! </p>
<p id="v30"><sup><small>30</small></sup>  Ja preester ohverdagu üks neist patuohvriks ja teine põletusohvriks ning preester toimetagu tema eest lepitust Issanda ees ta ebapuhta vooluse pärast! </p>
<p id="v31"><sup><small>31</small></sup>  Nõnda te peate Iisraeli lapsed hoidma eemal ebapuhtusest, et nad ei sureks oma roojasusest, roojastades minu eluaset, mis on teie keskel! </p>
<p id="v32"><sup><small>32</small></sup>  See on seadus selle kohta, kellel on mingi voolus ja kellel seeme voolab, tehes teda roojaseks, </p>
<p id="v33"><sup><small>33</small></sup>  ja selle kohta, kellel on kuuverejooks ja kellel on muu voolus, olgu meeste- või naisterahvas, ja mehe kohta, kes magab naise juures, kui see ei ole puhas.” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 15:19-20 <i>Karantiin</i>: <a href="/et/The_Urantia_Book/84#p4_8">Ur 84:4.8</a>. </li>
  <li id="fn2"><a href="#cite2">↑</a> 15:21-22 <i>Puudutades rüvetatud</i>: <a href="/et/The_Urantia_Book/84#p4_8">Ur 84:4.8</a>. </li>
  <li id="fn3"><a href="#cite3">↑</a> 15:19 <i>Elu veri</i>: <a href="/et/The_Urantia_Book/84#p2_1">Ur 84:2.1</a>. </li>
</ol>
</div>
