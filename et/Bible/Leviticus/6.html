<!--
title: Kolmas Moosese raamat - Peatükk 6
description: 
published: true
date: 2022-10-6T9:46:8Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/5">Kolmas Moosese raamat - Peatükk 5</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/7">Kolmas Moosese raamat - Peatükk 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  „Anna käsk Aaronile ja tema poegadele ning ütle: See on põletusohvri seadus: põletusohver olgu altarileel kogu öö hommikuni ja altaril hoitagu tuli põlemas! </p>
<p id="v3"><sup><small>3</small></sup>  Preester pangu selga oma linane rüü ja jalga linased püksid ihu katteks ning tõstku ära tuhk, milleks tuli põletusohvri on altaril põletanud, ja kallaku see altari kõrvale! </p>
<p id="v4"><sup><small>4</small></sup>  Siis ta võtku oma riided seljast ja pangu selga teised riided ning viigu tuhk väljapoole leeri ühte puhtasse paika! </p>
<p id="v5"><sup><small>5</small></sup>  Aga tuli hoitagu altaril põlemas, see ei tohi kustuda! Preester peab igal hommikul süütama altaril puud ja seadma nende peale põletusohvri ning põletama selle peal tänuohvri rasva. </p>
<p id="v6"><sup><small>6</small></sup>  Altaril peab põlema alaline tuli, see ei tohi kustuda! </p>
<p id="v7"><sup><small>7</small></sup>  Ja see on roaohvri seadus: Aaroni pojad toogu see Issanda ette altari esikülje poole! </p>
<p id="v8"><sup><small>8</small></sup>  Ja preester võtku sellest kamalutäis, roaohvri peenest jahust ja õlist, ja kõik viiruk, mis on roaohvri peal, ja süüdaku see altaril põlema healõhnaliseks meenutusohvriks Issandale! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ja mis sellest üle jääb, söögu Aaron ja ta pojad; seda söödagu pühas paigas, nad söögu seda kogudusetelgi õues! </p>
<p id="v10"><sup><small>10</small></sup>  Seda ei tohi küpsetada hapnenult! Ma olen selle andnud neile osaks oma tuleohvritest, see on väga püha, nagu patu- ja süüohvergi. </p>
<p id="v11"><sup><small>11</small></sup>  Kõik mehed Aaroni laste hulgast söögu seda; see olgu teie sugupõlvedele igaveseks seaduseks Issanda tuleohvrite kohta: kõik, mis puutub nende külge, saab pühaks!” </p>
<p id="v12"><sup><small>12</small></sup>  Ja Issand rääkis Moosesega, öeldes: <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  „See olgu Aaroni ja tema poegade ohvriand, mille nad peavad tooma Issandale oma võidmispäeval: kaks toopi peent jahu alaliseks roaohvriks - sellest pool hommikul ja pool õhtul. </p>
<p id="v14"><sup><small>14</small></sup>  Seda valmistatagu pannil õliga, see olgu hästi sõtkutud, kui sa selle tood; ohverda see raasukesteks poetatud roaohvri palukestena meeldivaks lõhnaks Issandale! </p>
<p id="v15"><sup><small>15</small></sup>  Preester, kes tema poegadest on võitud ta järglaseks, valmistagu seda; see on igavene seadus; see põletatagu täisohvrina Issandale! </p>
<p id="v16"><sup><small>16</small></sup>  Iga preestri roaohver olgu täisohver, seda ei tohi süüa!” <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Ja Issand rääkis Moosesega, öeldes: </p>
<p id="v18"><sup><small>18</small></sup>  „Räägi Aaroniga ja tema poegadega ning ütle: See on patuohvri seadus: paigas, kus tapetakse põletusohver, tuleb tappa ka patuohver Issanda ees; see on väga püha. </p>
<p id="v19"><sup><small>19</small></sup>  Preester, kes ohverdab patuohvrit, võib seda süüa; seda söödagu pühas paigas kogudusetelgi õues! </p>
<p id="v20"><sup><small>20</small></sup>  Kõik, mis puutub selle liha külge, saab pühaks; ja kui selle verd on piserdunud riidele, siis pese pühas paigas ära see, mis sinna on piserdunud! </p>
<p id="v21"><sup><small>21</small></sup>  Saviastja, milles seda keedeti, purustatagu; aga kui keedeti vaskastjas, siis seda küüritagu ja uhatagu veega! </p>
<p id="v22"><sup><small>22</small></sup>  Kõik mehed preestrite soost võivad seda süüa: see on väga püha. </p>
<p id="v23"><sup><small>23</small></sup>  Aga ühtegi patuohvrit, mille veri on viidud kogudusetelki, et pühamus lepitust toimetada, ei tohi süüa, vaid see põletatagu tulega! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/5">Kolmas Moosese raamat - Peatükk 5</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/7">Kolmas Moosese raamat - Peatükk 7</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:8-18 <i>Puhastage rikkumisi</i>: <a href="/et/The_Urantia_Book/90#p5_3">Ur 90:5.3</a>. </li>
  <li id="fn2"><a href="#cite2">↑</a> 6:16-18,29 <i>Ohvrite söömine</i>: <a href="/et/The_Urantia_Book/89#p4_10">Ur 89:4.10</a>. </li>
  <li id="fn3"><a href="#cite3">↑</a> 6:12-13 <i>Püha tuli</i>: <a href="/et/The_Urantia_Book/69#p6_5">Ur 69:6.5</a>. </li>
  <li id="fn4"><a href="#cite4">↑</a> 6:1-30 <i>„Jumal ütles“</i>: <a href="/et/The_Urantia_Book/156#p5_4">Ur 156:5.4</a>. </li>
</ol>
</div>
