<!--
title: Kolmas Moosese raamat - Peatükk 2
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/1">Kolmas Moosese raamat - Peatükk 1</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/3">Kolmas Moosese raamat - Peatükk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui keegi tahab tuua Issandale roaohvrianni, siis olgu ta ohvriand peenest jahust; ta valagu selle peale õli ja pangu peale viirukit </p>
<p id="v2"><sup><small>2</small></sup>  ning viigu see preestritele, Aaroni poegadele; ja preester võtku sellest peotäis, peenest jahust ja õlist, ja kõik viiruk, ja preester süüdaku see altaril põlema kui meenutusohver, kui healõhnaline tuleohver Issandale! <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja mis roaohvrist üle jääb, olgu Aaroni ja ta poegade jagu kui väga püha osa Issanda tuleohvritest! <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Aga kui sa tahad tuua roaohvrianni ahjus küpsetatust, siis olgu need peenest jahust, õliga segatud hapnemata koogid või õliga võitud hapnemata kakukesed! </p>
<p id="v5"><sup><small>5</small></sup>  Ja kui su ohvrianniks on roaohver, mis valmistatakse pannil, siis olgu see õliga segatud peenest jahust, hapnemata: </p>
<p id="v6"><sup><small>6</small></sup>  murra see palukesteks ja vala õliga üle: see on roaohver! </p>
<p id="v7"><sup><small>7</small></sup>  Ja kui su ohvrianniks on katlas keedetud roaohver, siis olgu see peenest jahust, õliga valmistatud! </p>
<p id="v8"><sup><small>8</small></sup>  Roaohver, mis neist aineist on valmistatud, vii Issandale: see antagu preestri kätte ja tema viigu see altarile. </p>
<p id="v9"><sup><small>9</small></sup>  Ja preester võtku roaohvrist ära meenutusohvri osa ning süüdaku altaril põlema kui healõhnaline tuleohver Issandale! </p>
<p id="v10"><sup><small>10</small></sup>  Ja mis roaohvrist üle jääb, olgu Aaroni ja ta poegade jagu kui väga püha osa Issanda tuleohvritest! </p>
<p id="v11"><sup><small>11</small></sup>  Ühtegi roaohvrit, mille toote Issandale, ärge valmistage hapnenust, sest haputaignat ja mett ei tohi te iialgi süüdata põlema Issandale tuleohvriks! </p>
<p id="v12"><sup><small>12</small></sup>  Esimese saagi ohvrianniks võite neid küll tuua Issandale, aga altaril ei tohi neid ohverdada magusaks lõhnaks. </p>
<p id="v13"><sup><small>13</small></sup>  Ja kõik oma roaohvriannid soola soolaga, ärgu puudugu su roaohvrites su Jumala osadusesool; ohverda soola kõigis oma ohvriandides! </p>
<p id="v14"><sup><small>14</small></sup>  Aga kui sa tood Issandale roaohvri uudseviljast, siis too oma uudsevilja roaohvrina värskeid teri tulel kuivatatud viljapeadest! </p>
<p id="v15"><sup><small>15</small></sup>  Vala selle peale õli ja pane viirukit; see on roaohver! </p>
<p id="v16"><sup><small>16</small></sup>  Ja preester süüdaku põlema meenutusohvri osa teradest ja õlist koos kogu viirukiga; see on tuleohver Issandale! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/1">Kolmas Moosese raamat - Peatükk 1</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/3">Kolmas Moosese raamat - Peatükk 3</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:3,10 <i>Ohvrite söömine</i>: <a href="/et/The_Urantia_Book/89#p4_10">Ur 89:4.10</a>. </li>
  <li id="fn2"><a href="#cite2">↑</a> 2:2-3,6,8 <i>Puhastamine</i>: <a href="/et/The_Urantia_Book/122#p9_1">Ur 122:9.1</a>. </li>
</ol>
</div>
