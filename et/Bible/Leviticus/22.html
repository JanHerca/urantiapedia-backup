<!--
title: Kolmas Moosese raamat - Peatükk 22
description: 
published: true
date: 2022-10-6T9:46:8Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/21">Kolmas Moosese raamat - Peatükk 21</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/23">Kolmas Moosese raamat - Peatükk 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Ütle Aaronile ja ta poegadele, et nad tunneksid aukartust Iisraeli laste pühade andide vastu, mida nad mulle pühitsevad, et nad ei teotaks mu püha nime! Mina olen Issand! </p>
<p id="v3"><sup><small>3</small></sup>  Ütle neile teie tulevaste põlvede jaoks: Igaüks kõigist teie järglasist, kes ligineb pühadele andidele, mida Iisraeli lapsed Issandale pühitsevad, olles ise roojane, tuleb hävitada mu palge eest! Mina olen Issand! </p>
<p id="v4"><sup><small>4</small></sup>  Ükski Aaroni järeltulijaist, kes on pidalitõbine või kellel on voolus, ei tohi süüa pühi ande, enne kui ta on puhtaks saanud; ja kes puudutab mõnda surnu läbi roojastunut või seda, kellel on olnud seemnevoolus, </p>
<p id="v5"><sup><small>5</small></sup>  või kui keegi puudutab mõnda roomajat, kellest ta roojastub, või inimest, kellest ta roojastub selle mõnesuguse roojasuse pärast, </p>
<p id="v6"><sup><small>6</small></sup>  siis see, kes seesugust puudutab, on õhtuni roojane ega tohi süüa pühi ande, enne kui ta oma ihu on veega loputanud! </p>
<p id="v7"><sup><small>7</small></sup>  Kui päike on loojunud, siis ta on puhas, ja pärast seda ta võib süüa pühi ande, sest need on tema leib. </p>
<p id="v8"><sup><small>8</small></sup>  Ta ei tohi süüa raibet ja mahamurtut, et ta sellest ei roojastuks. Mina olen Issand! </p>
<p id="v9"><sup><small>9</small></sup>  Nad peavad tähele panema minu seadusi, et nad ei võtaks enestele pattu ega sureks, sellepärast et nad neid teotavad. Mina olen Issand, kes neid pühitseb! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ükski võõras ei tohi süüa püha andi; ka preestri majaline ja päeviline ei tohi süüa püha andi! </p>
<p id="v11"><sup><small>11</small></sup>  Aga kui preester ostab oma raha eest mõne hinge, siis see võib seda süüa; ja kes tema peres on sündinud, need võivad ta leiba süüa. </p>
<p id="v12"><sup><small>12</small></sup>  Kui preestri tütar on saanud võõrale mehele, siis ta ei tohi süüa pühi tõsteohvreid. </p>
<p id="v13"><sup><small>13</small></sup>  Aga kui preestri tütar on lesk või hüljatu ja tal ei ole last ning ta tuleb tagasi oma isakotta, siis ta võib süüa oma isa leiba nagu oma nooruses; aga ükski võõras ei tohi seda süüa! </p>
<p id="v14"><sup><small>14</small></sup>  Kui keegi sööb püha andi kogemata, siis ta asendagu see püha and preestrile ja lisagu sellele veel viies osa sellest! </p>
<p id="v15"><sup><small>15</small></sup>  Preestrid ei tohi teotada Iisraeli laste pühi ande, mida need Issandale ohverdavad, </p>
<p id="v16"><sup><small>16</small></sup>  pannes neid kandma patusüüd, kui nad söövad pühi ande, mis kuuluvad preestritele, sest mina olen Issand, kes neid pühitseb!” </p>
<p id="v17"><sup><small>17</small></sup>  Ja Issand rääkis Moosesega, öeldes: </p>
<p id="v18"><sup><small>18</small></sup>  „Räägi Aaroni ja ta poegade ja kõigi Iisraeli lastega ning ütle neile: Kui keegi Iisraeli soost või Iisraelis olevaist võõraist toob oma ohvrianni, mõne tõotus- või mõne vabatahtliku ohvri, mida nad tahavad tuua Issandale põletusohvriks, <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  siis olete meelepärased, kui selleks on veatu isaloom veistest, lammastest või kitsedest; </p>
<p id="v20"><sup><small>20</small></sup>  ühtegi, kellel on viga küljes, te ei tohi ohverdada, sest see ei tee teid meelepäraseks! </p>
<p id="v21"><sup><small>21</small></sup>  Kui keegi ohverdab Issandale tänuohvri erilise tõotuse pärast või vabatahtlikult veistest või lammastest ja kitsedest, siis olgu selleks veatu loom, et see oleks meelepärane; tal ei tohi olla küljes ühtegi viga: </p>
<p id="v22"><sup><small>22</small></sup>  pimedat või murtud liikmega või vermetega või tatitõbist või kärnast ehk korbalist te ei tohi tuua Issandale ega panna altarile tuleohvriks Issandale. </p>
<p id="v23"><sup><small>23</small></sup>  Härja või lamba liigse või kasina liikmega võid küll ohverdada vabatahtlikuks ohvriks, kuid tõotusohvrina see ei ole meelepärane. </p>
<p id="v24"><sup><small>24</small></sup>  Pigistamise, tagumise, rebimise või lõikamise teel kohitsetud looma ärge ohverdage Issandale; oma maal te ei tohi seda teha! </p>
<p id="v25"><sup><small>25</small></sup>  Ka võõra käest te ei tohi oma Jumala leivana ohverdada mitte midagi niisugust, sest need on rikutud, neil on viga küljes, need ei tee teid meelepäraseks!” </p>
<p id="v26"><sup><small>26</small></sup>  Ja Issand rääkis Moosesega, öeldes: </p>
<p id="v27"><sup><small>27</small></sup>  „Kui sünnib härgvasikas või lamba- või kitsetall, siis olgu ta oma ema all seitse päeva; aga kaheksandast päevast alates on ta Issandale meelepäraseks tuleohvrianniks. </p>
<p id="v28"><sup><small>28</small></sup>  Veist ja lammast ärge tapke samal päeval koos ta vasika või tallega! </p>
<p id="v29"><sup><small>29</small></sup>  Kui te ohverdate Issandale kiitusohvrit, siis ohverdage nõnda, et saaksite meelepäraseks! </p>
<p id="v30"><sup><small>30</small></sup>  Seda söödagu selsamal päeval, sellest te ei tohi midagi üle jätta hommikuks! Mina olen Issand! </p>
<p id="v31"><sup><small>31</small></sup>  Pidage siis minu käske ja tehke nende järgi! Mina olen Issand! </p>
<p id="v32"><sup><small>32</small></sup>  Ja ärge teotage minu püha nime, ma tahan olla pühitsetud Iisraeli laste seas! Mina olen Issand, kes teid pühitseb, </p>
<p id="v33"><sup><small>33</small></sup>  kes tõi teid ära Egiptusemaalt, et olla teile Jumalaks! Mina olen Issand!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/21">Kolmas Moosese raamat - Peatükk 21</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/23">Kolmas Moosese raamat - Peatükk 23</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 22:9,16 <i>Pühitsege Issanda poolt</i>: <a href="/et/The_Urantia_Book/90#p5_3">Ur 90:5.3</a>. </li>
  <li id="fn2"><a href="#cite2">↑</a> 22:18-25 <i>Ohverdatud loomad „ilma plekita“</i>: <a href="/et/The_Urantia_Book/173#p1_1">Ur 173:1.1</a>. </li>
</ol>
</div>
