<!--
title: Kolmas Moosese raamat - Peatükk 16
description: 
published: true
date: 2022-10-6T9:46:8Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/15">Kolmas Moosese raamat - Peatükk 15</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/17">Kolmas Moosese raamat - Peatükk 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega pärast Aaroni kahe poja surma, kui need Issanda ette astudes olid surnud. </p>
<p id="v2"><sup><small>2</small></sup>  Ja Issand ütles Moosesele: „Ütle oma vennale Aaronile, et ta mitte igal ajal ei läheks pühamusse sissepoole eesriiet, laeka peal oleva lepituskaane ette, et ta ei sureks, kuna ma ilmutan ennast lepituskaane kohal pilve sees. </p>
<p id="v3"><sup><small>3</small></sup>  Ainult sel viisil võib Aaron minna pühamusse: üks noor härjavärss patuohvriks ja jäär põletusohvriks; </p>
<p id="v4"><sup><small>4</small></sup>  ta pangu selga püha linane särk, jalga linased püksid ihu katteks, vöötagu ennast linase vööga ja mähkigu ümber pea linane peakate: need on pühad riided; ta loputagu oma ihu veega ja pangu need selga! </p>
<p id="v5"><sup><small>5</small></sup>  Ja ta võtku Iisraeli laste koguduselt kaks sikku patuohvriks ja üks jäär põletusohvriks! </p>
<p id="v6"><sup><small>6</small></sup>  Ja Aaron toogu esile oma patuohvri härjavärss ning toimetagu lepitust enese ja oma pere eest! </p>
<p id="v7"><sup><small>7</small></sup>  Siis ta võtku need kaks sikku ja pangu need seisma Issanda ette kogudusetelgi ukse juurde! </p>
<p id="v8"><sup><small>8</small></sup>  Ja Aaron heitku liisku nende kahe siku vahel: üks liisk Issandale ja teine liisk Asaselile! </p>
<p id="v9"><sup><small>9</small></sup>  Siis Aaron toogu esile see sikk, kelle liisk määras Issandale, ja valmistagu see patuohvriks! </p>
<p id="v10"><sup><small>10</small></sup>  Aga sikk, kelle liisk määras Asaselile, pandagu elusana Issanda ette, et tema peal lepitust toimetada, saates ta kõrbesse Asaselile! </p>
<p id="v11"><sup><small>11</small></sup>  Seejärel Aaron toogu esile oma patuohvri härjavärss ning toimetagu lepitust enese ja oma pere eest ja tapku oma patuohvri härjavärss! </p>
<p id="v12"><sup><small>12</small></sup>  Ja ta võtku sütepannitäis tuliseid süsi altari pealt Issanda eest ja mõlemad pihud täis peent, healõhnalist suitsutusrohtu ja viigu sissepoole eesriiet! </p>
<p id="v13"><sup><small>13</small></sup>  Ja ta pangu suitsutusrohi tule peale Issanda ees, nõnda et suitsutuspilv kataks lepituskaane, mis on seaduselaeka peal, et ta ei sureks! </p>
<p id="v14"><sup><small>14</small></sup>  Ja ta võtku härjavärsi verd ja piserdagu sõrmega lepituskaane esikülje peale; ja lepituskaane ette ta piserdagu sõrmega verd seitse korda! </p>
<p id="v15"><sup><small>15</small></sup>  Siis ta tapku rahva patuohvri sikk ja viigu selle veri sissepoole eesriiet ning talitagu selle verega, nõnda nagu ta talitas härjavärsi verega: ta piserdagu seda lepituskaane peale ja lepituskaane ette! </p>
<p id="v16"><sup><small>16</small></sup>  Ja ta toimetagu lepitust pühamu eest Iisraeli laste roojuste pärast ja nende üleastumiste pärast kõigi nende pattude kohaselt; nõnda ta tehku ka kogudusetelgiga, mis asetseb nende juures keset nende roojusi! </p>
<p id="v17"><sup><small>17</small></sup>  Ühtegi inimest ärgu olgu kogudusetelgis, kui ta läheb pühamusse lepitust toimetama, kuni ta on välja tulnud ja on lepitust toimetanud enese ja oma pere ja kogu Iisraeli koguduse eest. </p>
<p id="v18"><sup><small>18</small></sup>  Siis ta mingu välja altari juurde, mis on Issanda ees, ja toimetagu lepitust selle eest; ta võtku härjavärsi verd ja siku verd ja määrigu seda altari sarvedele ümberringi! </p>
<p id="v19"><sup><small>19</small></sup>  Ja ta piserdagu sõrmega verd selle peale seitse korda ja puhastagu ning pühitsegu seda Iisraeli laste roojuste pärast! </p>
<p id="v20"><sup><small>20</small></sup>  Ja kui ta on lõpetanud pühamu ja kogudusetelgi ja altari lepitamise, siis ta toogu esile elus sikk </p>
<p id="v21"><sup><small>21</small></sup>  ja Aaron pangu oma mõlemad käed elusa siku pea peale ja tunnistagu tema peal üles kõik Iisraeli laste süüteod ja kõik nende üleastumised kõigis nende pattudes ja pangu need siku pea peale ning saatku see ühe kõlvulise mehe käe kõrval kõrbesse: </p>
<p id="v22"><sup><small>22</small></sup>  sikk kannab enesega kõik nende patud tühjale maale; sikk lastagu kõrbes lahti! </p>
<p id="v23"><sup><small>23</small></sup>  Ja Aaron mingu kogudusetelki ja võtku seljast linased riided, mis ta pühamusse minnes selga pani, ja jätku need sinna! </p>
<p id="v24"><sup><small>24</small></sup>  Ta loputagu oma ihu veega pühas paigas ja pangu selga oma riided; siis ta mingu välja ja ohverdagu oma põletusohver ja rahva põletusohver ning toimetagu lepitust enese ja rahva eest! </p>
<p id="v25"><sup><small>25</small></sup>  Ja ta süüdaku patuohvri rasv altaril põlema! </p>
<p id="v26"><sup><small>26</small></sup>  Ja see, kes laskis siku lahti Asaselile, pesku oma riided ja loputagu oma ihu veega, alles pärast seda tulgu ta leeri! </p>
<p id="v27"><sup><small>27</small></sup>  Ja patuohvri härjavärss ja patuohvri sikk, kelle veri viidi lepituse toimetamiseks pühamusse, viidagu väljapoole leeri ja nende nahad, liha ja sisikond põletatagu tulega! </p>
<p id="v28"><sup><small>28</small></sup>  Ja see, kes neid põletas, pesku oma riided ja loputagu oma ihu veega, alles pärast seda tulgu ta leeri! </p>
<p id="v29"><sup><small>29</small></sup>  See olgu teile igaveseks kohustuseks: seitsmenda kuu kümnendal päeval peate alandama oma hinged; ja te ei tohi teha mitte mingisugust tööd, ei päriselanik ega võõras, kes teie keskel elab, </p>
<p id="v30"><sup><small>30</small></sup>  sest sel päeval toimetatakse lepitust teie eest, et teid puhastada; te peate saama puhtaks kõigist oma pattudest Issanda ees! </p>
<p id="v31"><sup><small>31</small></sup>  See olgu teile täielikuks hingamispäevaks; siis alandage oma hinged, see olgu igaveseks kohustuseks! </p>
<p id="v32"><sup><small>32</small></sup>  Ja lepitust toimetagu see preester, kes on võitud ja kelle käsi on täidetud, et ta oleks preester oma isa asemel; ta pangu selga linased riided, pühad riided, </p>
<p id="v33"><sup><small>33</small></sup>  ja toimetagu lepitust kõige pühama paiga, kogudusetelgi ja altari eest; ja ta toimetagu lepitust preestrite ja kogu koguduse rahva eest! </p>
<p id="v34"><sup><small>34</small></sup>  See olgu teile igaveseks kohustuseks: üks kord aastas tuleb Iisraeli laste eest lepitust toimetada kõigi nende pattude pärast!” Ja Aaron tegi nõnda, nagu Issand oli Moosesele käsu andnud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/15">Kolmas Moosese raamat - Peatükk 15</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/17">Kolmas Moosese raamat - Peatükk 17</a></td>
      </tr>
    </tbody>
  </table>
</figure>
