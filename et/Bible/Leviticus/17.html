<!--
title: Kolmas Moosese raamat - Peatükk 17
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/16">Kolmas Moosese raamat - Peatükk 16</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/18">Kolmas Moosese raamat - Peatükk 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Räägi Aaroni ja ta poegade ning kõigi Iisraeli lastega ja ütle neile: Issand on käskinud öelda nõnda: </p>
<p id="v3"><sup><small>3</small></sup>  Kes iganes Iisraeli soost tapab härja või lamba või kitse, leeris või väljaspool leeri, </p>
<p id="v4"><sup><small>4</small></sup>  aga ei vii seda kogudusetelgi ukse juurde ohvrianni toomiseks Issandale Issanda eluaseme ees, sellele loetakse see veresüüks: ta on valanud verd, ja see mees tuleb hävitada oma rahva seast! </p>
<p id="v5"><sup><small>5</small></sup>  Seepärast toogu Iisraeli lapsed oma ohvriloomad, mis nad seni väljal tapsid, ja viigu kogudusetelgi ukse juurde preestri kätte ja tapku need tänuohvriks Issandale! </p>
<p id="v6"><sup><small>6</small></sup>  Ja preester piserdagu veri Issanda altarile kogudusetelgi ukse ees ning süüdaku rasv põlema Issandale meeldivaks lõhnaks! </p>
<p id="v7"><sup><small>7</small></sup>  Ja nad ei tohi enam tappa oma tapaohvreid paharettidele, kelle järel nad hoora viisil käivad: see olgu nende sugupõlvedele igaveseks seaduseks! </p>
<p id="v8"><sup><small>8</small></sup>  Ja ütle neile: Igaüks Iisraeli soost ja nende keskel asuvaist võõraist, kes ohverdab põletus- või tapaohvrit, </p>
<p id="v9"><sup><small>9</small></sup>  aga ei vii seda kogudusetelgi ukse juurde Issandale ohverdamiseks, tuleb hävitada oma rahva seast! </p>
<p id="v10"><sup><small>10</small></sup>  Ja kui keegi Iisraeli soost ja nende keskel asuvaist võõraist sööb mingisugust verd, siis ma pööran oma palge selle veresööja vastu ja hävitan tema ta rahva seast. </p>
<p id="v11"><sup><small>11</small></sup>  Sest liha hing on veres, ja selle ma olen teile andnud altari jaoks lepituse toimetamiseks teie hingede eest; sest veri lepitab temas oleva hinge tõttu. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Seepärast ma olen öelnud Iisraeli lastele: Ükski teist ei tohi verd süüa, ka teie keskel asuv võõras ei tohi verd süüa! </p>
<p id="v13"><sup><small>13</small></sup>  Igaüks Iisraeli lastest ja nende keskel asuvaist võõraist, kes kütib söödava jahilooma või linnu, peab selle vere maha kallama ja mullaga katma. </p>
<p id="v14"><sup><small>14</small></sup>  Sest kõige liha hing on tema hinge sisaldav veri. Ja ma ütlen Iisraeli lastele: Te ei tohi süüa mitte ühegi liha verd, sest iga liha hingeks on ta veri. Igaüks, kes seda sööb, hävitatagu! </p>
<p id="v15"><sup><small>15</small></sup>  Ja igaüks, kes sööb raibet või mahamurtud looma, olgu päriselanik või võõras, peab pesema oma riided ja loputama ennast veega ning olema õhtuni roojane; siis ta on puhas! </p>
<p id="v16"><sup><small>16</small></sup>  Aga kui ta ei pese ja oma ihu ei loputa, siis ta kannab oma patusüüd.” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/16">Kolmas Moosese raamat - Peatükk 16</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/18">Kolmas Moosese raamat - Peatükk 18</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 17:11 <i>Veriohvri</i>: <a href="/et/The_Urantia_Book/63#p6_4">Ur 63:6.4</a>.  <i>Elu veri</i>: <a href="/et/The_Urantia_Book/84#p2_1">Ur 84:2.1</a>. </li>
</ol>
</div>
