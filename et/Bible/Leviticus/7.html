<!--
title: Kolmas Moosese raamat - Peatükk 7
description: 
published: true
date: 2023-11-8T20:21:1Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/6">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 6</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Leviticus/8">
          <span class="pr-2">Kolmas Moosese raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja see on seadus süüohvri kohta, mis on väga püha: </p>
<p id="v2"><sup><small>2</small></sup>  paigas, kus tapetakse põletusohver, tapetagu ka süüohver, ja selle veri piserdatagu altarile ümberringi! </p>
<p id="v3"><sup><small>3</small></sup>  Ja ohverdatagu kõik selle rasv: rasvane saba ja sisikonda kattev rasv, </p>
<p id="v4"><sup><small>4</small></sup>  ja mõlemad neerud ja rasv, mis on nende küljes nimmetel, ja maksarasv, mis eraldatagu neerude juurest! </p>
<p id="v5"><sup><small>5</small></sup>  Preester süüdaku need altaril põlema tuleohvriks Issandale; see on süüohver. </p>
<p id="v6"><sup><small>6</small></sup>  Kõik mehed preestrite soost võivad seda süüa; seda söödagu pühas paigas, see on väga püha. </p>
<p id="v7"><sup><small>7</small></sup>  Nagu patuohvriga, nõnda on ka süüohvriga - neil on ühesugune seadus: see saagu preestrile, kes sellega lepitust toimetab! </p>
<p id="v8"><sup><small>8</small></sup>  Põletusohvri nahk, mille preester kellegi eest on ohverdanud, saagu preestrile! </p>
<p id="v9"><sup><small>9</small></sup>  Ka kõik roaohvrid, mis ahjus küpsetatakse, ja kõik, mis katlas ja pannil valmistatakse, saagu sellele preestrile, kes neid ohverdab! </p>
<p id="v10"><sup><small>10</small></sup>  Aga kõik muud roaohvrid, õliga segatud või kuivad, saagu võrdselt kõigile Aaroni poegadele! </p>
<p id="v11"><sup><small>11</small></sup>  Ja see on seadus tänuohvri kohta, mis tuleb tuua Issandale: </p>
<p id="v12"><sup><small>12</small></sup>  kui keegi tahab tuua seda kiituseks, siis ta toogu kiitusohvriks hapnemata, õliga segatud kooke ja hapnemata, õliga võitud õhukesi kakukesi ja peenest jahust sõtkutud, õliga segatud kooke! </p>
<p id="v13"><sup><small>13</small></sup>  Ta toogu oma ohvriand, mis kuulub tema kiitus-tänuohvri juurde, koos hapnenud leiva kookidega! </p>
<p id="v14"><sup><small>14</small></sup>  Ja ta ohverdagu sellest, igast annist üks kook, tõstelõiv Issandale; see saagu preestrile, kes piserdab tänuohvri verd! </p>
<p id="v15"><sup><small>15</small></sup>  Tema kiitus-tänuohvri liha tuleb süüa ohvripäeval: sellest ei tohi midagi üle jääda hommikuks! </p>
<p id="v16"><sup><small>16</small></sup>  Aga kui tema tapaohvriand on tõotusohver või vabatahtlik ohver, siis tuleb seda süüa päeval, mil ta oma tapaohvri toob, ometi võib ülejääki süüa ka järgmisel päeval. </p>
<p id="v17"><sup><small>17</small></sup>  Aga mis tapaohvri lihast veel üle jääb, tuleb kolmandal päeval põletada tulega! </p>
<p id="v18"><sup><small>18</small></sup>  Kui aga tema tänuohvri liha peaks söödama veel kolmandal päeval, siis see ei ole meelepärane; seda ei arvestata temale, kes selle on toonud: see on roiskunud liha ja igaüks, kes seda sööb, peab kandma oma patusüüd! </p>
<p id="v19"><sup><small>19</small></sup>  Liha, mis on puutunud millegi roojase külge, ei tohi süüa, see põletatagu tulega; üldse aga võib Liha süüa ainult see, kes ise on puhas. </p>
<p id="v20"><sup><small>20</small></sup>  Aga igaüks, kes sööb Issandale määratud tänuohvri liha, olles ise roojane, hävitatagu oma rahva seast! </p>
<p id="v21"><sup><small>21</small></sup>  Ja kui keegi puudutab midagi ebapuhast, inimese rooja või roojast looma või ükskõik missugust jälki roojast asja, ja sööb Issandale määratud tänuohvri liha, siis ta hävitatagu oma rahva seast!” </p>
<p id="v22"><sup><small>22</small></sup>  Ja Issand rääkis Moosesega, öeldes: <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  „Räägi Iisraeli lastega ja ütle: Ärge sööge mitte mingisugust härja, lamba ja kitse rasva! </p>
<p id="v24"><sup><small>24</small></sup>  Raipe rasva ja mahamurtud looma rasva võib tarvitada igaks otstarbeks, aga te ei tohi seda süüa! </p>
<p id="v25"><sup><small>25</small></sup>  Jah, igaüks, kes sööb selle looma rasva, kes tuuakse tuleohvriks Issandale, hävitatagu oma rahva seast! </p>
<p id="v26"><sup><small>26</small></sup>  Ja te ei tohi üldse süüa verd, kus te ka iganes elate, ei linnust ega loomast! </p>
<p id="v27"><sup><small>27</small></sup>  Igaüks, kes sööb mingisugust verd, hävitatagu oma rahva seast!” </p>
<p id="v28"><sup><small>28</small></sup>  Ja Issand rääkis Moosesega, öeldes: </p>
<p id="v29"><sup><small>29</small></sup>  „Räägi Iisraeli lastega ja ütle: Issandale toodav tänuohver toodagu selle poolt, kes oma tänuohvrist toob oma ohvrianni Issandale: </p>
<p id="v30"><sup><small>30</small></sup>  ta toogu oma käega Issanda tuleohvrid; ta peab tooma rasva koos rinnalihaga, et rinnaliha kõigutada kõigutusohvriks Issanda ees! </p>
<p id="v31"><sup><small>31</small></sup>  Preester süüdaku rasv altaril põlema, rinnaliha aga saagu Aaronile ja tema poegadele! </p>
<p id="v32"><sup><small>32</small></sup>  Parempoolne saps oma tänuohvritelt andke tõstelõivuks preestrile! </p>
<p id="v33"><sup><small>33</small></sup>  Sellele Aaroni poegadest, kes ohverdab tänuohvri vere ja rasva, saagu osaks parempoolne saps! </p>
<p id="v34"><sup><small>34</small></sup>  Sest ma olen võtnud Iisraeli lastelt, nende tänuohvritest, kõigutusrinna ja tõstesapsu ning olen andnud need preester Aaronile ja tema poegadele kui neile igavesti kuuluva osa Iisraeli lastelt.” </p>
<p id="v35"><sup><small>35</small></sup>  See on Aaroni ja tema poegade osa Issanda tuleohvritest, alates päevast, mil neid lasti ette astuda, et nad saaksid preestreiks Issandale, </p>
<p id="v36"><sup><small>36</small></sup>  mille nende võidmispäeval Issand käskis Iisraeli lastel neile anda kui nende sugupõlvedele igavesti kuuluva osa. </p>
<p id="v37"><sup><small>37</small></sup>  See on põletusohvri, roaohvri, patuohvri, süüohvri, pühitsusohvri ja tänuohvri seadus, </p>
<p id="v38"><sup><small>38</small></sup>  mille Issand andis Moosesele Siinai mäel päeval, mil ta käskis Iisraeli lapsi, et nad Siinai kõrbes tooksid Issandale oma ohvriande. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/6">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 6</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Leviticus/8">
          <span class="pr-2">Kolmas Moosese raamat - Peatükk 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 7:22-25 <i>Loomarasva tabu</i>: <a href="/et/The_Urantia_Book/86#p5_11">Ur 86:5.11</a>. </li>
</ol>
</div>
