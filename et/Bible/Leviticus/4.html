<!--
title: Kolmas Moosese raamat - Peatükk 4
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Leviticus/3">Kolmas Moosese raamat - Peatükk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Leviticus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Leviticus/5">Kolmas Moosese raamat - Peatükk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Räägi Iisraeli lastega ja ütle: Kui keegi kogemata patustab ja teeb mõne Issanda käsu vastu midagi, mida ei tohi teha, siis: </p>
<p id="v3"><sup><small>3</small></sup>  kui pattu teeb võitud preester, koormates rahvast süüga, siis ta peab patu pärast, mida ta on teinud, tooma ühe veatu noore härjavärsi Issandale patuohvriks. </p>
<p id="v4"><sup><small>4</small></sup>  Ta viigu härjavärss kogudusetelgi ukse juurde Issanda ette ja pangu oma käsi härjavärsi pea peale ning tapku härjavärss Issanda ees! </p>
<p id="v5"><sup><small>5</small></sup>  Ja võitud preester võtku härjavärsi veri ning viigu kogudusetelki! </p>
<p id="v6"><sup><small>6</small></sup>  Siis preester kastku oma sõrm verre ja tilgutagu verd Issanda ees seitse korda pühamu eesriide ees! </p>
<p id="v7"><sup><small>7</small></sup>  Ja preester määrigu verd Issanda ees kogudusetelgis oleva healõhnalise suitsutusohvri altari sarvedele ning valagu kõik härjavärsi veri põletusohvrialtari aluse kõrvale, mis on kogudusetelgi ukse juures! </p>
<p id="v8"><sup><small>8</small></sup>  Ja ta võtku ära kõik patuohvri härjavärsi rasv, sisikonda kattev rasv, kõik rasv, mis on sisikonna küljes, </p>
<p id="v9"><sup><small>9</small></sup>  mõlemad neerud ja rasv, mis on nende küljes nimmetel, ja maksarasv, mis ta eraldagu neerude juurest </p>
<p id="v10"><sup><small>10</small></sup>  samal viisil, nagu see eraldatakse tänuohvrihärjast; ja preester süüdaku see põlema põletusohvrialtaril! </p>
<p id="v11"><sup><small>11</small></sup>  Aga härjavärsi nahk ja kõik tema liha koos pea ja jalgadega, sisikond ja rupskid, </p>
<p id="v12"><sup><small>12</small></sup>  kogu ülejäänud härjavärss ta viigu väljapoole leeri ühte puhtasse paika, kuhu kallatakse tuhka, ja ta põletagu see tulega puude peal; seal, kuhu tuhk kallatakse, tuleb see põletada! </p>
<p id="v13"><sup><small>13</small></sup>  Ja kui kogu Iisraeli kogudus eksib, aga nõnda, et koguduse silma eest jääb varjatuks, et nad on teinud mõne Issanda käsu vastu midagi, mida ei tohi teha, ja saavad süüdlasteks, <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  ja patt, mida nad on teinud, saab ometi teatavaks, siis kogudus toogu üks noor härjavärss patuohvriks ja viigu see kogudusetelgi ette! </p>
<p id="v15"><sup><small>15</small></sup>  Koguduse vanemad pangu oma käed härjavärsi pea peale Issanda ees ja härjavärss tapetagu Issanda ees! </p>
<p id="v16"><sup><small>16</small></sup>  Ja võitud preester viigu härjavärsi veri kogudusetelki! </p>
<p id="v17"><sup><small>17</small></sup>  Preester kastku oma sõrm verre ja tilgutagu seitse korda Issanda ees, eesriide ees! </p>
<p id="v18"><sup><small>18</small></sup>  Ja ta määrigu verd altari sarvedele, mis on Issanda ees kogudusetelgis, aga kõik ülejäänud veri ta valagu põletusohvrialtari alusele, mis on kogudusetelgi ukse ees! </p>
<p id="v19"><sup><small>19</small></sup>  Ja ta eraldagu sellest kõik rasv ning süüdaku altaril põlema </p>
<p id="v20"><sup><small>20</small></sup>  ja talitagu härjavärsiga nõnda, nagu ta talitas patuohvri härjavärsiga; ta talitagu sellega selsamal viisil! Kui preester nõnda on neile lepitust toimetanud, siis antakse neile andeks. </p>
<p id="v21"><sup><small>21</small></sup>  Ta viigu härjavärss väljapoole leeri ja põletagu see ära, nõnda nagu ta põletas eelmise härjavärsi; see on koguduse patuohver! </p>
<p id="v22"><sup><small>22</small></sup>  Kui üks vürst patustab ja kogemata teeb Issanda, oma Jumala mõne käsu vastu midagi, mida ei tohi teha, ja saab süüdlaseks, </p>
<p id="v23"><sup><small>23</small></sup>  aga temale tehakse teatavaks ta patt, mida ta on teinud, siis ta viigu oma ohvrianniks üks veatu sikk! </p>
<p id="v24"><sup><small>24</small></sup>  Ta pangu oma käsi siku pea peale ja tapku see selles paigas, kus Issanda ees põletusohvrit tapetakse; see on patuohver! </p>
<p id="v25"><sup><small>25</small></sup>  Preester võtku sõrmega patuohvri verd ja määrigu põletusohvri altari sarvedele, aga ülejäänud veri ta valagu põletusohvri altari aluse kõrvale! </p>
<p id="v26"><sup><small>26</small></sup>  Ja ta süüdaku kõik selle rasv altaril põlema, nõnda nagu tänuohvri rasv; kui preester on tema ees lepitust teinud ta patu pärast, siis antakse temale andeks! </p>
<p id="v27"><sup><small>27</small></sup>  Kui keegi maa rahva seast kogemata patustab, tehes mõne Issanda käsu vastu midagi, mida ei tohi teha, ja saab süüdlaseks, </p>
<p id="v28"><sup><small>28</small></sup>  aga temale saab teatavaks ta patt, mida ta on teinud, siis ta toogu ohvrianniks üks veatu kits, emane loom, oma patu pärast, mida ta on teinud, </p>
<p id="v29"><sup><small>29</small></sup>  ja pangu oma käsi patuohvri pea peale ning tapku patuohver põletusohvri paigas! </p>
<p id="v30"><sup><small>30</small></sup>  Preester võtku sõrmega verd ja määrigu põletusohvri altari sarvedele, aga kõik ülejäänud veri ta valagu altari aluse kõrvale! </p>
<p id="v31"><sup><small>31</small></sup>  Ja ta võtku ära kõik rasv, nõnda nagu võetakse rasv tänuohvrist, ja preester süüdaku see altaril põlema meeldivaks lõhnaks Issandale! Kui preester nõnda on tema eest lepitust teinud, siis antakse temale andeks. </p>
<p id="v32"><sup><small>32</small></sup>  Aga kui ta toob oma patuohvrianniks lambatalle, siis ta toogu veatu emane loom <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  ja pangu oma käsi patuohvri pea peale ning tapku see patuohvriks paigas, kus põletusohvrit tapetakse! </p>
<p id="v34"><sup><small>34</small></sup>  Preester võtku sõrmega patuohvri verd ja määrigu põletusohvrialtari sarvedele, aga kõik ülejäänud veri ta valagu altari aluse kõrvale! </p>
<p id="v35"><sup><small>35</small></sup>  Ja ta võtku ära kõik selle rasv, nõnda nagu võetakse tänuohvri lambatalle rasv, ja preester süüdaku see altaril põlema Issanda tuleohvrite peal! Kui preester temale ta patu pärast, mida ta on teinud, on lepitust teinud, siis antakse temale andeks. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 4:13-21 <i>Puhastage koguduse patud</i>: <a href="/et/The_Urantia_Book/90#p5_3">Ur 90:5.3</a>. </li>
  <li id="fn2"><a href="#cite2">↑</a> 4:32 <i>Ohvrilammas</i>: <a href="/et/The_Urantia_Book/85#p3_4">Ur 85:3.4</a>. </li>
</ol>
</div>
