<!--
title: Kolmas Moosese raamat - Peatükk 10
description: 
published: true
date: 2023-11-8T20:21:1Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/9">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 9</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Leviticus/11">
          <span class="pr-2">Kolmas Moosese raamat - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aga Aaroni pojad Naadab ja Abihu võtsid kumbki oma sütepanni ja tegid neisse tule, panid selle peale suitsutusrohtu ja tõid Issanda ette võõra tule, mida ta neid ei olnud käskinud teha. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Siis läks Issanda eest välja tuli ja põletas neid, nõnda et nad surid Issanda ees. </p>
<p id="v3"><sup><small>3</small></sup>  Ja Mooses ütles Aaronile: „See ongi, millest Issand on rääkinud, öeldes: Oma lähedaste keskel ma ilmutan oma pühadust ja kogu rahva ees ma teen nähtavaks oma au.” Aga Aaron vaikis. </p>
<p id="v4"><sup><small>4</small></sup>  Siis Mooses kutsus Miisaeli ja Elsafani, Aaroni lelle Ussieli pojad, ja ütles neile: „Astuge ligi, kandke oma vennad pühamust ära väljapoole leeri!” </p>
<p id="v5"><sup><small>5</small></sup>  Ja nad astusid ette ning kandsid nad koos särkidega väljapoole leeri, nagu Mooses oli käskinud. </p>
<p id="v6"><sup><small>6</small></sup>  Ja Mooses ütles Aaronile ja tema poegadele Eleasarile ja Iitamarile: „Ärge jätke oma juukseid lahti ja ärge käristage lõhki oma riideid, et te ei sureks ja tema viha ei tabaks tervet kogudust! Aga teie vennad, kogu Iisraeli sugu, nutku seda põletust, mille Issand süütas! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ja ärge väljuge kogudusetelgi uksest, et te ei sureks, sest teie peal on Issanda võideõli!” Ja nad tegid, nagu Mooses ütles. </p>
<p id="v8"><sup><small>8</small></sup>  Ja Issand rääkis Aaroniga, öeldes: </p>
<p id="v9"><sup><small>9</small></sup>  „Veini ja vägijooke sa ei tohi juua, ei sina ega su pojad koos sinuga, kui te lähete kogudusetelki, et te ei sureks! See olgu teie sugupõlvedele igaveseks seaduseks, </p>
<p id="v10"><sup><small>10</small></sup>  et saaksite teha vahet püha ja ebapüha vahel ning roojase ja puhta vahel </p>
<p id="v11"><sup><small>11</small></sup>  ja õpetada Iisraeli lastele kõiki neid seadusi, millest Issand neile Moosese kaudu on rääkinud.” </p>
<p id="v12"><sup><small>12</small></sup>  Ja Mooses rääkis Aaronile ja Eleasarile ja Iitamarile, tema järelejäänud poegadele: „Võtke roaohver, mis Issanda tuleohvritest on üle jäänud, ja sööge seda hapnematult altari kõrval, sest see on väga püha! </p>
<p id="v13"><sup><small>13</small></sup>  Sööge seda pühas paigas, sest see on sinu ja su poegade seaduslik osa Issanda tuleohvritest! Minule on antud niisugune käsk. </p>
<p id="v14"><sup><small>14</small></sup>  Kõigutusrinda ja tõstesapsu aga sööge ühes puhtas paigas, sina ja su pojad ja tütred koos sinuga; sest need on Iisraeli laste tänuohvritest antud sinu ja su poegade seaduslikuks osaks. </p>
<p id="v15"><sup><small>15</small></sup>  Tõstesaps ja kõigutusrind toodagu koos tuleohvri rasvadega, et neid kõigutataks kõigutusohvrina Issanda ees; need olgu sinule ja su poegadele koos sinuga igavesti kuuluvaks osaks, nagu Issand on käskinud!” </p>
<p id="v16"><sup><small>16</small></sup>  Aga kui Mooses hoolsasti otsis patuohvri sikku, vaata, siis oli see põletatud. Siis ta vihastus Eleasari ja Iitamari, Aaroni järelejäänud poegade peale ning ütles: </p>
<p id="v17"><sup><small>17</small></sup>  „Mispärast te ei ole patuohvrit söönud pühas paigas? See on ju väga püha ja see on antud teile, et te võtaksite ära koguduse patusüü, toimetades neile lepitust Issanda ees. </p>
<p id="v18"><sup><small>18</small></sup>  Näe, selle verd ei ole viidud pühamusse. Te pidite seda kindlasti sööma pühamus, nagu ma käskisin!” </p>
<p id="v19"><sup><small>19</small></sup>  Ja Aaron ütles Moosesele: „Vaata, nad on täna ohverdanud oma patuohvri ja põletusohvri Issanda ees, ja ometi on mulle need asjad juhtunud. Kui ma täna oleksin söönud patuohvrit, kas see oleks siis Issanda silmis hea olnud?” </p>
<p id="v20"><sup><small>20</small></sup>  Kui Mooses seda kuulis, siis oli see hea tema silmis. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/9">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 9</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Leviticus/11">
          <span class="pr-2">Kolmas Moosese raamat - Peatükk 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 10:6 <i>Suure viha, ägeda viha jumal</i>: <a href="/et/The_Urantia_Book/142#p2_1">Ur 142:2.1</a>. </li>
  <li id="fn2"><a href="#cite2">↑</a> 10:1-2 <i>Hirm tabude rikkumise ees</i>: <a href="/et/The_Urantia_Book/89#p1_2">Ur 89:1.2</a>.  <i>Jumalate tuli</i>: <a href="/et/The_Urantia_Book/69#p6_6">Ur 69:6.6</a>. </li>
</ol>
</div>
