<!--
title: Kolmas Moosese raamat - Peatükk 3
description: 
published: true
date: 2023-11-8T20:21:1Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/2">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 2</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Leviticus/4">
          <span class="pr-2">Kolmas Moosese raamat - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kui kellegi ohvriand on tänuohver ja ta toob selle veistest, siis olgu see veatu isane või emane loom, kelle ta viib Issanda palge ette! </p>
<p id="v2"><sup><small>2</small></sup>  Ta pangu oma käsi oma ohvrianni pea peale ja tapku see kogudusetelgi ukse ees; ja Aaroni pojad, preestrid, piserdagu verd altarile ümberringi! </p>
<p id="v3"><sup><small>3</small></sup>  Tänuohvrist ta toogu Issandale tuleohvriks sisikonda kattev rasv, kõik rasv, mis on sisikonna küljes, </p>
<p id="v4"><sup><small>4</small></sup>  mõlemad neerud ja rasv, mis on nende küljes nimmetel, ja maksarasv, mis ta eraldagu neerude juurest! </p>
<p id="v5"><sup><small>5</small></sup>  Ja Aaroni pojad süüdaku see altaril põlema põletusohvri peal, mis on puude peal tules, kui healõhnaline tuleohver Issandale! </p>
<p id="v6"><sup><small>6</small></sup>  Aga kui tema ohvriand on lammastest või kitsedest, tänuohvriks Issandale, siis olgu see veatu isane või emane loom, kelle ta toob! </p>
<p id="v7"><sup><small>7</small></sup>  Kui see on lambatall, kelle ta toob oma ohvrianniks, siis ta toogu see Issanda ette, </p>
<p id="v8"><sup><small>8</small></sup>  pangu oma käsi ohvrianni pea peale ja tapku see kogudusetelgi ees; ja Aaroni pojad piserdagu selle verd altarile ümberringi! </p>
<p id="v9"><sup><small>9</small></sup>  Ja ta toogu tänuohvrist Issandale tuleohvriks selle rasv, kogu rasvane saba, ta peab selle eraldama sabaluu juurest, ja sisikonna katterasv, kõik rasv, mis on sisikonna küljes, </p>
<p id="v10"><sup><small>10</small></sup>  mõlemad neerud ja rasv, mis on nende küljes nimmetel, ja maksarasv, mis ta eraldagu neerude juurest! </p>
<p id="v11"><sup><small>11</small></sup>  Ja preester süüdaku see altaril põlema kui tuleohvri roog Issandale! </p>
<p id="v12"><sup><small>12</small></sup>  Ja kui tema ohvrianniks on kits, siis ta toogu see Issanda ette, </p>
<p id="v13"><sup><small>13</small></sup>  pangu oma käsi selle pea peale ja tapku see kogudusetelgi ees; ja Aaroni pojad piserdagu selle verd altarile ümberringi! </p>
<p id="v14"><sup><small>14</small></sup>  Ja ta toogu sellest oma ohvriannina Issandale tuleohvriks sisikonda kattev rasv, kõik rasv, mis on sisikonna küljes, </p>
<p id="v15"><sup><small>15</small></sup>  mõlemad neerud ja rasv, mis on nende küljes nimmetel, ja maksarasv, mis ta eraldagu neerude juurest! </p>
<p id="v16"><sup><small>16</small></sup>  Ja preester süüdaku see altaril põlema kui healõhnaline tuleohvri roog; kõik rasv kuulub Issandale! </p>
<p id="v17"><sup><small>17</small></sup>  See olgu teie sugupõlvedele igaveseks seaduseks kõigis teie asupaigus: te ei tohi süüa mitte mingisugust rasva ja verd!” <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/2">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 2</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Leviticus/4">
          <span class="pr-2">Kolmas Moosese raamat - Peatükk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:17 <i>Loomarasva tabu</i>: <a href="/et/The_Urantia_Book/86#p5_11">Ur 86:5.11</a>. </li>
</ol>
</div>
