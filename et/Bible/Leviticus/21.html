<!--
title: Kolmas Moosese raamat - Peatükk 21
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/20">Kolmas Moosese raamat - Peatükk 20</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/22">Kolmas Moosese raamat - Peatükk 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand ütles Moosesele: „Räägi preestritega, Aaroni poegadega, ja ütle neile, et ükski neist ei tohi ennast roojastada surnu pärast oma rahva seas; </p>
<p id="v2"><sup><small>2</small></sup>  üksnes sugulase pärast, kes temale on kõige lähem: oma ema ja isa, oma poja ja tütre, oma venna </p>
<p id="v3"><sup><small>3</small></sup>  või oma neitsiliku õe pärast, kes on temaga suguluses ega ole saanud mehele, võib ta ennast roojastada; </p>
<p id="v4"><sup><small>4</small></sup>  ta ei tohi ennast roojastada ega teotada isandana oma rahva seas! </p>
<p id="v5"><sup><small>5</small></sup>  Nad ei tohi endil pealage paljaks ajada ega habeme äärt ära lõigata ja nad ei tohi oma ihusse lõigata mitte mingisugust märki! </p>
<p id="v6"><sup><small>6</small></sup>  Nad peavad olema pühad oma Jumalale ja nad ei tohi teotada oma Jumala nime, sest nad ohverdavad Issanda tuleohvreid, oma Jumala leiba, ja seepärast olgu nad pühad! </p>
<p id="v7"><sup><small>7</small></sup>  Nad ei tohi võtta hoora ega teotatud naist; nad ei tohi võtta ka mehe poolt äraaetud naist, sest preester on pühitsetud oma Jumalale! </p>
<p id="v8"><sup><small>8</small></sup>  Sa pead teda pidama pühaks, sest ta ohverdab sinu Jumala leiba; ta olgu sulle püha, sest mina, Issand, kes teid pühitseb, olen püha! </p>
<p id="v9"><sup><small>9</small></sup>  Kui preestri tütar ennast teotab hoorusega, siis ta teotab oma isa; ta põletatagu ära tulega! <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ülempreester oma vendade hulgas, kellele on valatud pähe võideõli ja kelle kätt on täidetud, et ta võib kanda ametiriideid, ei tohi oma juukseid lahtiseks jätta ega oma riideid lõhki käristada, </p>
<p id="v11"><sup><small>11</small></sup>  ja ta ei tohi minna mitte ühegi surnu juurde; ka oma isa ja ema pärast ei tohi ta ennast roojastada! </p>
<p id="v12"><sup><small>12</small></sup>  Ta ei tohi väljuda pühamust, et ta ei teotaks oma Jumala pühamut, sest tema peal on ta Jumala pühitsuse võideõli! Mina olen Issand! </p>
<p id="v13"><sup><small>13</small></sup>  Ta võtku naine selle neitsipõlves: </p>
<p id="v14"><sup><small>14</small></sup>  ta ei tohi võtta leske ega hüljatut ega teotatut ega hoora, vaid ta võtku naiseks üks neitsi oma rahva seast, </p>
<p id="v15"><sup><small>15</small></sup>  et ta ei teotaks oma seemet oma rahva seas, sest mina olen Issand, kes teda on pühitsenud!” </p>
<p id="v16"><sup><small>16</small></sup>  Ja Issand rääkis Moosesega, öeldes: </p>
<p id="v17"><sup><small>17</small></sup>  „Räägi Aaroniga ja ütle: Ükski su järglasist nende tulevastes põlvedes, kellel on mingi viga, ei tohi tulla ohverdama oma Jumala leiba, </p>
<p id="v18"><sup><small>18</small></sup>  sest ükski, kellel on mingi viga, ärgu astugu esile, olgu mees pime või lombak või lõhkise ninaga või mõne moonutatud liikmega, </p>
<p id="v19"><sup><small>19</small></sup>  või keegi, kellel on murtud jalg või murtud käsi, </p>
<p id="v20"><sup><small>20</small></sup>  või on küürakas, kuivetanud, kaega silmal, sügeliste või sammaspoolega, või on kohitsetu! </p>
<p id="v21"><sup><small>21</small></sup>  Ükski preester Aaroni järglasist, kellel on mingi viga, ärgu tulgu ohverdama Issanda tuleohvreid: tal on viga küljes, ta ei tohi tulla ohverdama oma Jumala leiba! </p>
<p id="v22"><sup><small>22</small></sup>  Oma Jumala leiba, kõige pühamat ja püha, ta võib küll süüa, </p>
<p id="v23"><sup><small>23</small></sup>  ometi ta ei tohi tulla eesriide juurde ega ligineda altarile, sest ta on vigane; ta ei tohi teotada minu pühi paiku, sest mina olen Issand, kes need on pühitsenud!” </p>
<p id="v24"><sup><small>24</small></sup>  Ja Mooses rääkis seda Aaronile ja ta poegadele ja kõigile Iisraeli lastele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Leviticus/20">Kolmas Moosese raamat - Peatükk 20</a></td>
        <td><a href="/et/Bible/Leviticus/Index">Indeks</a></td>
        <td><a href="/et/Bible/Leviticus/22">Kolmas Moosese raamat - Peatükk 22</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 21:9 <i>Põletage täiskasvanud naine tulega</i>: <a href="/et/The_Urantia_Book/70#p10_14">Ur 70:10.14</a>. </li>
</ol>
</div>
