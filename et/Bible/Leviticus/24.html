<!--
title: Kolmas Moosese raamat - Peatükk 24
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Leviticus/23">Kolmas Moosese raamat - Peatükk 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Leviticus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Leviticus/25">Kolmas Moosese raamat - Peatükk 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Käsi Iisraeli lapsi, et nad tooksid sulle valgustuse jaoks puhast tambitud õlipuuõli, et saaks üles seada alaliselt põlevaid lampe! </p>
<p id="v3"><sup><small>3</small></sup>  Kogudusetelgis, väljaspool seaduselaeka eesriiet peab Aaron seda alaliselt korraldama õhtust hommikuni Issanda palge ees. See olgu igaveseks seaduseks teie tulevastele põlvedele! </p>
<p id="v4"><sup><small>4</small></sup>  Ta seadku alalised lambid puhtast kullast lambijalale Issanda ees! </p>
<p id="v5"><sup><small>5</small></sup>  Ja võta peent jahu ning küpseta sellest kaksteist kooki; iga kook olgu kahest kannust jahust! </p>
<p id="v6"><sup><small>6</small></sup>  Siis aseta need kahte ritta, kuus kumbagi ritta, puhtast kullast laua peale Issanda ees! </p>
<p id="v7"><sup><small>7</small></sup>  Ja pane kummalegi reale puhast viirukit: see olgu lisaks leivale kui meenutusohver, kui tuleohver Issandale! </p>
<p id="v8"><sup><small>8</small></sup>  Igal hingamispäeval seadku ta need alati Issanda ette kui and Iisraeli lastelt igavese lepingu kohaselt! </p>
<p id="v9"><sup><small>9</small></sup>  See olgu Aaroni ja ta poegade oma ning nad söögu seda pühas paigas; sest väga pühana Issanda tuleohvritest kuulub see igavese seaduse kohaselt temale!” </p>
<p id="v10"><sup><small>10</small></sup>  Keegi Iisraeli naise poeg, kelle isaks oli egiptlane, läks välja Iisraeli laste sekka; ja nad hakkasid leeris riidlema, see Iisraeli naise poeg ja üks Iisraeli mees. </p>
<p id="v11"><sup><small>11</small></sup>  Iisraeli naise poeg pilkas Nime ja needis seda. Siis viidi ta Moosese juurde. Tema ema nimi oli Selomit, Dibri tütar Daani suguharust. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Ja nad panid ta seniks vahi alla, kuni neile langeb otsus Issanda suust. </p>
<p id="v13"><sup><small>13</small></sup>  Ja Issand rääkis Moosesega, öeldes: </p>
<p id="v14"><sup><small>14</small></sup>  „Vii needja väljapoole leeri; kõik kuuljad pangu oma käed tema pea peale ja terve kogudus visaku ta kividega surnuks! </p>
<p id="v15"><sup><small>15</small></sup>  Ja räägi Iisraeli lastega ning ütle: Kes neab oma Jumalat, see peab oma pattu kandma! </p>
<p id="v16"><sup><small>16</small></sup>  Ja kes pilkab Issanda nime, seda karistatagu surmaga; terve kogudus visaku ta kividega surnuks! Olgu võõras või päriselanik, kes Nime pilkab, surmatagu! </p>
<p id="v17"><sup><small>17</small></sup>  Ja kui keegi lööb maha mõne inimese, siis karistatagu teda surmaga! <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Aga kui keegi lööb maha karilooma, siis ta andku asemele: hing hinge vastu! </p>
<p id="v19"><sup><small>19</small></sup>  Ja kui keegi teeb viga oma ligimesele, siis tehtagu temale, nagu tema tegi: </p>
<p id="v20"><sup><small>20</small></sup>  murre murde vastu, silm silma vastu, hammas hamba vastu; missuguse vea ta tegi teisele, niisugune tehtagu temale! <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Kes lööb maha karilooma, andku asemele, aga kes lööb maha inimese, surmatagu! </p>
<p id="v22"><sup><small>22</small></sup>  Ühesugune õigus olgu teil niihästi võõrale kui päriselanikule! Sest mina olen Issand, teie Jumal!” </p>
<p id="v23"><sup><small>23</small></sup>  Ja Mooses rääkis nõnda Iisraeli lastele. Siis nad viisid needja väljapoole leeri ja viskasid ta kividega surnuks. Iisraeli lapsed tegid nõnda, nagu Issand oli Moosesele käsu andnud. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 24:17,21 <i>2. osa: Kohtuotsuse alusel</i>: <a href="/et/The_Urantia_Book/140#p6_4">Ur 140:6.4</a>. </li>
  <li id="fn2"><a href="#cite2">↑</a> 24:20 <i>Silmast silma, hambast hamba</i>: <a href="/et/The_Urantia_Book/140#p8_5">Ur 140:8.5</a>.  <i>Silmast silma</i>: <a href="/et/The_Urantia_Book/159#p5_11">Ur 159:5.11</a>.  <i>Silmast silma, hambast hamba</i>: <a href="/et/The_Urantia_Book/140#p6_9">Ur 140:6.9</a>.  <i>Silmast silma</i>: <a href="/et/The_Urantia_Book/70#p10_9">Ur 70:10.9</a>. </li>
  <li id="fn3"><a href="#cite3">↑</a> 24:11-16 <i>Nimi fetiš</i>: <a href="/et/The_Urantia_Book/88#p5_5">Ur 88:5.5</a>. </li>
</ol>
</div>
