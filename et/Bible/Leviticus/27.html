<!--
title: Kolmas Moosese raamat - Peatükk 27
description: 
published: true
date: 2023-11-8T20:21:1Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/26">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 26</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  „Räägi Iisraeli lastega ja ütle neile: Kui keegi erilise tõotusena Issandale tahab anda inimhingi hindeväärtuse alusel, </p>
<p id="v3"><sup><small>3</small></sup>  siis olgu hindeväärtuseks meesterahva eest: kahekümneaastastest kuuekümneaastasteni olgu hindeväärtuseks viiskümmend hõbeseeklit püha seekli järgi! </p>
<p id="v4"><sup><small>4</small></sup>  Aga kui ta on naisterahvas, siis olgu hindeväärtuseks kolmkümmend seeklit! </p>
<p id="v5"><sup><small>5</small></sup>  Kui vanus on viiest aastast kahekümne aastani, siis olgu hindeväärtuseks meesterahva eest kakskümmend seeklit ja naisterahva eest kümme seeklit! </p>
<p id="v6"><sup><small>6</small></sup>  Kui vanus on ühest kuust viie aastani, siis olgu hindeväärtuseks meesterahva eest viis hõbeseeklit ja naisterahva eest kolm hõbeseeklit! </p>
<p id="v7"><sup><small>7</small></sup>  Kui keegi on kuuskümmend aastat vana ja üle selle, siis olgu hindeväärtuseks viisteist seeklit, kui ta on meesterahvas, ja kümme seeklit, kui ta on naisterahvas! </p>
<p id="v8"><sup><small>8</small></sup>  Aga kui tõotaja on vaesem, kui hindeväärtus nõuab, siis seatagu tõotatu preestri ette ja preester hinnaku teda; vastavalt sellele, nagu tõotaja jõud lubab, hinnaku preester teda! </p>
<p id="v9"><sup><small>9</small></sup>  Ja kui on tegemist mõne loomaga, keda tohib tuua ohvrianniks Issandale, siis olgu igaüks, kelle ta Issandale annab, püha! </p>
<p id="v10"><sup><small>10</small></sup>  Ta ei tohi seda asendada ega vahetada head halva või halba hea vastu; kui ta aga siiski vahetab looma loomaga, siis olgu ka selle asendaja püha! </p>
<p id="v11"><sup><small>11</small></sup>  Aga kui see on mõni roojane loom, keda ei tohi tuua ohvrianniks Issandale, siis ta seadku lojus preestri ette </p>
<p id="v12"><sup><small>12</small></sup>  ja preester hinnaku seda heaks või halvaks; nagu on preestri hinnang, nõnda jäägu! </p>
<p id="v13"><sup><small>13</small></sup>  Aga kui tooja siiski tahab seda lunastada, siis ta lisagu viies osa hindeväärtusest! </p>
<p id="v14"><sup><small>14</small></sup>  Ja kui keegi pühitseb oma koja pühaks Issandale, siis preester hinnaku seda heaks või halvaks; nagu preester seda hindab, nõnda jäägu! </p>
<p id="v15"><sup><small>15</small></sup>  Aga kui pühitseja tahab oma koja lunastada, siis ta lisagu viies osa hinderahast ja see saab jälle tema omaks! </p>
<p id="v16"><sup><small>16</small></sup>  Ja kui keegi pühitseb Issandale tüki oma päruspõllust, siis olgu hindeväärtus selle seemne järgi: viis vakka otri - viiskümmend seeklit hõbedat. </p>
<p id="v17"><sup><small>17</small></sup>  Kui ta pühitseb oma põllu kohe juubeliaastast arvates, siis jäägu hindeväärtus jõusse, </p>
<p id="v18"><sup><small>18</small></sup>  aga kui ta pühitseb oma põllu alles pärast juubeliaastat, siis preester arvestagu temale raha aastate järgi, mis on jäänud järgmise juubeliaastani, ja see arvatagu maha hindeväärtusest! </p>
<p id="v19"><sup><small>19</small></sup>  Ja kui see, kes põllu on pühitsenud, tahab seda siiski lunastada, siis ta lisagu viies osa hindeväärtusest ja see jääb siis tema omaks! </p>
<p id="v20"><sup><small>20</small></sup>  Aga kui ta põldu ei lunasta, vaid müüb põllu kellelegi teisele, siis see ei ole enam lunastatav, </p>
<p id="v21"><sup><small>21</small></sup>  vaid põld, saades juubeliaastal vabaks, olgu pühitsetud Issandale nagu pühendatud põld; see saagu preestri omandiks! </p>
<p id="v22"><sup><small>22</small></sup>  Ja kui keegi oma ostetud põllu, mis ei ole tema päruspõld, pühitseb Issandale, </p>
<p id="v23"><sup><small>23</small></sup>  siis preester arvestagu temale oma hinnangu järgi hind kuni juubeliaastani ja ta andku määratud hind veel samal päeval Issandale kui pühitsetud and! </p>
<p id="v24"><sup><small>24</small></sup>  Juubeliaastal mingu põld jälle sellele, kellelt see on ostetud ja kelle pärusmaa see on! </p>
<p id="v25"><sup><small>25</small></sup>  Iga hinnang sündigu püha seekli järgi; seeklis olgu kakskümmend geera! </p>
<p id="v26"><sup><small>26</small></sup>  Aga esmasündinut, kes kariloomadest esmasündinuna on määratud Issandale, ei tohi keegi pühitseda, olgu see härg, lammas või kits, sest see on juba Issanda oma. </p>
<p id="v27"><sup><small>27</small></sup>  Ja kui see on roojastest loomadest, siis ostetagu see vabaks vastavalt hindeväärtusele ja lisatagu sellele veel viies osa; kui seda ei lunastata, siis müüdagu see vastavalt hindeväärtusele! </p>
<p id="v28"><sup><small>28</small></sup>  Aga ainsatki pühendatut, mille keegi on pühendanud Issandale kõigest, mis tal on: inimestest ja lojustest ja päruspõllust - ei tohi müüa ega lunastada; kõik pühendatu kuulub Issandale kui väga püha. </p>
<p id="v29"><sup><small>29</small></sup>  Ühtegi vande alla pandut, kes inimeste seast on pandud vande alla, ei tohi osta vabaks - ta tuleb surmata! </p>
<p id="v30"><sup><small>30</small></sup>  Ja kõik maa kümnis maa seemnest ja puude viljast on Issanda päralt; see on pühitsetud Issandale. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Aga kui keegi siiski oma kümnisest tahab midagi lunastada, siis ta lisagu sellele veel viies osa sellest! </p>
<p id="v32"><sup><small>32</small></sup>  Ja kõik kümnis veistest, lammastest ja kitsedest, kõigist, kes karjasekepi alt läbi käivad - see kümnis on pühitsetud Issandale: </p>
<p id="v33"><sup><small>33</small></sup>  ei tule uurida hea ja halva vahel ega tohi ka vahetada; aga kui ometi vahetatakse, siis olgu ka selle asendaja püha - seda ei tohi lunastada!” </p>
<p id="v34"><sup><small>34</small></sup>  Need on käsud, mis Issand Siinai mäel andis Moosesele Iisraeli laste jaoks. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/26">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 26</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 27:30-32 <i>kümnissüsteem</i>: <a href="/et/The_Urantia_Book/93#p3_1">Ur 93:3.1</a>. </li>
  <li id="fn2"><a href="#cite2">↑</a> 27:1-34 <i>Ohvrisüsteem</i>: <a href="/et/The_Urantia_Book/89#p7_1">Ur 89:7.1</a>. </li>
</ol>
</div>
