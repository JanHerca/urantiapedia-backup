<!--
title: Kolmas Moosese raamat - Peatükk 19
description: 
published: true
date: 2023-11-8T20:21:1Z
tags: bible, bible—leviticus
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/18">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 18</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Leviticus/20">
          <span class="pr-2">Kolmas Moosese raamat - Peatükk 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Räägi kogu Iisraeli laste kogudusega ja ütle neile: Olge pühad, sest mina, Issand, teie Jumal, olen püha! <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Igaüks teist peab austama oma ema ja isa ning peab pidama minu hingamispäevi! Mina olen Issand, teie Jumal. </p>
<p id="v4"><sup><small>4</small></sup>  Te ei tohi pöörduda ebajumalate poole ega tohi endile teha valatud jumalaid! Mina olen Issand, teie Jumal! </p>
<p id="v5"><sup><small>5</small></sup>  Ja kui te ohverdate Issandale tänuohvri, siis ohverdage nõnda, et see teeks teid meelepäraseks! </p>
<p id="v6"><sup><small>6</small></sup>  Seda sööge päeval, mil te ohverdate, ja järgmisel päeval; aga mis üle jääb kolmandaks päevaks, põletage tulega! </p>
<p id="v7"><sup><small>7</small></sup>  Kui seda kolmandal päeval ometi süüakse, siis on see kõlbmatu ega ole meelepärane. </p>
<p id="v8"><sup><small>8</small></sup>  Kes seda sööb, peab kandma oma patusüüd, sellepärast et ta on teotanud Issandale pühitsetut, ja ta tuleb hävitada oma rahva seast! </p>
<p id="v9"><sup><small>9</small></sup>  Kui te lõikate oma maa vilja, siis ära lõika oma põlluääri sootuks, ja ära nopi üles, mida su lõikuse järelt saaks noppida! </p>
<p id="v10"><sup><small>10</small></sup>  Ära korja tühjaks oma viinamäge ja ära nopi üles oma viinamäe varisenud marju: jäta need kehvale ja võõrale! Mina olen Issand, teie Jumal! </p>
<p id="v11"><sup><small>11</small></sup>  Ärge varastage ja ärge valetage, ja ükski ärgu petku oma ligimest! </p>
<p id="v12"><sup><small>12</small></sup>  Ärge vanduge minu nime juures valet; sellega sa teotad oma Jumala nime! Mina olen Issand! <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ära tee liiga oma ligimesele ja ära riisu teda; päevilise palka ära hoia enese käes üle öö hommikuni! </p>
<p id="v14"><sup><small>14</small></sup>  Ära nea kurti ja ära pane komistuskivi pimedale, vaid karda oma Jumalat! Mina olen Issand! <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Ärge tehke kohtus ülekohut! Ära ole erapoolik viletsa kasuks ja ära austa vägevat, vaid mõista ligimesele õiglaselt kohut! </p>
<p id="v16"><sup><small>16</small></sup>  Ära käi keelekandjana oma rahva seas, ära seisa oma ligimese vere vastu! Mina olen Issand! </p>
<p id="v17"><sup><small>17</small></sup>  Ära vihka südames oma venda! Noomi julgesti oma ligimest, et sina ei peaks tema pärast pattu kandma! </p>
<p id="v18"><sup><small>18</small></sup>  Ära tasu kätte ja ära pea viha oma rahva laste vastu, vaid armasta oma ligimest nagu iseennast! Mina olen Issand! <sup id="cite1"><a href="#fn1">[1]</a></sup> <sup id="cite4"><a href="#fn4">[4]</a></sup> <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Pange tähele minu seadusi: ära lase oma looma teistsugusega paarituda! Ära külva oma põldu kahesuguse viljaga ja ärgu olgu sul seljas kuube kahesugusest lõngast, villasest ja linasest! </p>
<p id="v20"><sup><small>20</small></sup>  Kui mees sugutades magatab naist, kes on orjatar ja teise mehe oma ega ole lunastatud ega vabaks lastud, siis karistatagu neid, aga ärgu surmatagu, sest naine ei olnud vaba! </p>
<p id="v21"><sup><small>21</small></sup>  Mees toogu oma süüohver Issandale kogudusetelgi ukse juurde: süüohvri jäär. </p>
<p id="v22"><sup><small>22</small></sup>  Ja preester toimetagu tema eest lepitust Issanda ees süüohvri jääraga ta patu pärast, mis ta on teinud; siis antakse temale andeks ta tehtud patt. </p>
<p id="v23"><sup><small>23</small></sup>  Kui te jõuate sinna maale ja istutate kõiksugu viljapuid, siis jätke ümber lõikamata nende eesnahk - nende vili; need olgu teil kolm aastat ümber lõikamata, neist ärge sööge! </p>
<p id="v24"><sup><small>24</small></sup>  Aga neljandal aastal olgu kõik nende vili pühitsetud Issandale rõõmupeol! </p>
<p id="v25"><sup><small>25</small></sup>  Alles viiendal aastal võite süüa nende vilja, et saaksite neist suuremat saaki. Mina olen Issand, teie Jumal! </p>
<p id="v26"><sup><small>26</small></sup>  Ärge sööge midagi koos verega! Ärge ennustage märkidest ja ärge tegutsege nõidusega! </p>
<p id="v27"><sup><small>27</small></sup>  Ärge piirake oma juuste äärt; ära riku oma habeme äärt! </p>
<p id="v28"><sup><small>28</small></sup>  Ärge lõigake oma ihusse surnumärki ja ärge tehke endile söövitatud kriimustusi! Mina olen Issand! </p>
<p id="v29"><sup><small>29</small></sup>  Ära teota oma tütart, lastes teda hoorata, et kogu maa ei hakkaks hoorama ega täituks häbitegudega! </p>
<p id="v30"><sup><small>30</small></sup>  Pidage minu hingamispäevi ja kartke mu pühamut! Mina olen Issand! </p>
<p id="v31"><sup><small>31</small></sup>  Ärge pöörduge vaimude ja „teadjate” poole, ärge otsige neid, et te ei saaks nende läbi roojaseks! Mina olen Issand, teie Jumal! </p>
<p id="v32"><sup><small>32</small></sup>  Hallpea ees tõuse üles ja vanale anna au! Karda oma Jumalat! Mina olen Issand! </p>
<p id="v33"><sup><small>33</small></sup>  Kui teie maal su juures asub võõras, siis ärge rõhuge teda! </p>
<p id="v34"><sup><small>34</small></sup>  Võõras, kes asub teie juures, olgu teie keskel nagu päriselanik; armasta teda nagu iseennast, sest te ise olete olnud võõrad Egiptusemaal! Mina olen Issand, teie Jumal! <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Ärge tehke ülekohut kohtus, küünarpuu, kaalu ja vakaga! </p>
<p id="v36"><sup><small>36</small></sup>  Teil olgu õiged vaekausid, õiged vihid, õige vakk ja õige kann! Mina olen Issand, teie Jumal, kes tõi teid ära Egiptusemaalt! </p>
<p id="v37"><sup><small>37</small></sup>  Pange tähele kõiki mu määrusi ja kõiki mu seadlusi ning tehke nende järgi! Mina olen Issand!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Leviticus/18">
          <span class="mdi mdi-arrow-left-drop-circle"></span><span class="pl-2">Kolmas Moosese raamat - Peatükk 18</span>
        </a>
        </td>
        <td>
        <a href="/et/Bible/Leviticus/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Leviticus/20">
          <span class="pr-2">Kolmas Moosese raamat - Peatükk 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 19:18,34 <i>Armasta ligimest nagu iseennast</i>: <a href="/et/The_Urantia_Book/103#p5_2">Ur 103:5.2</a>.  <i>Armasta ligimest nagu iseennast</i>: <a href="/et/The_Urantia_Book/159#p5_4">Ur 159:5.4</a>.  <i>Armasta ligimest nagu iseennast</i>: <a href="/et/The_Urantia_Book/159#p5_9">Ur 159:5.9</a>.  <i>Armasta oma ligimest</i>: <a href="/et/The_Urantia_Book/170#p3_6">Ur 170:3.6</a>.  <i>Armasta naabreid nagu iseennast</i>: <a href="/et/The_Urantia_Book/131#p2_13">Ur 131:2.13</a>.  <i>Armasta ligimest nagu iseennast</i>: <a href="/et/The_Urantia_Book/131#p10_2">Ur 131:10.2</a>.  <i>Armasta ligimest nagu iseennast</i>: <a href="/et/The_Urantia_Book/180#p5_7">Ur 180:5.7</a>.  <i>Armasta ligimest nagu iseennast</i>: <a href="/et/The_Urantia_Book/163#p4_8">Ur 163:4.8</a>.  <i>Armasta ligimest nagu iseennast</i>: <a href="/et/The_Urantia_Book/174#p4_2">Ur 174:4.2</a>.  <i>Armastades kaasinimesi</i>: <a href="/et/The_Urantia_Book/110#p3_9">Ur 110:3.9</a>.  <i>Armasta oma ligimest nagu iseennast</i>: <a href="/et/The_Urantia_Book/131#p2_11">Ur 131:2.11</a>.  <i>Armastage üksteist</i>: <a href="/et/The_Urantia_Book/181#p2_4">Ur 181:2.4</a>.  <i>Armastage üksteist</i>: <a href="/et/The_Urantia_Book/178#p1_17">Ur 178:1.17</a>. </li>
  <li id="fn2"><a href="#cite2">↑</a> 19:2 <i>Ole sa täiuslik</i>: <a href="/et/The_Urantia_Book/140#p10_1">Ur 140:10.1</a>.  <i>Ole sa täiuslik</i>: <a href="/et/The_Urantia_Book/107#p0_3">Ur 107:0.3</a>.  <i>Ole sa täiuslik</i>: <a href="/et/The_Urantia_Book/106#p2_6">Ur 106:2.6</a>.  <i>Vaimselt täiustades</i>: <a href="/et/The_Urantia_Book/181#p2_25">Ur 181:2.25</a>.  <i>Ole nagu Jumal ja ela</i>: <a href="/et/The_Urantia_Book/131#p2_13">Ur 131:2.13</a>.  <i>Ole sa täiuslik</i>: <a href="/et/The_Urantia_Book/140#p3_16">Ur 140:3.16</a>.  <i>Ole sa täiuslik</i>: <a href="/et/The_Urantia_Book/161#p1_10">Ur 161:1.10</a>.  <i>Ole täiuslik</i>: <a href="/et/The_Urantia_Book/99#p5_3">Ur 99:5.3</a>.  <i>Ole sa täiuslik</i>: <a href="/et/The_Urantia_Book/137#p8_13">Ur 137:8.13</a>.  <i>Ole sa täiuslik</i>: <a href="/et/The_Urantia_Book/140#p4_11">Ur 140:4.11</a>.  <i>Ole sa täiuslik</i>: <a href="/et/The_Urantia_Book/131#p2_6">Ur 131:2.6</a>.  <i>Ole sa täiuslik</i>: <a href="/et/The_Urantia_Book/140#p8_32">Ur 140:8.32</a>.  <i>Vaimselt täiuslikuks saamine</i>: <a href="/et/The_Urantia_Book/181#p1_2">Ur 181:1.2</a>.  <i>Ole sa täiuslik</i>: <a href="/et/The_Urantia_Book/142#p7_13">Ur 142:7.13</a>.  <i>Ole täiuslik</i>: <a href="/et/The_Urantia_Book/140#p5_15">Ur 140:5.15</a>.  <i>Ole sa täiuslik</i>: <a href="/et/The_Urantia_Book/26#p4_5">Ur 26:4.5</a>.  <i>Ole sa täiuslik</i>: <a href="/et/The_Urantia_Book/26#p9_3">Ur 26:9.3</a>.  <i>Ole sa täiuslik</i>: <a href="/et/The_Urantia_Book/7#p5_1">Ur 7:5.1</a>.  <i>Ole sa täiuslik</i>: <a href="/et/The_Urantia_Book/7#p4_7">Ur 7:4.7</a>.  <i>Ole sa täiuslik</i>: <a href="/et/The_Urantia_Book/31#p3_6">Ur 31:3.6</a>.  <i>Ole sa täiuslik</i>: <a href="/et/The_Urantia_Book/37#p5_3">Ur 37:5.3</a>.  <i>Ole sa täiuslik</i>: <a href="/et/The_Urantia_Book/1#p0_3">Ur 1:0.3</a>.  <i>Ole sa täiuslik</i>: <a href="/et/The_Urantia_Book/1#p0_6">Ur 1:0.6</a>.  <i>Otsige täiuslikkust</i>: <a href="/et/The_Urantia_Book/143#p2_6">Ur 143:2.6</a>.  <i>Ole sa täiuslik</i>: <a href="/et/The_Urantia_Book/26#p11_4">Ur 26:11.4</a>.  <i>Ole sa täiuslik</i>: <a href="/et/The_Urantia_Book/40#p7_4">Ur 40:7.4</a>.  <i>Täiuslikuks saamine</i>: <a href="/et/The_Urantia_Book/13#p2_8">Ur 13:2.8</a>.  <i>Ole sa täiuslik, nagu mina olen</i>: <a href="/et/The_Urantia_Book/56#p0_1">Ur 56:0.1</a>. </li>
  <li id="fn3"><a href="#cite3">↑</a> 19:14 <i>Hirmu tähendused</i>: <a href="/et/The_Urantia_Book/149#p6_3">Ur 149:6.3</a>. </li>
  <li id="fn4"><a href="#cite4">↑</a> 19:18 <i>Ära võta kättemaksu</i>: <a href="/et/The_Urantia_Book/159#p5_9">Ur 159:5.9</a>. </li>
  <li id="fn5"><a href="#cite5">↑</a> 19:12 <i>Nimi fetiš</i>: <a href="/et/The_Urantia_Book/88#p5_5">Ur 88:5.5</a>. </li>
  <li id="fn6"><a href="#cite6">↑</a> 19:18.34 <i>Armastage üksteist</i>: <a href="/et/The_Urantia_Book/191#p4_3">Ur 191:4.3</a>. </li>
  <li id="fn7"><a href="#cite7">↑</a> 19:34 <i>Võõraid koheldakse nagu kohalikke</i>: <a href="/et/The_Urantia_Book/70#p3_8">Ur 70:3.8</a>. </li>
</ol>
</div>
