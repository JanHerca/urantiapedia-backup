<!--
title: Kolmas Moosese raamat - Peatükk 18
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Leviticus/17">Kolmas Moosese raamat - Peatükk 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Leviticus/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Leviticus/19">Kolmas Moosese raamat - Peatükk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Issand rääkis Moosesega, öeldes: </p>
<p id="v2"><sup><small>2</small></sup>  „Räägi Iisraeli lastega ja ütle neile: Mina olen Issand, teie Jumal! </p>
<p id="v3"><sup><small>3</small></sup>  Ärge tehke, nagu tehakse Egiptusemaal, kus te elasite, ja ärge tehke, nagu tehakse Kaananimaal, kuhu ma teid viin: Te ei tohi käia nende seaduste järgi! </p>
<p id="v4"><sup><small>4</small></sup>  Te peate tegema minu seadluste järgi ja tähele panema minu määrusi, et käiksite nende järgi! </p>
<p id="v5"><sup><small>5</small></sup>  Jah, pange tähele minu seadlusi ja minu kohtuseadusi: inimene, kes teeb nende järgi, elab nende varal! Mina olen Issand! </p>
<p id="v6"><sup><small>6</small></sup>  Ükski teist ärgu liginegu mitte ühelegi oma lähemale veresugulasele tema häbet paljastama! Mina olen Issand! </p>
<p id="v7"><sup><small>7</small></sup>  Ära paljasta oma isa häbet ja oma ema häbet! </p>
<p id="v8"><sup><small>8</small></sup>  Ära paljasta oma isa naise häbet, see on su isa häbe! </p>
<p id="v9"><sup><small>9</small></sup>  Ära paljasta oma õe häbet, kes on su isa tütar või su ema tütar, olgu peres sündinud või väljaspool sündinud! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ära paljasta oma pojatütre või tütretütre häbet, sest see on su enese häbe! </p>
<p id="v11"><sup><small>11</small></sup>  Ära paljasta oma isa naise tütre häbet, kes su isale on sündinud: ta on su õde! </p>
<p id="v12"><sup><small>12</small></sup>  Ära paljasta oma isa õe häbet: ta on su isa veresugulane! </p>
<p id="v13"><sup><small>13</small></sup>  Ära paljasta oma ema õe häbet, sest ta on su ema veresugulane! </p>
<p id="v14"><sup><small>14</small></sup>  Ära paljasta oma isa venna häbet, ära ligine tema naisele: ta on su isa sugulane! </p>
<p id="v15"><sup><small>15</small></sup>  Ära paljasta oma minia häbet, ta on su poja naine; sa ei tohi tema häbet paljastada! </p>
<p id="v16"><sup><small>16</small></sup>  Ära paljasta oma venna naise häbet: see on su venna häbe! </p>
<p id="v17"><sup><small>17</small></sup>  Ära paljasta naise ja ta tütre häbet; sa ei tohi võtta nende häbeme paljastamiseks ta pojatütart ja ta tütretütart: nad on veresugulased; see oleks häbitegu! </p>
<p id="v18"><sup><small>18</small></sup>  Ära võta naist liignaiseks tema õele, et paljastada ta häbet tema õe eluajal! </p>
<p id="v19"><sup><small>19</small></sup>  Ära ligine naisele, kes on kuuverest roojane, ta häbeme paljastamiseks! </p>
<p id="v20"><sup><small>20</small></sup>  Ära maga oma ligimese naisega soo soetamiseks: sa roojastad ennast tema läbi! </p>
<p id="v21"><sup><small>21</small></sup>  Oma järeltulijaist ära anna ühtegi Moolokile ohverdamiseks: sa ei tohi teotada oma Jumala nime! Mina olen Issand! <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Ära maga meesterahva juures, nagu magatakse naise juures: see on jäledus! </p>
<p id="v23"><sup><small>23</small></sup>  Sa ei tohi ühtida ühegi loomaga: sa roojastad ennast tema läbi! Ja naine ärgu seisku paaritamiseks looma ees: see on loomuvastane! </p>
<p id="v24"><sup><small>24</small></sup>  Ärge roojastage endid mitte ühegagi neist asjust, sest nende kõigiga on endid roojastanud need paganad, keda ma ajan ära teie eest: </p>
<p id="v25"><sup><small>25</small></sup>  maa on roojastunud, mina karistan ta patusüüd ja maa sülitab välja oma elanikud! </p>
<p id="v26"><sup><small>26</small></sup>  Aga teie pange tähele minu seadlusi ja kohtuseadusi ja ärge tehke mitte ainsatki neist jäledustest, olgu päriselanik või teie keskel asuv võõras, </p>
<p id="v27"><sup><small>27</small></sup>  sest kõiki neid jäledusi tegid teie eel sellel maal olnud mehed ja maa on saanud roojaseks, </p>
<p id="v28"><sup><small>28</small></sup>  et maa ei sülitaks teid välja, kui te seda roojastate, nagu ta sülitab välja rahva, kes oli seal enne teid. </p>
<p id="v29"><sup><small>29</small></sup>  Jah, kõik tegijad, kes teevad midagi kõigist neist jäledustest, tuleb hävitada oma rahva seast! </p>
<p id="v30"><sup><small>30</small></sup>  Pange siis tähele, mida tuleb tähele panna, et te ei täidaks neid jäledaid kombeid, nagu on tehtud enne teid, ega roojastaks endid nendega! Mina olen Issand, teie Jumal!” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 18:21 <i>Konkureerivad "jumalad" Molech</i>: <a href="/et/The_Urantia_Book/95#p1_3">Ur 95:1.3</a>.  <i>Tule austamine</i>: <a href="/et/The_Urantia_Book/85#p4_4">Ur 85:4.4</a>. </li>
  <li id="fn2"><a href="#cite2">↑</a> 18:9 <i>Keelatud liidud</i>: <a href="/et/The_Urantia_Book/82#p5_4">Ur 82:5.4</a>. </li>
</ol>
</div>
