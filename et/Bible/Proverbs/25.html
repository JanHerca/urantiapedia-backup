<!--
title: Saalomoni Õpetus- e Vanasõnad - Peatükk 25
description: 
published: true
date: 2023-11-8T20:21:2Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/24">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 24</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/26">
          <span class="pr-2">Saalomoni Õpetus- e Vanasõnad - Peatükk 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Needki on Saalomoni õpetussõnad, mis Juuda kuninga Hiskija mehed on edasi andnud: </p>
<p id="v2"><sup><small>2</small></sup>  Jumala au on asja salajas hoida, aga kuningate au on asja uurida. </p>
<p id="v3"><sup><small>3</small></sup>  Taeva kõrgus, maa sügavus ja kuningate süda on uurimatud. </p>
<p id="v4"><sup><small>4</small></sup>  Eralda räbu hõbedast, siis tuleb sellest riist hõbesepa käes! </p>
<p id="v5"><sup><small>5</small></sup>  Eemalda õel kuninga eest, siis kinnitub ta aujärg õigluses! </p>
<p id="v6"><sup><small>6</small></sup>  Ära tee ennast tähtsaks kuninga ees ja ära asu suurte kohale, </p>
<p id="v7"><sup><small>7</small></sup>  sest on parem, kui sulle öeldakse: „Tule siia üles!”, kui et sind alandatakse ülema ees, keda su silmad on näinud. </p>
<p id="v8"><sup><small>8</small></sup>  Ära mine kiiresti kohtu ette, sest mis sa siis viimaks teed, kui su ligimene sind häbistab? </p>
<p id="v9"><sup><small>9</small></sup>  Lahenda oma riiuasi ligimesega, aga teise saladust ära ilmuta, </p>
<p id="v10"><sup><small>10</small></sup>  et kuulja sind ei laimaks ja sulle ei jääks halba kuulsust! </p>
<p id="v11"><sup><small>11</small></sup>  Õigel ajal räägitud sõnad on otsekui kuldõunad hõbevaagnail. </p>
<p id="v12"><sup><small>12</small></sup>  Otsekui kuldrõngas või kuldehe on tark noomija kuuljale kõrvale. </p>
<p id="v13"><sup><small>13</small></sup>  Otsekui lume külmus lõikusajal on ustav käskjalg oma läkitajale: ta jahutab oma isanda hinge. </p>
<p id="v14"><sup><small>14</small></sup>  Otsekui pilved ja tuul, mis ei too vihma, on mees, kes kiitleb annist, mis on ainult pettus. </p>
<p id="v15"><sup><small>15</small></sup>  Kannatlikkusega saab veenda valitsejat ja mahe keel murrab luud. </p>
<p id="v16"><sup><small>16</small></sup>  Kui sa leiad mett, siis söö mõõdukalt, et sa sellest ei küllastuks ja seda välja ei oksendaks! </p>
<p id="v17"><sup><small>17</small></sup>  Astugu su jalg harva su sõbra kotta, et ta sinust ei tüdineks ega hakkaks sind vihkama! </p>
<p id="v18"><sup><small>18</small></sup>  Mees, kes valet tunnistab oma ligimese vastu, on otsekui vasar, mõõk ja terav nool. </p>
<p id="v19"><sup><small>19</small></sup>  Otsekui haige hammas või lonkav jalg on usaldus kelmi vastu hädaajal. </p>
<p id="v20"><sup><small>20</small></sup>  Otsekui kisuks külmal päeval kuue seljast, või nagu äädikas leelise peale, on laulude laulmine kurvale südamele. </p>
<p id="v21"><sup><small>21</small></sup>  Kui su vihamehel on nälg, anna temale leiba süüa, ja kui tal on janu, anna temale vett juua, <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  sest nõnda sa kogud tuliseid süsi tema pea peale ja Issand tasub sinule selle eest! </p>
<p id="v23"><sup><small>23</small></sup>  Põhjatuul sünnitab saju ja salalik keel vihaseid nägusid. </p>
<p id="v24"><sup><small>24</small></sup>  Parem on elada katusenurgas kui riiaka naisega ühises kojas. </p>
<p id="v25"><sup><small>25</small></sup>  Otsekui külm vesi väsinud hingele on hea sõnum kaugelt maalt. </p>
<p id="v26"><sup><small>26</small></sup>  Otsekui sogaseks tehtud allikas või rikutud kaev on õela ees vankuv õige. </p>
<p id="v27"><sup><small>27</small></sup>  Palju mett süüa ei ole hea ega ole auväärne otsida oma au. </p>
<p id="v28"><sup><small>28</small></sup>  Otsekui mahakistud linn, millel pole müüri, on mees, kes ei talitse oma meelt. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/24">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 24</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/26">
          <span class="pr-2">Saalomoni Õpetus- e Vanasõnad - Peatükk 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 25:21 <i>Armasta oma vaenlasi</i>: <a href="/et/The_Urantia_Book/131#p10_8">Ur 131:10.8</a>. </li>
  <li id="fn2"><a href="#cite2">↑</a> 25:28 <i>Ei kontrolli iseennast</i>: <a href="/et/The_Urantia_Book/149#p4_2">Ur 149:4.2</a>. </li>
</ol>
</div>
