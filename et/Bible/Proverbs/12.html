<!--
title: Saalomoni Õpetus- e Vanasõnad - Peatükk 12
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/11">Saalomoni Õpetus- e Vanasõnad - Peatükk 11</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/13">Saalomoni Õpetus- e Vanasõnad - Peatükk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kes armastab hoiatust, armastab teadlikkust, aga kes vihkab noomimist, on juhm. </p>
<p id="v2"><sup><small>2</small></sup>  Hea inimene saab Issandalt tunnustuse, aga kurja nõuga mehe ta mõistab hukka. </p>
<p id="v3"><sup><small>3</small></sup>  Õeluse pärast ei jää inimene püsima, aga õigete juur on kõikumatu. </p>
<p id="v4"><sup><small>4</small></sup>  Tubli naine on oma mehe kroon, aga häbitu on otsekui mädanik tema luudes. </p>
<p id="v5"><sup><small>5</small></sup>  Õiglaste mõtted on õiged, õelate nõuanne on pettus. </p>
<p id="v6"><sup><small>6</small></sup>  Õelate sõnad varitsevad verd, aga ausate suu päästab varitsetavad. </p>
<p id="v7"><sup><small>7</small></sup>  Õelad kummutatakse ja neid ei ole enam, aga õigete koda jääb püsima. </p>
<p id="v8"><sup><small>8</small></sup>  Meest kiidetakse tema mõistuse pärast, aga meelesegane on põlatud. </p>
<p id="v9"><sup><small>9</small></sup>  Parem on olla tähtsusetu, kel ometi on ori, kui ennast laiutada ja olla leivata. </p>
<p id="v10"><sup><small>10</small></sup>  Õige hoolib oma looma hingest, aga õelate halastuski on julm. </p>
<p id="v11"><sup><small>11</small></sup>  Kes oma põldu harib, sel on leiba küllalt, aga kes tühja taga ajab, on meeletu. </p>
<p id="v12"><sup><small>12</small></sup>  Õel himustab kurjade saaki, aga õigete juur kinnitatakse. </p>
<p id="v13"><sup><small>13</small></sup>  Kurja püünis on huulte üleastumises, aga õige pääseb hädast. </p>
<p id="v14"><sup><small>14</small></sup>  Oma suu viljast saab igaüks küllalt head, ja inimese kätetöö tuleb tagasi temale enesele. </p>
<p id="v15"><sup><small>15</small></sup>  Rumala tee on ta enese silmis õige, aga tark võtab nõu kuulda. </p>
<p id="v16"><sup><small>16</small></sup>  Rumala pahameel saab kohe teatavaks, aga tark katab solvangu kinni. </p>
<p id="v17"><sup><small>17</small></sup>  Tõe kõneleja kuulutab õigust, aga valetunnistaja pettust. </p>
<p id="v18"><sup><small>18</small></sup>  Mõni paiskab sõnu otsekui mõõgapisteid, aga tarkade keel on terviseks. </p>
<p id="v19"><sup><small>19</small></sup>  Tõehuuled kestavad igavesti, aga valelik keel on üürikeseks. </p>
<p id="v20"><sup><small>20</small></sup>  Kes kavatsevad kurja, neil on pettus südames, aga kes annavad rahu nõu, võivad rõõmu tunda. </p>
<p id="v21"><sup><small>21</small></sup>  Õigele ei tule midagi halba, aga õelad on täis õnnetust. </p>
<p id="v22"><sup><small>22</small></sup>  Valelikud huuled on Issanda meelest jäledad, aga ustavad on temale meelepärased. </p>
<p id="v23"><sup><small>23</small></sup>  Tark inimene varjab, mida ta teab, aga alpide süda kuulutab nende rumalust. </p>
<p id="v24"><sup><small>24</small></sup>  Kärmete käsi valitseb, aga laisk peab orjama. </p>
<p id="v25"><sup><small>25</small></sup>  Mure mehe südames painutab teda, aga hea sõna teeb temale rõõmu. </p>
<p id="v26"><sup><small>26</small></sup>  Õige hoiab eemale halvast, aga õelaid eksitab nende oma tee. </p>
<p id="v27"><sup><small>27</small></sup>  Laisk ei saa küpsetada jahisaaki, aga inimese kallis vara on virkus. </p>
<p id="v28"><sup><small>28</small></sup>  Õigluse rajal on elu, ja sillutatud teel ei ole surma. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/11">Saalomoni Õpetus- e Vanasõnad - Peatükk 11</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/13">Saalomoni Õpetus- e Vanasõnad - Peatükk 13</a></td>
      </tr>
    </tbody>
  </table>
</figure>
