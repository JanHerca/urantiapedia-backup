<!--
title: Saalomoni Õpetus- e Vanasõnad - Peatükk 22
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/21">Saalomoni Õpetus- e Vanasõnad - Peatükk 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/23">Saalomoni Õpetus- e Vanasõnad - Peatükk 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aus nimi on kallim kui suur rikkus, hea kuulsus on parem kui hõbe ja kuld. </p>
<p id="v2"><sup><small>2</small></sup>  Rikas ja vaene kohtuvad, Issand on loonud need mõlemad. </p>
<p id="v3"><sup><small>3</small></sup>  Tark näeb hädaohtu ja poeb peitu, aga rumalad lähevad edasi ja saavad nuhelda. </p>
<p id="v4"><sup><small>4</small></sup>  Alandlikkuse ja Issanda kartuse tasu on rikkus, au ja elu. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Okkad ja paelad on valeliku teel: kes jääb neist eemale, hoiab oma hinge. </p>
<p id="v6"><sup><small>6</small></sup>  Juhata poiss ta tee peale, siis ta ei lahku sellelt ka vanas eas! <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Rikas valitseb vaeste üle ja laenaja on laenuandja ori. </p>
<p id="v8"><sup><small>8</small></sup>  Kes külvab ülekohut, lõikab viletsust ja tema viha vits saab otsa. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Kes on helde, seda õnnistatakse, sest ta annab oma leivast kehvale. </p>
<p id="v10"><sup><small>10</small></sup>  Aja pilkaja ära, siis lakkab riid, lõpeb tüli ning teotus! </p>
<p id="v11"><sup><small>11</small></sup>  Kes armastab südamepuhtust ja kelle huuled on armsad, selle sõber on kuningas. </p>
<p id="v12"><sup><small>12</small></sup>  Issanda silmad valvavad tunnetust, aga ta kummutab petise sõnad. </p>
<p id="v13"><sup><small>13</small></sup>  Laisk ütleb: „Väljas on lõvi. Tapab mind viimaks keset turgu.” </p>
<p id="v14"><sup><small>14</small></sup>  Võõraste naiste suu on sügav haud: keda Issand on hukka mõistnud, see langeb sinna. </p>
<p id="v15"><sup><small>15</small></sup>  Meeletus on seotud poisi südamesse, aga karistusvits saadab selle temast kaugele. </p>
<p id="v16"><sup><small>16</small></sup>  Kes rõhub viletsat, et rikkaks saada, ja kes annab rikkale, sellele tuleb vaesus. </p>
<p id="v17"><sup><small>17</small></sup>  Pööra kõrv ja kuule tarkade sõnu ja pangu su süda tähele minu tundmist: <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  sest see on armas, kui sa neid eneses säilitad, kui need kõik su huultel on valmis. </p>
<p id="v19"><sup><small>19</small></sup>  Et Issand võiks olla su lootus, selleks ma õpetan täna sind, just sind. </p>
<p id="v20"><sup><small>20</small></sup>  Kas ma ei ole sulle kirjutanud kolm korda nõuandeid ja teadmisi, </p>
<p id="v21"><sup><small>21</small></sup>  et õpetada sulle tõde, tõe sõnu, et võiksid vastata oma läkitajale tõe sõnu? </p>
<p id="v22"><sup><small>22</small></sup>  Ära riisu viletsat, sellepärast et ta on vilets, ja ära rõhu vaest väravas, </p>
<p id="v23"><sup><small>23</small></sup>  sest Issand lahendab nende asja ja röövib nende röövijailt hinge. </p>
<p id="v24"><sup><small>24</small></sup>  Ära pea sõprust vihastujaga ja ära käi läbi raevutseva mehega, </p>
<p id="v25"><sup><small>25</small></sup>  et sa ei harjuks tema viisidega ega valmistaks püüdepaela oma hingele. </p>
<p id="v26"><sup><small>26</small></sup>  Ära ole nende seas, kes kätt löövad, kes hakkavad käendajaks võlgade eest! </p>
<p id="v27"><sup><small>27</small></sup>  Kui sul ei ole, millega maksta, miks peaks võetama su voodi su alt? </p>
<p id="v28"><sup><small>28</small></sup>  Ära nihuta igivana piirimärki, mille su esiisad on seadnud! <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  Kui näed meest, kes oma töös on tubli, siis on ta koht kuningate, mitte alama rahva teenistuses. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 22:4 <i>Jumala rikkuse kingitus õiglastele</i>: <a href="/et/The_Urantia_Book/95#p4_2">Ur 95:4.2</a>. </li>
  <li id="fn2"><a href="#cite2">↑</a> 22:6 <i>Lapse kasvatamine</i>: <a href="/et/The_Urantia_Book/84#p7_30">Ur 84:7.30</a>. </li>
  <li id="fn3"><a href="#cite3">↑</a> 22:8 <i>Mida külvad, seda lõikad</i>: <a href="/et/The_Urantia_Book/131#p2_9">Ur 131:2.9</a>. </li>
  <li id="fn4"><a href="#cite4">↑</a> 22:17-29 <i>Tarkuse raamatust</i>: <a href="/et/The_Urantia_Book/95#p4_5">Ur 95:4.5</a>. </li>
  <li id="fn5"><a href="#cite5">↑</a> 22:28 <i>Maamärkide austamine</i>: <a href="/et/The_Urantia_Book/69#p9_13">Ur 69:9.13</a>. </li>
</ol>
</div>
