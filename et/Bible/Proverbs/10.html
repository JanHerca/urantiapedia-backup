<!--
title: Saalomoni Õpetus- e Vanasõnad - Peatükk 10
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/9">Saalomoni Õpetus- e Vanasõnad - Peatükk 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/11">Saalomoni Õpetus- e Vanasõnad - Peatükk 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saalomoni õpetussõnad: Tark poeg rõõmustab isa, aga alp poeg on emale meelehärmiks. </p>
<p id="v2"><sup><small>2</small></sup>  Ülekohtuselt saadud varandustest pole kasu, aga õiglus päästab surmast. </p>
<p id="v3"><sup><small>3</small></sup>  Issand ei lase nälgida õiget hinge, aga ta tõrjub tagasi õelate himu. </p>
<p id="v4"><sup><small>4</small></sup>  Laisk käsi toob vaesuse, aga virgad käed teevad rikkaks. </p>
<p id="v5"><sup><small>5</small></sup>  Taibukas poeg kogub suvel, aga poeg, kes lõikusajal magab, teeb häbi. </p>
<p id="v6"><sup><small>6</small></sup>  Õige pea peale tulevad õnnistused, aga õelate suus peitub vägivald. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Mälestus õigest jääb õnnistuseks, aga õelate nimi kõduneb. </p>
<p id="v8"><sup><small>8</small></sup>  Kes on südamelt tark, võtab käsud vastu, aga huultelt meeletu libastub. </p>
<p id="v9"><sup><small>9</small></sup>  Kes elab laitmatult, elab julgesti, aga kelle teed on kõverad, selle käsi käib halvasti. </p>
<p id="v10"><sup><small>10</small></sup>  Kes pilgutab silmi, põhjustab valu, ja huultelt meeletu libastub. </p>
<p id="v11"><sup><small>11</small></sup>  Õiglase suu on eluallikas, aga õelate suus peitub vägivald. </p>
<p id="v12"><sup><small>12</small></sup>  Vihkamine õhutab riidu, aga armastus katab kinni kõik üleastumised. </p>
<p id="v13"><sup><small>13</small></sup>  Mõistliku huultel leidub tarkust, aga meeletu seljale on vitsa vaja. </p>
<p id="v14"><sup><small>14</small></sup>  Targad panevad tallele, mida teavad, aga rumala suu toob hukatuse lähedale. </p>
<p id="v15"><sup><small>15</small></sup>  Rikka varandus on tema tugev linn, vaestele on nende vaesus hukatuseks. </p>
<p id="v16"><sup><small>16</small></sup>  Õige inimese töötasu on eluks, õela tulu on patuks. </p>
<p id="v17"><sup><small>17</small></sup>  Kes hoiab õpetust, on elurajal, aga kes põlgab noomimist, eksib ära. </p>
<p id="v18"><sup><small>18</small></sup>  Kes peab salaviha, selle huuled on valelikud, ja kes ajab laimujuttu, on alp. </p>
<p id="v19"><sup><small>19</small></sup>  Kus on palju sõnu, seal ei puudu üleastumine, aga kes talitseb oma huuli, on mõistlik. </p>
<p id="v20"><sup><small>20</small></sup>  Õiglase keel on valitud hõbe, õelate süda on vähe väärt. </p>
<p id="v21"><sup><small>21</small></sup>  Õiglase huuled kosutavad paljusid, aga rumalad surevad arunappuse pärast. </p>
<p id="v22"><sup><small>22</small></sup>  See on Issanda õnnistus, mis teeb rikkaks, ja oma vaev ei lisa sellele midagi juurde. </p>
<p id="v23"><sup><small>23</small></sup>  Albile meeldib teha häbitegusid, aga mõistlikule mehele meeldib tarkus. </p>
<p id="v24"><sup><small>24</small></sup>  Mida õel kardab, see tabab teda, aga õigete igatsus rahuldatakse. </p>
<p id="v25"><sup><small>25</small></sup>  Kui torm üle käib, siis pole enam õelat, aga õigel on igavene alus. </p>
<p id="v26"><sup><small>26</small></sup>  Nagu äädikas hammastele ja suits silmadele, nõnda on laisk sellele, kes tema läkitab. </p>
<p id="v27"><sup><small>27</small></sup>  Issanda kartus jätkab elupäevi, aga õelate aastaid lühendatakse. </p>
<p id="v28"><sup><small>28</small></sup>  Õigete ootus on rõõm, aga õelate lootus hukkub. </p>
<p id="v29"><sup><small>29</small></sup>  Issanda tee on kindluseks laitmatule, aga kurjategijaile on ta hukatuseks. </p>
<p id="v30"><sup><small>30</small></sup>  Õige ei kõigu iialgi, aga õelad ei jää maale elama. </p>
<p id="v31"><sup><small>31</small></sup>  Õiglase suu edendab tarkust, aga valelik keel hävitatakse. </p>
<p id="v32"><sup><small>32</small></sup>  Õiglase huuled teavad, mis on meelepärane, aga õelate suu on pöörane. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 10:6 <i>Iib: Jumal õnnistab ustavaid</i>: <a href="/et/The_Urantia_Book/148#p6_2">Ur 148:6.2</a>. </li>
</ol>
</div>
