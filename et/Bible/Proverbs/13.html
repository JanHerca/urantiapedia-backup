<!--
title: Saalomoni Õpetus- e Vanasõnad - Peatükk 13
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/12">Saalomoni Õpetus- e Vanasõnad - Peatükk 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/14">Saalomoni Õpetus- e Vanasõnad - Peatükk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tark poeg kuulab isa õpetust, aga pilkaja ei kuula sõitlustki. </p>
<p id="v2"><sup><small>2</small></sup>  Oma suu viljast sööb mees head, aga autute igatsuseks on vägivald. </p>
<p id="v3"><sup><small>3</small></sup>  Kes valvab oma suud, hoiab oma hinge, aga huulte ammuliajajat tabab hukatus. </p>
<p id="v4"><sup><small>4</small></sup>  Laisa hing igatseb asjata, aga virkade hing kosub. </p>
<p id="v5"><sup><small>5</small></sup>  Õige vihkab valelikkust, aga õel toimib vastikult ja häbiväärselt. </p>
<p id="v6"><sup><small>6</small></sup>  Õigus kaitseb seda, kelle tee on laitmatu, aga õelus kukutab patuse. </p>
<p id="v7"><sup><small>7</small></sup>  Üks näib rikkana, aga tal ei ole midagi, teine näib vaesena, aga tal on palju vara. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Mehe hinge lunahind on tema rikkus, aga vaesel pole vaja sõitlust kuulda. </p>
<p id="v9"><sup><small>9</small></sup>  Õigete valgus paistab rõõmsasti, aga õelate lamp kustub ära. </p>
<p id="v10"><sup><small>10</small></sup>  Ülbusest tõuseb riid, aga kes nõu kuulda võtavad, on targad. </p>
<p id="v11"><sup><small>11</small></sup>  Hõlpsalt saadud varandus kahaneb, aga kes kogub vähehaaval, kasvatab seda. </p>
<p id="v12"><sup><small>12</small></sup>  Pikk ootus teeb südame haigeks, aga täideläinud igatsus on elupuu. </p>
<p id="v13"><sup><small>13</small></sup>  Kes põlgab sõna, teeb enesele kahju, aga kes kardab käsku, saab tasu. </p>
<p id="v14"><sup><small>14</small></sup>  Targa õpetus on eluallikas surmapaeltest pääsemiseks. </p>
<p id="v15"><sup><small>15</small></sup>  Peenetundelisus toob poolehoidu, aga hoolimatute tee on hukatus. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Taibukas teeb kõike teadlikult, aga alp näitab oma rumalust. </p>
<p id="v17"><sup><small>17</small></sup>  Õel käskjalg toob õnnetuse, aga ustav saadik toob tervise. </p>
<p id="v18"><sup><small>18</small></sup>  Vaesus ja häbi on sellel, kes ei hooli õpetusest, aga kes noomimist tähele paneb, seda austatakse. </p>
<p id="v19"><sup><small>19</small></sup>  Täideläinud igatsus on hingele armas, kurjast hoidumine on alpide meelest hirmus. </p>
<p id="v20"><sup><small>20</small></sup>  Kes tarkadega läbi käib, saab targaks, aga kes alpidega seltsib, selle käsi käib halvasti. </p>
<p id="v21"><sup><small>21</small></sup>  Õnnetus ajab taga patuseid, aga õiged saavad palgaks õnne. </p>
<p id="v22"><sup><small>22</small></sup>  Hea inimene jätab pärandi lastelastelegi, aga patuse vara talletatakse õigele. </p>
<p id="v23"><sup><small>23</small></sup>  Kehvade uudismaa annab palju leiba, aga mõni hukkub ülekohtu tõttu. </p>
<p id="v24"><sup><small>24</small></sup>  Kes vitsa ei tarvita, vihkab oma poega, aga kes teda armastab, karistab teda aegsasti. </p>
<p id="v25"><sup><small>25</small></sup>  Õige sööb nii palju, kui ta süda kutsub, aga õelate kõht on tühi. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 13:7-8 <i>Halvasti saadud kasu</i>: <a href="/et/The_Urantia_Book/165#p4_8">Ur 165:4.8</a>. </li>
  <li id="fn2"><a href="#cite2">↑</a> 13:15 <i>Üleastuja tee</i>: <a href="/et/The_Urantia_Book/75#p6_3">Ur 75:6.3</a>.  <i>Vägivallatseja tee on raske</i>: <a href="/et/The_Urantia_Book/53#p9_8">Ur 53:9.8</a>. </li>
</ol>
</div>
