<!--
title: Saalomoni Õpetus- e Vanasõnad - Peatükk 8
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/7">Saalomoni Õpetus- e Vanasõnad - Peatükk 7</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/9">Saalomoni Õpetus- e Vanasõnad - Peatükk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Eks hüüa tarkus, eks tõsta arukus häält? </p>
<p id="v2"><sup><small>2</small></sup>  Küngastel tee ääres, teelahkmetel, on ta võtnud aset. </p>
<p id="v3"><sup><small>3</small></sup>  Väravate kõrval, linna sissekäigus, seal, kus ustest sisse minnakse, kisendab ta: </p>
<p id="v4"><sup><small>4</small></sup>  „Teile, mehed, ma hüüan, ja mu hääl kõlab inimlastele! </p>
<p id="v5"><sup><small>5</small></sup>  Õppige, rumalad, mõistlikkust, ja albid, hakake aru saama! </p>
<p id="v6"><sup><small>6</small></sup>  Kuulge, sest ma räägin tõtt ja mu huuled on avatud õigeks asjaks! </p>
<p id="v7"><sup><small>7</small></sup>  Jah, mu suulagi toob kuuldavale tõe, aga õelus on mu huultele jäle. </p>
<p id="v8"><sup><small>8</small></sup>  Kõik mu suu sõnad on siirad, neis pole midagi kavalat ega väära. </p>
<p id="v9"><sup><small>9</small></sup>  Need kõik on selged arukale ja õiged neile, kes on leidnud tunnetuse. </p>
<p id="v10"><sup><small>10</small></sup>  Võtke vastu mu õpetus, aga mitte hõbedat, pigem teadlikkus kui valitud kuld! </p>
<p id="v11"><sup><small>11</small></sup>  Sest tarkus on parem kui pärlid ja ükski ihaldatav asi ei ole sellega võrdne. </p>
<p id="v12"><sup><small>12</small></sup>  Mina, tarkus, olen mõistlikkuse naaber, ja ma leian tunnetuse ning targa nõu. </p>
<p id="v13"><sup><small>13</small></sup>  Issanda kartus on kurja vihkamine. Ma vihkan kõrkust ja ülbust, halbu eluviise ja pöörast suud. </p>
<p id="v14"><sup><small>14</small></sup>  Mul on nõu ja kordaminek, ma olen mõistus, mul on võimus. </p>
<p id="v15"><sup><small>15</small></sup>  Minu abiga valitsevad kuningad ja võimukandjad korraldavad õiglust. </p>
<p id="v16"><sup><small>16</small></sup>  Minu abiga valitsevad vürstid ja suursugused, kõik õiged kohtumõistjad. </p>
<p id="v17"><sup><small>17</small></sup>  Mina armastan neid, kes armastavad mind, ja kes otsivad mind, need leiavad minu. </p>
<p id="v18"><sup><small>18</small></sup>  Minu juures on rikkus ja au, jääv varandus ja hüvang. </p>
<p id="v19"><sup><small>19</small></sup>  Minu vili on kullast parem, parem koguni kui puhas kuld, ja mu saak on parem kui valitud hõbe. </p>
<p id="v20"><sup><small>20</small></sup>  Ma jäin õigluse rajale, keset õiguse jalgteid, </p>
<p id="v21"><sup><small>21</small></sup>  et anda jõukust neile, kes mind armastavad, ja et täita nende varakambreid. </p>
<p id="v22"><sup><small>22</small></sup>  Issand lõi mind oma töö alguses, esimesena oma töödest muistsel ajal. </p>
<p id="v23"><sup><small>23</small></sup>  Igavikust alates on mind eraldatud, ürgajast peale, enne maailma algust. </p>
<p id="v24"><sup><small>24</small></sup>  Ma olen sündinud enne sügavusi, enne kui puhkesid allikad. </p>
<p id="v25"><sup><small>25</small></sup>  Veel enne kui mäed paigale pandi, enne künkaid sündisin mina, </p>
<p id="v26"><sup><small>26</small></sup>  kui ta veel ei olnud teinud maad ega maastikku, ei maailma esimest tolmukübetki. </p>
<p id="v27"><sup><small>27</small></sup>  Kui tema valmistas taevad, olin mina seal, siis kui ta joonistas sõõri sügavuse pinnale, </p>
<p id="v28"><sup><small>28</small></sup>  kui ta kinnitas pilved ülal, kui said jõuliseks sügavuse allikad, </p>
<p id="v29"><sup><small>29</small></sup>  kui ta merele pani piiri, et veed ei astuks üle tema käsust, kui ta kinnitas maa alused, </p>
<p id="v30"><sup><small>30</small></sup>  siis olin mina tema kõrval kui lemmiklaps, olin päevast päeva temale rõõmuks, mängisin igal ajal tema ees, </p>
<p id="v31"><sup><small>31</small></sup>  mängisin tema maailma maa peal ja tundsin rõõmu inimlastest. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Ja nüüd, pojad, kuulge mind! Õndsad on need, kes hoiavad minu teed. </p>
<p id="v33"><sup><small>33</small></sup>  Kuulge õpetust ja saage targaks, ärge jätke seda tähele panemata! </p>
<p id="v34"><sup><small>34</small></sup>  Õnnis on inimene, kes kuulab mind, kes päevast päeva valvab mu ustel, on vahiks mu uksepiitade juures. </p>
<p id="v35"><sup><small>35</small></sup>  Sest kes leiab minu, leiab elu ja saab Issanda hea meele osaliseks. </p>
<p id="v36"><sup><small>36</small></sup>  Aga kes ei taba mind, teeb kahju oma hingele; kõik, kes vihkavad mind, armastavad surma.” <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/7">Saalomoni Õpetus- e Vanasõnad - Peatükk 7</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/9">Saalomoni Õpetus- e Vanasõnad - Peatükk 9</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 8:31 <i>Ta rõõmustab oma lapsi</i>: <a href="/et/The_Urantia_Book/1#p5_4">Ur 1:5.4</a>. </li>
  <li id="fn2"><a href="#cite2">↑</a> 8:36 <i>Patt vs jumal, eksib oma hinge</i>: <a href="/et/The_Urantia_Book/131#p2_8">Ur 131:2.8</a>. </li>
</ol>
</div>
