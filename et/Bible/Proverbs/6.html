<!--
title: Saalomoni Õpetus- e Vanasõnad - Peatükk 6
description: 
published: true
date: 2023-11-8T20:21:2Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/5">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 5</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/7">
          <span class="pr-2">Saalomoni Õpetus- e Vanasõnad - Peatükk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mu poeg, kui oled hakanud käendajaks oma ligimesele, kui oled löönud kätt võõra heaks, </p>
<p id="v2"><sup><small>2</small></sup>  kui oled oma suu sõnade pärast võrku mässitud, oma suu sõnade pärast kinni püütud, </p>
<p id="v3"><sup><small>3</small></sup>  siis tee ometi, mu poeg, enese päästmiseks nõnda, sest sa oled ju sattunud oma ligimese võimusesse: mine, alanda ennast ja anu oma ligimest! </p>
<p id="v4"><sup><small>4</small></sup>  Ära anna und oma silmadele ega suikumist laugudele! </p>
<p id="v5"><sup><small>5</small></sup>  Päästa end gasellina lõksu eest või otsekui lind püüdja käest! </p>
<p id="v6"><sup><small>6</small></sup>  Mine sipelga juurde, sina laisk, vaatle tema viise ja saa targaks! </p>
<p id="v7"><sup><small>7</small></sup>  Kuigi tal ei ole pealikut, ülevaatajat ega valitsejat, </p>
<p id="v8"><sup><small>8</small></sup>  valmistab ta siiski suvel oma leiva ja kogub lõikusajal oma toiduse. </p>
<p id="v9"><sup><small>9</small></sup>  Kui kaua sa, laisk, magad, millal sa ärkad unest? </p>
<p id="v10"><sup><small>10</small></sup>  Veel pisut und, pisut tukkumist, pisut pikutamist ristis kätega, </p>
<p id="v11"><sup><small>11</small></sup>  siis tuleb vaesus sulle kallale otsekui röövel ja puudus nagu relvastatud mees. </p>
<p id="v12"><sup><small>12</small></sup>  Kõlvatu inimene, nurjatu mees, käib, vale suus, </p>
<p id="v13"><sup><small>13</small></sup>  pilgutab silmi, annab jalaga märku, viitab sõrmedega, </p>
<p id="v14"><sup><small>14</small></sup>  tal on kavalus südames, ta kavatseb kurja, ta külvab alati riidu. </p>
<p id="v15"><sup><small>15</small></sup>  Seepärast tuleb tema õnnetus äkitselt, ta murtakse silmapilkselt ja abi ei ole. </p>
<p id="v16"><sup><small>16</small></sup>  Neid kuut asja vihkab Issand, jah, seitse on tema hingele jäledad: </p>
<p id="v17"><sup><small>17</small></sup>  ülbed silmad, valelik keel, käed, mis valavad süütut verd, </p>
<p id="v18"><sup><small>18</small></sup>  süda, mis sepitseb nurjatuid kavatsusi, jalad, mis kiiresti jooksevad kurja poole, </p>
<p id="v19"><sup><small>19</small></sup>  valetunnistaja, kes väidab valet, ja see, kes külvab riidu vendade vahel. </p>
<p id="v20"><sup><small>20</small></sup>  Pea, mu poeg, oma isa käsku ja ära hülga oma ema juhatust! <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Seo need alatiseks oma südame külge, mähi need enesele ümber kaela! </p>
<p id="v22"><sup><small>22</small></sup>  Need juhtigu sind, kui sa kõnnid, valvaku sind, kui sa magad, ja kõnelgu sinuga, kui sa ärkad! </p>
<p id="v23"><sup><small>23</small></sup>  Sest käsk on lamp ja õpetus on valgus, ja korralekutsuvad manitsused on elutee, </p>
<p id="v24"><sup><small>24</small></sup>  et sind hoida halva naise eest, võõramaa naise libeda keele eest. </p>
<p id="v25"><sup><small>25</small></sup>  Ära himusta oma südames tema ilu ja ära lase ennast kütkestada tema silmalaugudest! </p>
<p id="v26"><sup><small>26</small></sup>  Sest hooranaise jaoks jätkub pätsist leivast, aga teise mehe naine püüab kallist hinge. </p>
<p id="v27"><sup><small>27</small></sup>  Kas keegi võib kanda põues tuld, ilma et ta riided põleksid? </p>
<p id="v28"><sup><small>28</small></sup>  Kas keegi võib käia tuliste süte peal, ilma et ta jalad kõrbeksid? </p>
<p id="v29"><sup><small>29</small></sup>  Nõnda on sellega, kes läheb oma ligimese naise juurde: ei jää karistamata ükski, kes puutub temasse! </p>
<p id="v30"><sup><small>30</small></sup>  Eks põlata varast, isegi kui ta varastab, et oma kõhtu täita, kui tal on nälg? </p>
<p id="v31"><sup><small>31</small></sup>  Ja tabamise korral peab ta tasuma seitsmekordselt, ära andma kogu oma koja varanduse. </p>
<p id="v32"><sup><small>32</small></sup>  Kes abielunaisega abielu rikub, on meeletu; seda teeb ainult see, kes oma hinge tahab hävitada. </p>
<p id="v33"><sup><small>33</small></sup>  Teda tabab nuhtlus ning häbi ja tema teotust ei saa ära pühkida. </p>
<p id="v34"><sup><small>34</small></sup>  Sest armukadedusest tekib mehe viha ja ta ei halasta kättemaksupäeval. </p>
<p id="v35"><sup><small>35</small></sup>  Ta ei hooli mingist lepitushinnast ega rahuldu, kuigi sa lisaksid kingitusi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/5">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 5</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/7">
          <span class="pr-2">Saalomoni Õpetus- e Vanasõnad - Peatükk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 6:20-21 <i>Poegade õpetus</i>: <a href="/et/The_Urantia_Book/95#p4_2">Ur 95:4.2</a>. </li>
</ol>
</div>
