<!--
title: Saalomoni Õpetus- e Vanasõnad - Peatükk 11
description: 
published: true
date: 2022-10-6T9:46:8Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/10">Saalomoni Õpetus- e Vanasõnad - Peatükk 10</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/12">Saalomoni Õpetus- e Vanasõnad - Peatükk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Valed kaalud on Issanda meelest jäledus, aga õigest vihist on tal hea meel. </p>
<p id="v2"><sup><small>2</small></sup>  Tuleb uhkus, Tuleb ka häbi, aga alandlikel on tarkus. </p>
<p id="v3"><sup><small>3</small></sup>  Ausus juhib õiglasi, aga valelikkus hävitab truudusemurdjad. </p>
<p id="v4"><sup><small>4</small></sup>  Varandusest pole kasu vihapäeval, aga õiglus päästab surmast. </p>
<p id="v5"><sup><small>5</small></sup>  Õiglus tasandab vagale tema tee, aga õel langeb oma õeluse läbi. </p>
<p id="v6"><sup><small>6</small></sup>  Õigete õiglus päästab neid, aga truudusemurdjaid vangistab nende oma himu. </p>
<p id="v7"><sup><small>7</small></sup>  Kui õel inimene sureb, siis ta lootus hävib, ja rumalate ootus kaob. </p>
<p id="v8"><sup><small>8</small></sup>  Õige päästetakse hädast, aga õel satub sinna tema asemel. </p>
<p id="v9"><sup><small>9</small></sup>  Suuga hävitab jumalatu oma ligimese, aga õiged pääsevad teadlikkuse läbi. </p>
<p id="v10"><sup><small>10</small></sup>  Õigete õnnest hõiskab linn ja õelate hukkumisest tuntakse rõõmu. </p>
<p id="v11"><sup><small>11</small></sup>  Õigete õnnistusest kerkib linn, aga õelate suu kisub selle maha. </p>
<p id="v12"><sup><small>12</small></sup>  Napiaruline on, kes halvustab oma ligimest, aga arukas mees on vait. </p>
<p id="v13"><sup><small>13</small></sup>  Kes käib keelekandjana, reedab saladusi, aga kes on ustava vaimuga, varjab neid. </p>
<p id="v14"><sup><small>14</small></sup>  Kus ei ole juhtimist, seal langeb rahvas, aga kus on palju nõuandjaid, seal on abi. </p>
<p id="v15"><sup><small>15</small></sup>  Kes asub käendajaks võõrale, selle käsi käib halvasti, aga kes käendamist ei salli, võib olla muretu. </p>
<p id="v16"><sup><small>16</small></sup>  Veetlev naine saavutab au ja virgad saavutavad rikkuse. </p>
<p id="v17"><sup><small>17</small></sup>  Kes osutab halastust, teeb head iseenesele, aga kalk teeb valu oma ihule. </p>
<p id="v18"><sup><small>18</small></sup>  Õel teenib petise palga, aga õigluse külvaja tõelise tasu. </p>
<p id="v19"><sup><small>19</small></sup>  Kes püsib õigluses, jääb elama, aga kes taotleb kurja, saab surma. </p>
<p id="v20"><sup><small>20</small></sup>  Need, kel valelik süda, on Issanda meelest jäledad, aga tal on hea meel neist, kelle tee on laitmatu. </p>
<p id="v21"><sup><small>21</small></sup>  Käsi selle peale! Kuri ei jää karistuseta, aga õigete sugu pääseb. </p>
<p id="v22"><sup><small>22</small></sup>  Otsekui kuldrõngas sea kärsas on ilus naine, kel puudub peenetundelisus. </p>
<p id="v23"><sup><small>23</small></sup>  Õigete igatsuseks on ainult hea, õelate ootuseks viha. </p>
<p id="v24"><sup><small>24</small></sup>  Üks jagab välja, aga saab üha lisa, teine hoiab varandust, ometi on puudus käes. </p>
<p id="v25"><sup><small>25</small></sup>  Hing, kes jagab õnnistust, kosub, ja kes kastab teisi, seda ennastki kastetakse. </p>
<p id="v26"><sup><small>26</small></sup>  Kes keelab vilja, seda sajatab rahvas, aga müüja peale tuleb õnnistus. </p>
<p id="v27"><sup><small>27</small></sup>  Kes taotleb head, leiab tunnustuse, aga kes kavatseb kurja, seda ennast see tabab. </p>
<p id="v28"><sup><small>28</small></sup>  Kes loodab oma rikkuse peale, langeb, aga õiged haljendavad nagu lehed. </p>
<p id="v29"><sup><small>29</small></sup>  Kes oma koja hooletusse jätab, lõikab tuult, ja rumal saab targale sulaseks. </p>
<p id="v30"><sup><small>30</small></sup>  Õiglase vili on elupuu, aga tark saab hinged. </p>
<p id="v31"><sup><small>31</small></sup>  Vaata, õigele tasutakse maa peal, saati siis õelale ja patusele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/10">Saalomoni Õpetus- e Vanasõnad - Peatükk 10</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/12">Saalomoni Õpetus- e Vanasõnad - Peatükk 12</a></td>
      </tr>
    </tbody>
  </table>
</figure>
