<!--
title: Saalomoni Õpetus- e Vanasõnad - Peatükk 3
description: 
published: true
date: 2022-10-6T9:46:8Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/2">Saalomoni Õpetus- e Vanasõnad - Peatükk 2</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/4">Saalomoni Õpetus- e Vanasõnad - Peatükk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mu poeg, ära unusta mu õpetust, vaid su süda hoidku alal mu käsud, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  sest need lisavad sulle pikka iga, eluaastaid ja rahu! </p>
<p id="v3"><sup><small>3</small></sup>  Heldus ja tõde ärgu jätku sind maha! Seo need enesele ümber kaela, kirjuta need oma südamelauale, </p>
<p id="v4"><sup><small>4</small></sup>  siis sa leiad armu ja heakskiitu Jumala ja inimeste silmis! </p>
<p id="v5"><sup><small>5</small></sup>  Looda Issanda peale kõigest südamest ja ära toetu omaenese mõistusele! <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Õpi teda tundma kõigil oma teedel, siis ta teeb su teerajad tasaseks! </p>
<p id="v7"><sup><small>7</small></sup>  Ära ole iseenese silmis tark! Karda Issandat ja tagane kurjast! </p>
<p id="v8"><sup><small>8</small></sup>  See on su ihule terviseks ja luudele-liikmetele kosutuseks. </p>
<p id="v9"><sup><small>9</small></sup>  Austa Issandat oma varandusega ja uudseviljaga kõigest oma saagist, </p>
<p id="v10"><sup><small>10</small></sup>  siis su aidad täituvad küllusega ja veiniaamid ajavad üle! </p>
<p id="v11"><sup><small>11</small></sup>  Mu poeg, ära põlga Issanda karistust ja ärgu olgu sulle vastumeelne tema noomimine, <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  sest keda Issand armastab, seda ta karistab otsekui isa poega, kellele ta head tahab! <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Õnnis on inimene, kes leiab tarkuse, ja inimene, kes jõuab arusaamisele, </p>
<p id="v14"><sup><small>14</small></sup>  sest sellest on rohkem kasu kui hõbedast ja rohkem tulu kui kullast. </p>
<p id="v15"><sup><small>15</small></sup>  See on kallim kui pärlid, ja ükski asi, mida sa ihaldad, ei ole sellega võrreldav. </p>
<p id="v16"><sup><small>16</small></sup>  Selle paremal käel on pikk iga ja vasakul käel rikkus ning au. </p>
<p id="v17"><sup><small>17</small></sup>  Selle teed on armsad teed ja kõik selle rajad on rahu. </p>
<p id="v18"><sup><small>18</small></sup>  See on elupuuks neile, kes sellest kinni haaravad, õnnis, kes seda suudab hoida. </p>
<p id="v19"><sup><small>19</small></sup>  Issand on tarkusega rajanud maa, arukusega valmistanud taeva. </p>
<p id="v20"><sup><small>20</small></sup>  Tema teadmisel lõhkevad sügavused ja pilved tilguvad kastet. </p>
<p id="v21"><sup><small>21</small></sup>  Mu poeg, ära kaota neid silmist: säilita arukus ja otsustusvõime, </p>
<p id="v22"><sup><small>22</small></sup>  siis on need su hingele eluks ja kaela ümber kaunistuseks. </p>
<p id="v23"><sup><small>23</small></sup>  Siis sa võid käia oma teed julgesti, su jalg ei tarvitse komistada. </p>
<p id="v24"><sup><small>24</small></sup>  Kui sa heidad puhkama, siis pole sul vaja karta, vaid sa saad magada ja su uni on magus. </p>
<p id="v25"><sup><small>25</small></sup>  Ei sa siis karda äkilist hirmutust ega õelate õnnetust, kui see tuleb. </p>
<p id="v26"><sup><small>26</small></sup>  Sest Issand on kõigil su teedel ja hoiab su jalga püünise eest. </p>
<p id="v27"><sup><small>27</small></sup>  Ära keela head neile, kes seda vajavad, kui su käel on jõudu seda teha! </p>
<p id="v28"><sup><small>28</small></sup>  Ära ütle oma ligimesele: „Mine praegu ära ja tule teinekord tagasi, küll ma homme annan”, kui sa seda kohe saad teha! </p>
<p id="v29"><sup><small>29</small></sup>  Ära kavatse kurja oma ligimese vastu, kui ta elab usaldavalt su juures! </p>
<p id="v30"><sup><small>30</small></sup>  Ära riidle ühegi inimesega põhjuseta, kui ta ei ole sulle kurja teinud! <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Ära ole kade mehele, kes on vägivaldne, ja ära vali ühtegi tema teedest, </p>
<p id="v32"><sup><small>32</small></sup>  sest pöörane on Issanda meelest jäle, aga õigetega on tema osadus! </p>
<p id="v33"><sup><small>33</small></sup>  Issanda needus on õela kojas, aga ta õnnistab õiglase eluaset. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Pilkajaile on temagi pilkaja, aga alandlikele annab ta armu. </p>
<p id="v35"><sup><small>35</small></sup>  Targad pärivad au, aga albid kannavad häbi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/2">Saalomoni Õpetus- e Vanasõnad - Peatükk 2</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/4">Saalomoni Õpetus- e Vanasõnad - Peatükk 4</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 3:1-2 <i>Poegade õpetus</i>: <a href="/et/The_Urantia_Book/95#p4_2">Ur 95:4.2</a>. </li>
  <li id="fn2"><a href="#cite2">↑</a> 3:5-6 <i>Usalda Jumalat kogu südamest</i>: <a href="/et/The_Urantia_Book/131#p2_8">Ur 131:2.8</a>. </li>
  <li id="fn3"><a href="#cite3">↑</a> 3:11-12 <i>Ärge põlgake nuhtlust</i>: <a href="/et/The_Urantia_Book/148#p5_5">Ur 148:5.5</a>. </li>
  <li id="fn4"><a href="#cite4">↑</a> 3:12 <i>Mõiste „isa“</i>: <a href="/et/The_Urantia_Book/196#p0_2">Ur 196:0.2</a>. </li>
  <li id="fn5"><a href="#cite5">↑</a> 3:30 <i>Ärge püüdke hingedega</i>: <a href="/et/The_Urantia_Book/181#p2_5">Ur 181:2.5</a>. </li>
  <li id="fn6"><a href="#cite6">↑</a> 3:33 <i>Iib: Jumal õnnistab ustavaid</i>: <a href="/et/The_Urantia_Book/148#p6_2">Ur 148:6.2</a>. </li>
</ol>
</div>
