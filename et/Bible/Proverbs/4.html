<!--
title: Saalomoni Õpetus- e Vanasõnad - Peatükk 4
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/3">Saalomoni Õpetus- e Vanasõnad - Peatükk 3</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/5">Saalomoni Õpetus- e Vanasõnad - Peatükk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulge, pojad, isa manitsust, ja pange tähele, et õpiksite arukust! </p>
<p id="v2"><sup><small>2</small></sup>  Sest ma annan teile hea õpetuse, ärge hüljake mu juhatust! </p>
<p id="v3"><sup><small>3</small></sup>  Kui ma alles olin oma isa poeg, õrn ja ainus oma ema hoole all, </p>
<p id="v4"><sup><small>4</small></sup>  siis õpetas mind mu isa ja ütles mulle: Su süda hoidku minu sõnu, pea mu käske, siis sa jääd elama! </p>
<p id="v5"><sup><small>5</small></sup>  Taotle tarkust, taotle arukust - ära seda unusta - ära kaldu kõrvale mu suu sõnadest! </p>
<p id="v6"><sup><small>6</small></sup>  Ära seda hülga, siis see hoiab sind; armasta seda, siis see kaitseb sind! </p>
<p id="v7"><sup><small>7</small></sup>  Tarkuse algus on see: taotle tarkust ja taotle arukust kogu oma varanduse hinnaga. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Pea seda kõrgeks, siis see ülendab sind, kui sa seda süleled, siis see austab sind! </p>
<p id="v9"><sup><small>9</small></sup>  See paneb sulle pähe ilupärja, kingib sulle kauni krooni. </p>
<p id="v10"><sup><small>10</small></sup>  Kuula, mu poeg, ja võta vastu mu sõnad, siis saab sulle palju eluaastaid! <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ma õpetan sulle tarkuseteed, ma juhin sind õigeisse rööpaisse. </p>
<p id="v12"><sup><small>12</small></sup>  Kui sa seal käid, siis on su samm vaba, ja kui sa jooksed, siis sa ei komista. </p>
<p id="v13"><sup><small>13</small></sup>  Haara kinni õpetusest, ära lase lahti, hoia seda, sest see on su elu! </p>
<p id="v14"><sup><small>14</small></sup>  Ära mine õelate rajale ja ära astu kurjade teele! </p>
<p id="v15"><sup><small>15</small></sup>  Jäta see, ära käi seal, hoidu sellest ja mine mööda! </p>
<p id="v16"><sup><small>16</small></sup>  Sest nad ei saa magada, enne kui nad kurja on teinud; neilt võetakse uni, kui nad kedagi ei ole saanud panna komistama. </p>
<p id="v17"><sup><small>17</small></sup>  Sest nad söövad õeluse leiba ja joovad vägivalla veini. </p>
<p id="v18"><sup><small>18</small></sup>  Aga õigete rada on otsekui valgusepaistus, mis muutub üha selgemaks, kuni päev on saabunud. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Õelate tee on nagu pilkane pimedus: nad ei tea, mille peale nad komistavad. </p>
<p id="v20"><sup><small>20</small></sup>  Mu poeg, pane tähele mu sõnu, pööra oma kõrv mu kõnede poole! </p>
<p id="v21"><sup><small>21</small></sup>  Ära kaota neid enesel silmist, hoia need oma südames; </p>
<p id="v22"><sup><small>22</small></sup>  sest need on eluks sellele, kes need leiab, ja terviseks kogu ta ihule! </p>
<p id="v23"><sup><small>23</small></sup>  Hoia oma südant enam kui kõike muud, mida tuleb hoida, sest sellest lähtub elu! </p>
<p id="v24"><sup><small>24</small></sup>  Saada enesest ära valelik suu ja hoidu huulte väärusest! </p>
<p id="v25"><sup><small>25</small></sup>  Su silmad vaadaku otse ja su pilk olgu suunatud ettepoole! </p>
<p id="v26"><sup><small>26</small></sup>  Pane tähele oma jala suunda, siis on kõik su teed kindlad! </p>
<p id="v27"><sup><small>27</small></sup>  Ära kaldu paremale ega vasakule, hoia oma jalga kurjast! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/3">Saalomoni Õpetus- e Vanasõnad - Peatükk 3</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/5">Saalomoni Õpetus- e Vanasõnad - Peatükk 5</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 4:7-8 <i>Tarkus on peamine asi</i>: <a href="/et/The_Urantia_Book/133#p9_3">Ur 133:9.3</a>. </li>
  <li id="fn2"><a href="#cite2">↑</a> 4:10-20 <i>Poegade õpetus</i>: <a href="/et/The_Urantia_Book/95#p4_2">Ur 95:4.2</a>. </li>
  <li id="fn3"><a href="#cite3">↑</a> 4:18 <i>Õiglase tee on särav valgus</i>: <a href="/et/The_Urantia_Book/131#p2_11">Ur 131:2.11</a>. </li>
</ol>
</div>
