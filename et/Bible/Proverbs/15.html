<!--
title: Saalomoni Õpetus- e Vanasõnad - Peatükk 15
description: 
published: true
date: 2022-10-6T9:46:8Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/14">Saalomoni Õpetus- e Vanasõnad - Peatükk 14</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/16">Saalomoni Õpetus- e Vanasõnad - Peatükk 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Rahulik vastus vaigistab raevu, aga haavav sõna õhutab viha. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite8"><a href="#fn8">[8]</a></sup></p>
<p id="v2"><sup><small>2</small></sup>  Tarkade keel teeb tundmise heaks, aga alpide suu laseb voolata rumalust. </p>
<p id="v3"><sup><small>3</small></sup>  Issanda silmad on igas paigas, valvates kurje ja häid. <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Keele mahedus on elupuu, aga selle valelikkus murrab vaimu. </p>
<p id="v5"><sup><small>5</small></sup>  Meeletu laidab oma isa õpetust, aga kes noomimist tähele paneb, teeb targasti. </p>
<p id="v6"><sup><small>6</small></sup>  Õige kojas on palju vara, aga õela saak jääb tarvitamata. </p>
<p id="v7"><sup><small>7</small></sup>  Tarkade huuled külvavad teadmisi, aga alpide süda ei tee nõnda. </p>
<p id="v8"><sup><small>8</small></sup>  Õelate ohver on Issandale jäle, aga õigete palve on temale meelepärane. </p>
<p id="v9"><sup><small>9</small></sup>  Õela tee on Issanda meelest jäle, aga ta armastab õigusenõudjat. </p>
<p id="v10"><sup><small>10</small></sup>  Rajalt lahkuja karistus on karm, noomimise vihkaja peab surema. </p>
<p id="v11"><sup><small>11</small></sup>  Surmavald ja kadupaik on lahti Issanda ees, saati siis inimlaste südamed. </p>
<p id="v12"><sup><small>12</small></sup>  Pilkaja ei armasta, et teda noomitakse, tarkade juurde ta ei lähe. </p>
<p id="v13"><sup><small>13</small></sup>  Rõõmus süda teeb näo rõõmsaks, aga südamevalus pekstakse vaim rusuks. <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Mõistlik süda otsib tunnetust, aga alpide suu leiab toitu rumalusest. </p>
<p id="v15"><sup><small>15</small></sup>  Viletsal on kõik päevad pahad, aga rõõmsal südamel on alati pidu. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Parem pisut Issanda kartuses kui suur varandus ja rahutus selle juures. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Parem taimetoit armastusega kui nuumhärg, mille juures on vihkamine. </p>
<p id="v18"><sup><small>18</small></sup>  Raevutsev mees õhutab tüli, aga pikameelne vaigistab riidu. </p>
<p id="v19"><sup><small>19</small></sup>  Laisa tee on nagu kibuvitsahekk, aga õigete rada on sillutatud. </p>
<p id="v20"><sup><small>20</small></sup>  Tark poeg rõõmustab isa, aga alp inimene põlgab ema. </p>
<p id="v21"><sup><small>21</small></sup>  Rumalus on rõõmuks sellele, kel puudub aru, aga arukas mees käib otse. </p>
<p id="v22"><sup><small>22</small></sup>  Nõupidamiseta nurjuvad kavatsused, aga lähevad korda paljude nõuandjate abiga. </p>
<p id="v23"><sup><small>23</small></sup>  Inimesel on rõõm, kui ta suu oskab vastata, ja sõna õigel ajal - küll see on hea. </p>
<p id="v24"><sup><small>24</small></sup>  Targal läheb elurada ülespidi, et ta pääseks põrgust, mis on all. </p>
<p id="v25"><sup><small>25</small></sup>  Issand kisub maha kõrkide koja, aga ta kinnitab lesknaise raja. </p>
<p id="v26"><sup><small>26</small></sup>  Kurjad kavatsused on Issandale jäledad, aga heatahtlikud sõnad on puhtad. </p>
<p id="v27"><sup><small>27</small></sup>  Kes ahnitseb kasu, jätab oma koja hooletusse, aga kes vihkab meelehead, jääb elama. </p>
<p id="v28"><sup><small>28</small></sup>  Õige süda mõtleb, mida vastata, aga õelate suu purskab kurjust. </p>
<p id="v29"><sup><small>29</small></sup>  Issand on õelatest kaugel, aga ta kuuleb õigete palveid. </p>
<p id="v30"><sup><small>30</small></sup>  Silmade särast rõõmustab süda, hea sõnum kosutab luid-liikmeid. </p>
<p id="v31"><sup><small>31</small></sup>  Kõrv, mis kuulab eluks vajalikku noomimist, jääb tarkade seltsi. </p>
<p id="v32"><sup><small>32</small></sup>  Kes ei hooli õpetusest, põlgab oma hinge, aga kes kuulab noomimist, saab targa südame. </p>
<p id="v33"><sup><small>33</small></sup>  Issanda kartus on tarkuse kool, aga enne au on alandus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/14">Saalomoni Õpetus- e Vanasõnad - Peatükk 14</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/16">Saalomoni Õpetus- e Vanasõnad - Peatükk 16</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 15:1 <i>Pehme vastus vs viha</i>: <a href="/et/The_Urantia_Book/150#p9_3">Ur 150:9.3</a>.  <i>Pehme vastus pöörab ära viha</i>: <a href="/et/The_Urantia_Book/139#p4_13">Ur 139:4.13</a>. </li>
  <li id="fn2"><a href="#cite2">↑</a> 15:1a <i>Pehme vastus pöörab ära viha</i>: <a href="/et/The_Urantia_Book/149#p4_2">Ur 149:4.2</a>. </li>
  <li id="fn3"><a href="#cite3">↑</a> 15:1b <i>Rasked sõnad äratavad viha</i>: <a href="/et/The_Urantia_Book/149#p4_2">Ur 149:4.2</a>. </li>
  <li id="fn4"><a href="#cite4">↑</a> 15:3 <i># 2 Issanda silmad igas kohas</i>: <a href="/et/The_Urantia_Book/3#p3_1">Ur 3:3.1</a>. </li>
  <li id="fn5"><a href="#cite5">↑</a> 15:13 <i>Rõõmus süda, rõõmsameelne nägu</i>: <a href="/et/The_Urantia_Book/149#p5_2">Ur 149:5.2</a>. </li>
  <li id="fn6"><a href="#cite6">↑</a> 15:15 <i>Rõõmsat südant, pidevat pidusööki</i>: <a href="/et/The_Urantia_Book/149#p5_2">Ur 149:5.2</a>. </li>
  <li id="fn7"><a href="#cite7">↑</a> 15:16-17 <i>Parem vähe austusega</i>: <a href="/et/The_Urantia_Book/149#p5_2">Ur 149:5.2</a>. </li>
  <li id="fn8"><a href="#cite8">↑</a> 15 <i>Tarkuse raamatust</i>: <a href="/et/The_Urantia_Book/95#p4_5">Ur 95:4.5</a>. </li>
</ol>
</div>
