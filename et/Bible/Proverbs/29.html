<!--
title: Saalomoni Õpetus- e Vanasõnad - Peatükk 29
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/28">Saalomoni Õpetus- e Vanasõnad - Peatükk 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/30">Saalomoni Õpetus- e Vanasõnad - Peatükk 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kes noomimisest hoolimata jääb kangekaelseks, murtakse äkitselt ja paranemist ei ole. </p>
<p id="v2"><sup><small>2</small></sup>  Õigete rohkusest rahvas rõõmustab, aga õela valitsedes rahvas ägab. </p>
<p id="v3"><sup><small>3</small></sup>  Tarkuse armastaja rõõmustab oma isa, aga kes hooradega seltsib, raiskab varanduse. </p>
<p id="v4"><sup><small>4</small></sup>  Kuningas kindlustab maad õiguse abil, aga pistisevõtja laostab selle. </p>
<p id="v5"><sup><small>5</small></sup>  Mees, kes oma ligimese vastu on libekeelne, laotab tema jalgadele võrgu. </p>
<p id="v6"><sup><small>6</small></sup>  Kurja inimese üleastumised on talle püüniseks, aga õige hõiskab ja rõõmustab. </p>
<p id="v7"><sup><small>7</small></sup>  Õiglane tunneb viletsate kohtuasja, aga õel ei taha sellest aru saada. </p>
<p id="v8"><sup><small>8</small></sup>  Pilkajad kihutavad linna mässama, aga targad vaigistavad viha. </p>
<p id="v9"><sup><small>9</small></sup>  Kui tark mees rumalaga kohut käib, siis too kas vihastab või naerab, aga rahu ei saa. </p>
<p id="v10"><sup><small>10</small></sup>  Verejanulised vihkavad vaga, aga ausameelsed püüavad hoida tema hinge. </p>
<p id="v11"><sup><small>11</small></sup>  Alp paiskab välja kogu oma viha, aga tark mees vaigistab teda lõpuks. </p>
<p id="v12"><sup><small>12</small></sup>  Kui valitseja paneb tähele valekõnesid, siis on kõik ta teenrid õelad. </p>
<p id="v13"><sup><small>13</small></sup>  Vaene ja rõhuja kohtavad teineteist, Issand valgustab nende mõlema silmi. </p>
<p id="v14"><sup><small>14</small></sup>  Kuningal, kes viletsaile ausasti kohut mõistab, on aujärg igavesti kindel. </p>
<p id="v15"><sup><small>15</small></sup>  Vits ja noomimine annavad tarkust, aga omapead jäetud poiss teeb häbi oma emale. </p>
<p id="v16"><sup><small>16</small></sup>  Kui õelaid saab palju, siis on ka üleastumisi palju, aga õiged saavad näha nende hukkumist. </p>
<p id="v17"><sup><small>17</small></sup>  Karista oma poega, siis on sul temast rahu ja ta rõõmustab su hinge! </p>
<p id="v18"><sup><small>18</small></sup>  Kui nägemus puudub, muutub rahvas ohjeldamatuks, aga Seadust pidades on ta õnnis. </p>
<p id="v19"><sup><small>19</small></sup>  Sõnadega ei saa sulast õpetada, sest kuigi ta mõistab, ei võta ta kuulda. </p>
<p id="v20"><sup><small>20</small></sup>  Kas näed nobeda kõnega meest? Ennem võib loota albile kui temale. </p>
<p id="v21"><sup><small>21</small></sup>  Kui sulast noorelt hellitatakse, siis on ta viimaks tüliks. </p>
<p id="v22"><sup><small>22</small></sup>  Viha pidav inimene õhutab riidu ja raevutsejal on palju üleastumisi. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Inimest alandab ta oma ülbus, aga kes on alandliku vaimuga, saab au. </p>
<p id="v24"><sup><small>24</small></sup>  Kes vargaga jagab, vihkab oma hinge: ta kuuleb küll needmist, aga ei avalda midagi. </p>
<p id="v25"><sup><small>25</small></sup>  Inimeste kartmine paneb püünise, aga kes loodab Issanda peale, on kaitstud. </p>
<p id="v26"><sup><small>26</small></sup>  Paljud otsivad valitseja poolehoidu, aga Issandalt tuleb igaühele õigus. </p>
<p id="v27"><sup><small>27</small></sup>  Õigete meelest on jäle ülekohtune mees, aga õelate meelest on jäle õigel teel käija. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 29:22 <i>Vihased mehed õhutavad tüli</i>: <a href="/et/The_Urantia_Book/149#p4_2">Ur 149:4.2</a>. </li>
</ol>
</div>
