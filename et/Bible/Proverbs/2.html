<!--
title: Saalomoni Õpetus- e Vanasõnad - Peatükk 2
description: 
published: true
date: 2023-11-8T20:21:2Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/1">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 1</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/3">
          <span class="pr-2">Saalomoni Õpetus- e Vanasõnad - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mu poeg! Kui sa mu sõnad vastu võtad ja mu käsud enesele talletad, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  lased oma kõrva tarkust tähele panna, pöörad südame arukuse poole, </p>
<p id="v3"><sup><small>3</small></sup>  jah, kui sa mõistuse appi kutsud ja tood oma hääle kuuldavale arukuse heaks, </p>
<p id="v4"><sup><small>4</small></sup>  kui sa seda otsid nagu hõbedat ja püüad leida nagu peidetud varandust, </p>
<p id="v5"><sup><small>5</small></sup>  siis sa mõistad Issanda kartust ja leiad Jumala tunnetuse. </p>
<p id="v6"><sup><small>6</small></sup>  Sest Issand annab tarkuse, tema suust tuleb tunnetus ja arukus. </p>
<p id="v7"><sup><small>7</small></sup>  Tema talletab õigetele edu, on kilbiks neile, kes elavad laitmatult, </p>
<p id="v8"><sup><small>8</small></sup>  kaitstes õiguse radu ja valvates oma vagade teed. </p>
<p id="v9"><sup><small>9</small></sup>  Siis sa mõistad õiglust ja õigust, ja seda, mis õige on - kõiki häid teid. </p>
<p id="v10"><sup><small>10</small></sup>  Sest siis tuleb tarkus su südamesse ja tunnetus hakkab meeldima su hingele. </p>
<p id="v11"><sup><small>11</small></sup>  Otsustusvõime valvab su üle, arukus kaitseb sind, </p>
<p id="v12"><sup><small>12</small></sup>  päästes sind kurjalt teelt, meeste käest, kes räägivad pööraselt, <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  kes hülgavad sirged rajad, et käia pimedatel teedel, </p>
<p id="v14"><sup><small>14</small></sup>  kes rõõmustavad kurja tehes, hõiskavad pööraste roimade juures, </p>
<p id="v15"><sup><small>15</small></sup>  kelle rajad on kõverad ja kelle teed on eksiteed. </p>
<p id="v16"><sup><small>16</small></sup>  See hoiab sind ka võõra naise eest, muulasest naise eest, kes räägib meelitavaid sõnu, </p>
<p id="v17"><sup><small>17</small></sup>  kes on hüljanud oma noorpõlve sõbra ja on unustanud oma Jumala seaduse. </p>
<p id="v18"><sup><small>18</small></sup>  Sest tema koda vajub alla surma poole ja tema teed varjuderiiki. </p>
<p id="v19"><sup><small>19</small></sup>  Ükski, kes tema juurde sisse läheb, ei tule tagasi ega jõua taas eluradadele. </p>
<p id="v20"><sup><small>20</small></sup>  See on siis selleks, et sa võiksid käia heade teel ja hoida õigete radu, </p>
<p id="v21"><sup><small>21</small></sup>  sest õiglased tohivad elada maa peal ja vagad sinna järele jääda, </p>
<p id="v22"><sup><small>22</small></sup>  aga õelad hävitatakse maa pealt ja truudusemurdjad pühitakse ära. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/1">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 1</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/3">
          <span class="pr-2">Saalomoni Õpetus- e Vanasõnad - Peatükk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 2:1-2 <i>Poegade õpetus</i>: <a href="/et/The_Urantia_Book/95#p4_2">Ur 95:4.2</a>. </li>
  <li id="fn2"><a href="#cite2">↑</a> 2:12 <i>Vabastus kurjusest</i>: <a href="/et/The_Urantia_Book/121#p5_11">Ur 121:5.11</a>. </li>
</ol>
</div>
