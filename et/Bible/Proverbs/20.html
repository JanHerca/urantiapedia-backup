<!--
title: Saalomoni Õpetus- e Vanasõnad - Peatükk 20
description: 
published: true
date: 2023-11-8T20:21:2Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/19">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 19</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/21">
          <span class="pr-2">Saalomoni Õpetus- e Vanasõnad - Peatükk 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vein paneb pilkama, vägijook lärmama, ja ükski, keda see paneb taaruma, pole tark. <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  Kuninga ähvardus on otsekui noore lõvi möirgamine: kes teda vihastab, teeb pattu oma hinge vastu. </p>
<p id="v3"><sup><small>3</small></sup>  Mehele on auks hoiduda riiust, aga kõik meeletud hakkavad peale. </p>
<p id="v4"><sup><small>4</small></sup>  Laisk ei künna sügisel: lõikusajal ta ootab asjata. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Nõu on mehe südames nagu sügav vesi, aga arukas mees oskab seda ammutada. </p>
<p id="v6"><sup><small>6</small></sup>  Paljud inimesed kuulutavad omaenese headust, aga kes leiaks ühe ustava mehe? </p>
<p id="v7"><sup><small>7</small></sup>  Õige elab oma vagaduses, õnnelikud on ta lapsed pärast teda. </p>
<p id="v8"><sup><small>8</small></sup>  Kuningas, kes istub kohtujärjel, hajutab oma silmadega kõik kurja. </p>
<p id="v9"><sup><small>9</small></sup>  Kes võiks öelda: „Ma olen oma südame puhtaks teinud, ma olen oma patust puhas”? </p>
<p id="v10"><sup><small>10</small></sup>  Kahesugune kaaluviht ja kahesugune vakk - ka need mõlemad on Issanda meelest jäledad. </p>
<p id="v11"><sup><small>11</small></sup>  Juba poisikese tegudest tuntakse, kas ta loomus on puhas ja õige. </p>
<p id="v12"><sup><small>12</small></sup>  Kuulja kõrva ja nägija silma - ka need mõlemad on Issand teinud. </p>
<p id="v13"><sup><small>13</small></sup>  Ära armasta und, et sa ei jääks vaeseks; hoia silmad lahti, siis saad leiba küllalt! </p>
<p id="v14"><sup><small>14</small></sup>  „Halb, halb!” ütleb ostja, aga ära minnes ta kiitleb. </p>
<p id="v15"><sup><small>15</small></sup>  Olgu kulda ja palju pärleid, aga teadlikud huuled on veel kallimad. </p>
<p id="v16"><sup><small>16</small></sup>  Võta kuub sellelt, kes on hakanud käendajaks võõrale, muulaste pärast võta temalt pant! </p>
<p id="v17"><sup><small>17</small></sup>  Valega saadud leib on mõnele magus, aga pärast on ta suu täis sõmerat. </p>
<p id="v18"><sup><small>18</small></sup>  Nõu pidades lähevad kavatsused korda, ja ainult targal juhtimisel pea sõda. </p>
<p id="v19"><sup><small>19</small></sup>  Kes käib keelekandjana, paljastab saladusi: seepärast ära seltsi lobisejaga! </p>
<p id="v20"><sup><small>20</small></sup>  Kes neab oma isa ja ema, selle lamp kustub pilkases pimeduses. </p>
<p id="v21"><sup><small>21</small></sup>  Pärand, millega esmalt on kiire, ei too lõpuks õnnistust. </p>
<p id="v22"><sup><small>22</small></sup>  Ära ütle: „Ma tasun kätte kurja eest!” Oota Issandat, küll tema aitab sind! <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Kahesugune kaaluviht on Issanda meelest jäle, ja vale kaal ei ole hea. </p>
<p id="v24"><sup><small>24</small></sup>  Mehe sammud on Issandalt: kuidas võiks siis inimene tunda oma teed? </p>
<p id="v25"><sup><small>25</small></sup>  Inimesele on püüdepaelaks kergemeelne ütlus: „See on pühitsetud!” ja alles pärast tõotusi hakata järele mõtlema. </p>
<p id="v26"><sup><small>26</small></sup>  Tark kuningas puistab õelaid ja laseb ratta neist üle käia. </p>
<p id="v27"><sup><small>27</small></sup>  Inimese vaim on Issanda lamp: see uurib läbi kõik südamesopid. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Armastus ja ustavus hoiavad kuningat, ja ta toetab helduse läbi oma aujärge. </p>
<p id="v29"><sup><small>29</small></sup>  Noorte meeste uhkuseks on jõud, aga vanade ehteks on hallid juuksed. </p>
<p id="v30"><sup><small>30</small></sup>  Haavaarmid on kurja kasimiseks ja hoobid ihu soppide jaoks. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/19">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 19</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/21">
          <span class="pr-2">Saalomoni Õpetus- e Vanasõnad - Peatükk 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 20:4 <i>Kui ei tööta, siis ei söö</i>: <a href="/et/The_Urantia_Book/69#p2_5">Ur 69:2.5</a>. </li>
  <li id="fn2"><a href="#cite2">↑</a> 20:22 <i>Hoiatab kättemaksu eest</i>: <a href="/et/The_Urantia_Book/140#p8_5">Ur 140:8.5</a>. </li>
  <li id="fn3"><a href="#cite3">↑</a> 20:27 <i>Inimese vaim on Issanda küünal</i>: <a href="/et/The_Urantia_Book/149#p5_2">Ur 149:5.2</a>. </li>
  <li id="fn4"><a href="#cite4">↑</a> 20 <i>Tarkuse raamatust</i>: <a href="/et/The_Urantia_Book/95#p4_5">Ur 95:4.5</a>. </li>
</ol>
</div>
