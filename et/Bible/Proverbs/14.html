<!--
title: Saalomoni Õpetus- e Vanasõnad - Peatükk 14
description: 
published: true
date: 2023-11-8T20:21:2Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/13">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 13</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/15">
          <span class="pr-2">Saalomoni Õpetus- e Vanasõnad - Peatükk 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tark naine ehitab enesele koja, aga rumalus kisub selle maha oma kätega. </p>
<p id="v2"><sup><small>2</small></sup>  Ausasti elab, kes Issandat kardab, aga eksiteedel käib, kes teda põlgab. </p>
<p id="v3"><sup><small>3</small></sup>  Rumala suus on vits ta uhkusele, aga tarku kaitsevad nende huuled. </p>
<p id="v4"><sup><small>4</small></sup>  Kus pole härgi, seal puudub vili, aga härja rammuga saab palju saaki. </p>
<p id="v5"><sup><small>5</small></sup>  Tõetruu tunnistaja ei valeta, aga valetunnistaja sepitseb valesid. </p>
<p id="v6"><sup><small>6</small></sup>  Pilkaja otsib tarkust ilmaaegu, aga arukale on tunnetus kerge. </p>
<p id="v7"><sup><small>7</small></sup>  Mine ära albi mehe juurest, sest seal sa ei märka teadlikke huuli. </p>
<p id="v8"><sup><small>8</small></sup>  Mõistliku mehe tarkus on tunda oma teed, aga alpide rumalus eksitab. </p>
<p id="v9"><sup><small>9</small></sup>  Rumalad pilkavad süüohvrit, aga õigete keskel on hea meel. </p>
<p id="v10"><sup><small>10</small></sup>  Süda tunneb omaenese kibedust ja võõras ei saa segada tema rõõmu. </p>
<p id="v11"><sup><small>11</small></sup>  Õelate koda hävitatakse, aga õigete telk haljendab. </p>
<p id="v12"><sup><small>12</small></sup>  Mehe meelest on mõnigi tee õige, aga lõpuks on see surmatee. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Naerdeski võib süda valutada ja rõõmule võib järgneda meelehärm. </p>
<p id="v14"><sup><small>14</small></sup>  Truudusetu süda küllastub oma viisidest, aga hea mees oma tegudest. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Lihtsameelne usub iga sõna, aga taiplik paneb tähele oma samme. </p>
<p id="v16"><sup><small>16</small></sup>  Tark kardab ja hoidub kurjast, aga alp on jultunud ja enesekindel. </p>
<p id="v17"><sup><small>17</small></sup>  Kes on äkilise vihaga, talitab meeletult, salasepitsejat meest vihatakse. </p>
<p id="v18"><sup><small>18</small></sup>  Lihtsameelsed pärivad rumaluse, aga tarku kroonitakse teadlikkusega. </p>
<p id="v19"><sup><small>19</small></sup>  Kurjad peavad kummardama heade ees ja õelad õigete väravais. </p>
<p id="v20"><sup><small>20</small></sup>  Kehva vihkab tema sõbergi, aga rikast armastavad paljud. </p>
<p id="v21"><sup><small>21</small></sup>  Kes põlgab oma ligimest, teeb pattu, aga kes halastab hädaliste peale, on õnnis. </p>
<p id="v22"><sup><small>22</small></sup>  Eks eksi ju need, kes kavatsevad kurja? Aga heldus ja tõde on nendega, kes kavatsevad head. </p>
<p id="v23"><sup><small>23</small></sup>  Igast vaevanägemisest on kasu, aga tühjast kõnest ainult kahju. </p>
<p id="v24"><sup><small>24</small></sup>  Tarkade kroon on nende rikkus, alpide rumalus jääb rumaluseks. </p>
<p id="v25"><sup><small>25</small></sup>  Tõetruu tunnistaja päästab hingi, aga kes sepitseb valesid, petab. </p>
<p id="v26"><sup><small>26</small></sup>  Issanda kartuses on tugeva lootus ja varjupaik tema lastele. </p>
<p id="v27"><sup><small>27</small></sup>  Issanda kartus on eluallikas surmapaeltest pääsemiseks. </p>
<p id="v28"><sup><small>28</small></sup>  Rahva rohkus on kuninga uhkus, aga rahva vähesus on vürsti hukk. </p>
<p id="v29"><sup><small>29</small></sup>  Pikameelsel on palju arukust, aga kannatamatu näitab suurimat rumalust. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Südamerahu on ihule eluks, aga kadedus on otsekui mädanik luudes. </p>
<p id="v31"><sup><small>31</small></sup>  Kes rõhub viletsat, teotab tema Loojat, aga kes halastab vaese peale, austab Loojat. </p>
<p id="v32"><sup><small>32</small></sup>  Õel kukutatakse tema kurjuse pärast, aga õigel on surmaski varjupaik. </p>
<p id="v33"><sup><small>33</small></sup>  Mõistliku südames hingab tarkus, aga alpide sees pole seda tunda. </p>
<p id="v34"><sup><small>34</small></sup>  Õiglus ülendab rahvast, aga patt on teotuseks rahvahõimudele. </p>
<p id="v35"><sup><small>35</small></sup>  Kuningal on hea meel targast sulasest, aga tema viha tabab häbiväärselt toimijat. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/13">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 13</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/15">
          <span class="pr-2">Saalomoni Õpetus- e Vanasõnad - Peatükk 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 14:12 <i>Tee, mis tundub õige</i>: <a href="/et/The_Urantia_Book/139#p12_5">Ur 139:12.5</a>.  <i>Eesmärgid ei õigusta vahendeid</i>: <a href="/et/The_Urantia_Book/75#p4_6">Ur 75:4.6</a>. </li>
  <li id="fn2"><a href="#cite2">↑</a> 14:14 <i>Hea mees endaga rahul</i>: <a href="/et/The_Urantia_Book/149#p5_2">Ur 149:5.2</a>. </li>
  <li id="fn3"><a href="#cite3">↑</a> 14:29a <i>Aeglane viha, mõistab</i>: <a href="/et/The_Urantia_Book/149#p4_2">Ur 149:4.2</a>. </li>
  <li id="fn4"><a href="#cite4">↑</a> 14:29b <i>Kiirutav iseloom / rumalus</i>: <a href="/et/The_Urantia_Book/149#p4_2">Ur 149:4.2</a>. </li>
</ol>
</div>
