<!--
title: Saalomoni Õpetus- e Vanasõnad - Peatükk 18
description: 
published: true
date: 2022-10-6T9:46:8Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/17">Saalomoni Õpetus- e Vanasõnad - Peatükk 17</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/19">Saalomoni Õpetus- e Vanasõnad - Peatükk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kes end eraldab, otsib, mida ta himustab; kõige jõuga tülitseb ta. </p>
<p id="v2"><sup><small>2</small></sup>  Albil pole head meelt arukusest, küll aga oma arvamuste avaldamisest. </p>
<p id="v3"><sup><small>3</small></sup>  Kui tuleb ülekohtune, tuleb ka põlgus ja koos häbiga teotus. </p>
<p id="v4"><sup><small>4</small></sup>  Sõnad mehe suust on sügav vesi, tarkuseallikas on vulisev oja. </p>
<p id="v5"><sup><small>5</small></sup>  Ei ole hea olla õela poolt, et õiget kohtus väärata. </p>
<p id="v6"><sup><small>6</small></sup>  Albi huuled toovad riidu ja tema suu kutsub lööke. </p>
<p id="v7"><sup><small>7</small></sup>  Albi suu on hukatuseks temale enesele ja ta huuled on püüdepaelaks ta hingele. </p>
<p id="v8"><sup><small>8</small></sup>  Keelepeksja sõnad on nagu maiuspalad ja lähevad otse sisikonna soppidesse. </p>
<p id="v9"><sup><small>9</small></sup>  Isegi see, kes oma töös on loid, on hävitaja vend. </p>
<p id="v10"><sup><small>10</small></sup>  Issanda nimi on tugev torn: sinna jookseb õige ja leiab varju. </p>
<p id="v11"><sup><small>11</small></sup>  Rikka varandus on tema tugev linn ja ta enese kujutluses kõrge müüri sarnane. </p>
<p id="v12"><sup><small>12</small></sup>  Enne langust läheb inimese süda ülbeks, aga Enne au on alandus. </p>
<p id="v13"><sup><small>13</small></sup>  Kui keegi vastab enne ärakuulamist, siis on see tema rumalus ja häbi. </p>
<p id="v14"><sup><small>14</small></sup>  Mehine meel talub haigust, aga kes võiks kannatada rusutud vaimu? </p>
<p id="v15"><sup><small>15</small></sup>  Mõistliku süda hangib teadlikkust ja tarkade kõrv otsib teadmisi. </p>
<p id="v16"><sup><small>16</small></sup>  And avab inimesele tee ja viib teda suurte ette. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Oma riiuasjas on esimesel õigus, kuni tuleb teine ja teda läbi katsub. </p>
<p id="v18"><sup><small>18</small></sup>  Liisk lõpetab tülid ja otsustab vägevate vahel. </p>
<p id="v19"><sup><small>19</small></sup>  Petetud venda on raskem võita kui tugevat linna, ja tülid on otsekui kindluse riiv. </p>
<p id="v20"><sup><small>20</small></sup>  Oma suu viljast saab mehe kõht täis, ta küllastub oma huulte saagist. </p>
<p id="v21"><sup><small>21</small></sup>  Surm ja elu on keele võimuses, ja kes seda armastab, saab süüa selle vilja. </p>
<p id="v22"><sup><small>22</small></sup>  Kes leiab naise, leiab õnne ja saab Issanda hea meele osaliseks. </p>
<p id="v23"><sup><small>23</small></sup>  Kehv kõneleb anudes, aga rikas vastab karmilt. </p>
<p id="v24"><sup><small>24</small></sup>  On sõpru, kes üksteist maha löövad, aga mõni sõber on ustavam kui vend. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/17">Saalomoni Õpetus- e Vanasõnad - Peatükk 17</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/19">Saalomoni Õpetus- e Vanasõnad - Peatükk 19</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 18:16 <i>Üks kingitus teeb ruumi</i>: <a href="/et/The_Urantia_Book/133#p6_2">Ur 133:6.2</a>. </li>
  <li id="fn2"><a href="#cite2">↑</a> 18:24 <i>Kes tahab sõpru, peab olema üks</i>: <a href="/et/The_Urantia_Book/130#p7_2">Ur 130:7.2</a>.  <i>Kui sul on sõpru, ole sõbralik</i>: <a href="/et/The_Urantia_Book/193#p3_2">Ur 193:3.2</a>. </li>
</ol>
</div>
