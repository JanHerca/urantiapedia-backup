<!--
title: Saalomoni Õpetus- e Vanasõnad - Peatükk 26
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/25">Saalomoni Õpetus- e Vanasõnad - Peatükk 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/27">Saalomoni Õpetus- e Vanasõnad - Peatükk 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nagu lumi suvel ja vihm lõikusajal, nõnda ei sobi albile au. </p>
<p id="v2"><sup><small>2</small></sup>  Nagu koduta lind, nagu lendav pääsuke, nõnda on teenimata needus: see ei lähe täide. </p>
<p id="v3"><sup><small>3</small></sup>  Hobusele piits, eeslile valjad ja alpide seljale vits. </p>
<p id="v4"><sup><small>4</small></sup>  Ära vasta albile ta rumalust eeskujuks võttes, et sinagi ei saaks tema sarnaseks! </p>
<p id="v5"><sup><small>5</small></sup>  Vasta albile ta rumaluse peale, et ta ei hakkaks ennast targaks pidama! </p>
<p id="v6"><sup><small>6</small></sup>  Kes albiga sõna saadab, raiub eneselt jalad ja peab jooma vägivalda. </p>
<p id="v7"><sup><small>7</small></sup>  Nagu lonkuri jalgade kõikumine on õpetussõna alpide suus. </p>
<p id="v8"><sup><small>8</small></sup>  Otsekui asetaks kivi lingule, nõnda on albile au andmine. </p>
<p id="v9"><sup><small>9</small></sup>  Otsekui joobnu kätte sattunud orjavits on õpetussõna alpide suus. </p>
<p id="v10"><sup><small>10</small></sup>  Nagu kütt, kes haavab kõiki, on see, kes palkab albi või palkab möödujaid. </p>
<p id="v11"><sup><small>11</small></sup>  Nagu oma okse juurde tagasi pöörduv koer on oma rumalust kordav alp. </p>
<p id="v12"><sup><small>12</small></sup>  Kui näed meest, kes iseenese silmis on tark, siis on albil enam lootust kui temal. </p>
<p id="v13"><sup><small>13</small></sup>  Laisk ütleb: Noor lõvi on tee peal! Kiskja keset turgu! </p>
<p id="v14"><sup><small>14</small></sup>  Uks pöörleb hingedel, laisk oma asemel. </p>
<p id="v15"><sup><small>15</small></sup>  Laisk pistab käe kaussi, aga ei viitsi seda suu juurde viia. </p>
<p id="v16"><sup><small>16</small></sup>  Laisk on iseenese meelest targem kui seitse arukalt vastajat. </p>
<p id="v17"><sup><small>17</small></sup>  Otsekui koera kõrvust haarab kinni see, kes mööda minnes vihastab riiu pärast, millega temal ei ole tegemist. </p>
<p id="v18"><sup><small>18</small></sup>  Nagu meeletu, kes ammub tuliseid surmanooli, </p>
<p id="v19"><sup><small>19</small></sup>  on mees, kes petab oma ligimest ja ütleb: Ma teen ju ainult nalja. </p>
<p id="v20"><sup><small>20</small></sup>  Puude puudusel kustub tuli, ja kui ei ole keelepeksjat, vaibub tüli. </p>
<p id="v21"><sup><small>21</small></sup>  Mida söed hõõgusele ja puud tulele, seda on riiakas mees tüli õhutamisel. </p>
<p id="v22"><sup><small>22</small></sup>  Keelepeksja sõnad on nagu maiuspalad ja need lähevad otse sisikonna soppidesse. </p>
<p id="v23"><sup><small>23</small></sup>  Põlevad huuled ja kuri süda on nagu hõbevaabaga kaetud potitükk. </p>
<p id="v24"><sup><small>24</small></sup>  Vihkaja teeskleb huultega, aga südames ta haub pettust: </p>
<p id="v25"><sup><small>25</small></sup>  kui ta teeb oma hääle mahedaks, siis ära usu teda, sest tal on seitse jäledust südames. </p>
<p id="v26"><sup><small>26</small></sup>  Vihkamine katab ennast kavalasti, aga koguduses tuleb ta kurjus ilmsiks. </p>
<p id="v27"><sup><small>27</small></sup>  Kes kaevab augu, langeb ise sinna sisse, ja kes paneb kivi veerema, selle peale see veereb tagasi. </p>
<p id="v28"><sup><small>28</small></sup>  Valelik keel vihkab oma ohvreid, ja meelitaja suu valmistab hukatuse. </p>
