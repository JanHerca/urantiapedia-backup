<!--
title: Saalomoni Õpetus- e Vanasõnad - Peatükk 23
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/22">Saalomoni Õpetus- e Vanasõnad - Peatükk 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/24">Saalomoni Õpetus- e Vanasõnad - Peatükk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kui sa istud valitsejaga leiba võtma, siis pane hästi tähele, mis sul ees on, <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  ja pane nuga kõri juurde, kui sa oled himukas. </p>
<p id="v3"><sup><small>3</small></sup>  Ära ihalda tema maiuspalu, sest see on petlik leib! </p>
<p id="v4"><sup><small>4</small></sup>  Ära näe vaeva rikkaks saamiseks, ära kuluta selleks oma mõistust: </p>
<p id="v5"><sup><small>5</small></sup>  kui sa pöörad oma pilgu selle peale, siis ei ole seda enam, sest rikkus saab enesele tiivad otsekui kotkas ja lendab ära taeva poole. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Ära söö kadeda leiba ja ära ihalda tema maiuspalu, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  sest ta on selline, kes arvestab oma hinges: „Söö ja joo!” ütleb ta sulle, aga ta süda ei ole sinuga. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Sa pead söödud palukese välja oksendama ja su ilusad sõnad osutuvad raisatuks. </p>
<p id="v9"><sup><small>9</small></sup>  Ära räägi albi kuuldes, sest ta põlgab su mõistlikke sõnu! </p>
<p id="v10"><sup><small>10</small></sup>  Ära nihuta igivana piirimärki ja ära mine vaeslaste põldudele, <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  sest nende lunastaja on vägev, tema lahendab nende riiuasja sinu vastu! </p>
<p id="v12"><sup><small>12</small></sup>  Pööra oma süda õpetuse ja kõrvad tarkussõnade juurde! </p>
<p id="v13"><sup><small>13</small></sup>  Ära hoidu poissi karistamast: kui sa teda vitsaga peksad, siis tal ei tule surra! </p>
<p id="v14"><sup><small>14</small></sup>  Sa peksad teda küll vitsaga, aga päästad tema hinge põrgust. </p>
<p id="v15"><sup><small>15</small></sup>  Mu poeg! Kui su süda saab targaks, siis rõõmustab minugi süda </p>
<p id="v16"><sup><small>16</small></sup>  ja mu neerud hõiskavad, kui su huuled räägivad õigust. </p>
<p id="v17"><sup><small>17</small></sup>  Su süda ärgu kadestagu patuseid, vaid karda alati Issandat, </p>
<p id="v18"><sup><small>18</small></sup>  sest siis on sul tõesti tulevik ja su lootus ei kao. </p>
<p id="v19"><sup><small>19</small></sup>  Kuule, mu poeg, ja saa targaks ning juhi oma süda õigele teele! </p>
<p id="v20"><sup><small>20</small></sup>  Ära viibi veinijoojate ega lihaõgijate killas, </p>
<p id="v21"><sup><small>21</small></sup>  sest joodik ja õgija jäävad vaeseks ja uimane olek sunnib riietuma räbalaisse! </p>
<p id="v22"><sup><small>22</small></sup>  Kuule oma isa, kes sind on sigitanud, ja ära põlga oma ema, kui ta on vanaks saanud! </p>
<p id="v23"><sup><small>23</small></sup>  Osta tõtt ja ära seda müü, osta tarkust, õpetust ja arukust! </p>
<p id="v24"><sup><small>24</small></sup>  Õiglase isa võib tõesti hõisata, kes targa on sünnitanud, võib temast rõõmu tunda. </p>
<p id="v25"><sup><small>25</small></sup>  Olgu su isal ja emal rõõm, kes sinu on sünnitanud, hõisaku! </p>
<p id="v26"><sup><small>26</small></sup>  Anna, mu poeg, oma süda mulle ja su silmad tundku head meelt mu teest! </p>
<p id="v27"><sup><small>27</small></sup>  Sest hoor on sügav haud ja võõras naine on kitsas kaev. </p>
<p id="v28"><sup><small>28</small></sup>  Jah, ta varitseb otsekui röövel ja rohkendab truudusetuid inimeste seas. </p>
<p id="v29"><sup><small>29</small></sup>  Kellel on häda? Kellel on halb? Kellel on tüli? Kellel on kaebus? Kellel on haavad põhjuseta? Kellel on tuhmid silmad? </p>
<p id="v30"><sup><small>30</small></sup>  Neil, kes viibivad veini juures, kes lähevad maitsma segatud veini. </p>
<p id="v31"><sup><small>31</small></sup>  Ära vaata veini, kuidas see punetab, kuidas see karikas sädeleb, hõlpsasti sisse läheb: </p>
<p id="v32"><sup><small>32</small></sup>  see salvab viimaks maona ja mürgitab otsekui rästik! </p>
<p id="v33"><sup><small>33</small></sup>  Su silmad näevad siis imelikke asju ja su süda räägib pöörasusi. </p>
<p id="v34"><sup><small>34</small></sup>  Sa nagu lamaksid keset merd ja magaksid masti tipus. </p>
<p id="v35"><sup><small>35</small></sup>  „Mind löödi, aga ma ei saanud haiget, mind peksti, aga ma ei tundnudki! Millal ma ärkan? Ma tahan veelgi otsida sedasama.” </p>
<h2>Viited</h2>
<div>
<ol>
  <li id="fn1"><a href="#cite1">↑</a> 23:5 <i>Rikkused võtavad tiivad ja lendavad</i>: <a href="/et/The_Urantia_Book/95#p4_3">Ur 95:4.3</a>. </li>
  <li id="fn2"><a href="#cite2">↑</a> 23:6 <i>Evil eye</i>: <a href="/et/The_Urantia_Book/87#p5_4">Ur 87:5.4</a>. </li>
  <li id="fn3"><a href="#cite3">↑</a> 23:7 <i>Inimene on see, mida ta mõtleb</i>: <a href="/et/The_Urantia_Book/131#p2_8">Ur 131:2.8</a>. </li>
  <li id="fn4"><a href="#cite4">↑</a> 23:10 <i>Maamärkide austamine</i>: <a href="/et/The_Urantia_Book/69#p9_13">Ur 69:9.13</a>. </li>
  <li id="fn5"><a href="#cite5">↑</a> 23 <i>Tarkuse raamatust</i>: <a href="/et/The_Urantia_Book/95#p4_5">Ur 95:4.5</a>. </li>
</ol>
</div>
