<!--
title: Saalomoni Õpetus- e Vanasõnad - Peatükk 27
description: 
published: true
date: 2022-10-6T9:46:8Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/26">Saalomoni Õpetus- e Vanasõnad - Peatükk 26</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/28">Saalomoni Õpetus- e Vanasõnad - Peatükk 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ära kiitle homsest päevast, sest sa ei tea, mida see päev toob! </p>
<p id="v2"><sup><small>2</small></sup>  Kiitku sind keegi teine, aga mitte su oma suu, keegi võõras, aga mitte su oma huuled. </p>
<p id="v3"><sup><small>3</small></sup>  Kivil on raskus ja liival kaal, aga arulageda viha on rängem neist mõlemast. </p>
<p id="v4"><sup><small>4</small></sup>  Raev võib olla julm ja viha otsekui uputus, aga kes suudaks seista armukadeduse ees? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Parem avalik noomitus kui salalik armastus. </p>
<p id="v6"><sup><small>6</small></sup>  Sõbra löögid on mõeldud siiralt, aga vihamehe suudlused on võltsid. </p>
<p id="v7"><sup><small>7</small></sup>  Kelle kõht on täis, see tallab kärjemee, aga näljasele on kõik kibegi magus. </p>
<p id="v8"><sup><small>8</small></sup>  Nagu pesast pagev lind on mees, kes põgeneb oma kodukohast. </p>
<p id="v9"><sup><small>9</small></sup>  Õli ja suitsutusrohi rõõmustavad südant, aga sõbra magusus tuleb südamlikust nõuandest. </p>
<p id="v10"><sup><small>10</small></sup>  Ära hülga oma sõpra ja oma isa sõpra; ära mine oma venna kotta, kui sul on viletsuseaeg; parem naaber ligidal kui vend kaugel! <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ole tark, mu poeg, ja rõõmusta mu südant, et võiksin vastata sellele, kes mind teotab! </p>
<p id="v12"><sup><small>12</small></sup>  Tark näeb hädaohtu ja poeb peitu, aga rumalad lähevad edasi ja saavad nuhelda. </p>
<p id="v13"><sup><small>13</small></sup>  Võta kuub sellelt, kes on hakanud käendajaks võõrale, muulaste pärast võta temalt pant! </p>
<p id="v14"><sup><small>14</small></sup>  Kes vara hommikul oma ligimest valju häälega õnnistab, sellele loetakse see sajatamiseks. </p>
<p id="v15"><sup><small>15</small></sup>  Katuse alaline läbitilkumine saju ajal ja riiakas naine on ühesugused: </p>
<p id="v16"><sup><small>16</small></sup>  teda varjata on otsekui varjaks tuult või kahmaks õli oma parema käega. </p>
<p id="v17"><sup><small>17</small></sup>  Raud ihub rauda ja inimene ihub teist. </p>
<p id="v18"><sup><small>18</small></sup>  Kes hoolitseb viigipuu eest, saab süüa selle vilja, ja kes teenib oma isandat, seda austatakse. </p>
<p id="v19"><sup><small>19</small></sup>  Otsekui vees pale peegeldab palet, nõnda vastab inimsüda inimesele. </p>
<p id="v20"><sup><small>20</small></sup>  Surmavald ja kadupaik ei saa iialgi täis, samuti ei küllastu ka inimese silmad. </p>
<p id="v21"><sup><small>21</small></sup>  Hõbeda jaoks on sulatuspott ja kulla jaoks ahi, ja meest hinnatakse tema kuulsuse järgi. </p>
<p id="v22"><sup><small>22</small></sup>  Isegi kui sa rumalat tambiksid nuiaga uhmris terade seas, ei lahkuks temast rumalus. </p>
<p id="v23"><sup><small>23</small></sup>  Pane tähele oma lammaste seisukorda, tee karjad oma südameasjaks, </p>
<p id="v24"><sup><small>24</small></sup>  sest varandus ei kesta igavesti, või kas kroongi püsib põlvest põlve? </p>
<p id="v25"><sup><small>25</small></sup>  Kui rohi on kadunud ja ädal on tulnud nähtavale, kui mägedelt on hein korjatud, </p>
<p id="v26"><sup><small>26</small></sup>  siis on sul tallesid riietuseks ja sikke ostuhinnaks põllu eest. </p>
<p id="v27"><sup><small>27</small></sup>  Ja sul enesel on küllalt kitsepiima toiduks, toiduks su perele ja elatiseks su teenijaile. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/26">Saalomoni Õpetus- e Vanasõnad - Peatükk 26</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/28">Saalomoni Õpetus- e Vanasõnad - Peatükk 28</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 27:4 <i>Viha on julm, ennekuulmatu</i>: <a href="/et/The_Urantia_Book/149#p4_2">Ur 149:4.2</a>. </li>
  <li id="fn2"><a href="#cite2">↑</a> 27:10 <i>Vanad ja uued sõbrad</i>: <a href="/et/The_Urantia_Book/147#p7_3">Ur 147:7.3</a>. </li>
</ol>
</div>
