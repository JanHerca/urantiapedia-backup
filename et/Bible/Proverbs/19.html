<!--
title: Saalomoni Õpetus- e Vanasõnad - Peatükk 19
description: 
published: true
date: 2023-11-8T20:21:2Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/18">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 18</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/20">
          <span class="pr-2">Saalomoni Õpetus- e Vanasõnad - Peatükk 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Parem vaene, kes elab vagaduses, kui see, kel valelikud huuled ja ise on alp. </p>
<p id="v2"><sup><small>2</small></sup>  Arutu agarus pole hea, ja kelle jalgadel on kiire, eksib ära. </p>
<p id="v3"><sup><small>3</small></sup>  Inimese teed eksitab tema oma rumalus, aga ta süda kibestub Issanda vastu. </p>
<p id="v4"><sup><small>4</small></sup>  Varandus toob palju sõpru, aga vaene peab sõbrast lahkuma. </p>
<p id="v5"><sup><small>5</small></sup>  Valetunnistaja ei jää karistuseta, ja kes sepitseb valesid, ei pääse. </p>
<p id="v6"><sup><small>6</small></sup>  Paljud lipitsevad ülemuse ees ja andja sõbrad on kõik. </p>
<p id="v7"><sup><small>7</small></sup>  Vaest vihkavad kõik ta vennad, veel enam hoiduvad sõbrad temast eemale; ajab ta taga sõnu, siis neid ei ole. </p>
<p id="v8"><sup><small>8</small></sup>  Kes hangib enesele tarkust, armastab oma hinge; kes hoiab arukust, leiab õnne. </p>
<p id="v9"><sup><small>9</small></sup>  Valetunnistaja ei jää karistuseta, ja kes sepitseb valesid, hukkub. </p>
<p id="v10"><sup><small>10</small></sup>  Ei sobi albil nautida elu, veel vähem siis sulasel valitseda vürstide üle. </p>
<p id="v11"><sup><small>11</small></sup>  Arukus teeb inimese pikameelseks ja temale on auks üleastumine andeks anda. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kuninga viha on nagu noore lõvi möirgamine, aga tema lembus on otsekui kaste rohu peal. </p>
<p id="v13"><sup><small>13</small></sup>  Alp poeg on oma isale õnnetuseks, ja naise riidlemine on otsekui katuse alaline läbitilkumine. </p>
<p id="v14"><sup><small>14</small></sup>  Koda ja vara on isade pärand, aga arukas naine on Issandalt. </p>
<p id="v15"><sup><small>15</small></sup>  Laiskus langetab sügavasse unne ja hooletu hing näeb nälga. </p>
<p id="v16"><sup><small>16</small></sup>  Kes peab käsku, hoiab oma hinge; kes sellest ei hooli, peab surema. </p>
<p id="v17"><sup><small>17</small></sup>  Kes halastab kehva peale, laenab Issandale ja tema tasub talle ta heateo. </p>
<p id="v18"><sup><small>18</small></sup>  Karista oma poega, kuni veel on lootust, ja ära soovi tema surma! </p>
<p id="v19"><sup><small>19</small></sup>  Kelle viha on suur, peab kandma karistust, sest kui sa ta sellest vabastad, siis tuleb sul teha seda korduvalt. </p>
<p id="v20"><sup><small>20</small></sup>  Kuule nõu ja võta õpetust, et sa tulevikus oleksid targem! </p>
<p id="v21"><sup><small>21</small></sup>  Inimsüdames on palju kavatsusi, aga Issanda nõu saab teoks. </p>
<p id="v22"><sup><small>22</small></sup>  Inimesele on kasuks ta heldus, ja parem on olla vaene kui valelik mees. </p>
<p id="v23"><sup><small>23</small></sup>  Issanda kartus on eluks: siis võib magada rahulikult, ilma et õnnetus tabaks. </p>
<p id="v24"><sup><small>24</small></sup>  Laisk pistab käe kaussi, aga ei vii tagasi suu juurde. </p>
<p id="v25"><sup><small>25</small></sup>  Peksa pilkajat, siis saab kohtlane targaks, ja manitse mõistlikku, siis ta saab teadlikuks! </p>
<p id="v26"><sup><small>26</small></sup>  Kes kohtleb halvasti oma isa, ajab ära oma ema, see on häbitu ja häbematu poeg. </p>
<p id="v27"><sup><small>27</small></sup>  Loobu, mu poeg, õpetust kuulmast, kui tahad eemale eksida tarkuse sõnadest! </p>
<p id="v28"><sup><small>28</small></sup>  Kõlvatu tunnistaja pilkab õigust ja õelate suu ajab välja nurjatust. </p>
<p id="v29"><sup><small>29</small></sup>  Pilkajate jaoks on valmis kohtuotsused ja alpide seljale hoobid. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/18">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 18</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/20">
          <span class="pr-2">Saalomoni Õpetus- e Vanasõnad - Peatükk 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 19:11 <i>Mõistlikkus lükkab viha edasi</i>: <a href="/et/The_Urantia_Book/149#p4_2">Ur 149:4.2</a>. </li>
</ol>
</div>
