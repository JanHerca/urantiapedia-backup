<!--
title: Saalomoni Õpetus- e Vanasõnad - Peatükk 17
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/16">Saalomoni Õpetus- e Vanasõnad - Peatükk 16</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/18">Saalomoni Õpetus- e Vanasõnad - Peatükk 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Parem kuiv paluke rahus kui kojatäis ohvriliha riiuga. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Tark sulane valitseb häbitu perepoja üle ning jagab pärisosa nagu üks vendadest. </p>
<p id="v3"><sup><small>3</small></sup>  Sulatuspott on hõbeda ja ahi kulla jaoks, aga Issand katsub südamed läbi. </p>
<p id="v4"><sup><small>4</small></sup>  Kurjategija paneb tähele nurjatuid huuli, petis kuulab kurjakuulutavat keelt. </p>
<p id="v5"><sup><small>5</small></sup>  Kes kehva pilkab, teotab tema Loojat, ei jää karistuseta, kes tunneb rõõmu teise õnnetusest. </p>
<p id="v6"><sup><small>6</small></sup>  Lapselapsed on vanade kroon ja laste uhkuseks on nende vanemad. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Selge jutt ei sobi rumalale, veel vähem siis vale kõne vürstile. </p>
<p id="v8"><sup><small>8</small></sup>  Meelehea on andja silmis nagu võlukivi: kuhu ta iganes pöördub, seal on tal edu. </p>
<p id="v9"><sup><small>9</small></sup>  Kes üleastumise kinni katab, otsib armastust, aga kes seda meelde tuletab, lahutab ennast sõbrast. </p>
<p id="v10"><sup><small>10</small></sup>  Noomitus mõjub arukale rohkem kui sada hoopi albile. </p>
<p id="v11"><sup><small>11</small></sup>  Õel inimene püüab aina vastu hakata, ent temale läkitatakse kallale julm käskjalg. </p>
<p id="v12"><sup><small>12</small></sup>  Pigemini tulgu mehele vastu karu, kellelt pojad on röövitud, kui alp oma rumalusega. </p>
<p id="v13"><sup><small>13</small></sup>  Kes head kurjaga tasub, selle kojast ei lahku õnnetus. </p>
<p id="v14"><sup><small>14</small></sup>  Kes alustab tüli, päästab otsekui vee valla: seepärast jäta järele, enne kui puhkeb riid! </p>
<p id="v15"><sup><small>15</small></sup>  Õela õigeks- ja õige hukkamõistja - need mõlemad on Issanda meelest jäledad. </p>
<p id="v16"><sup><small>16</small></sup>  Mis kasu on rahast albi käes, kui tal ei ole soovi omandada tarkust? </p>
<p id="v17"><sup><small>17</small></sup>  Tõeline sõber armastab igal ajal ja hädas tuleb ilmsiks, kes on vend. </p>
<p id="v18"><sup><small>18</small></sup>  Arutu on inimene, kes kätt lööb, kes hakkab käendajaks oma ligimese ees. </p>
<p id="v19"><sup><small>19</small></sup>  Kes armastab tüli, armastab üleastumist; kes teeb oma ukse kõrgeks, otsib hukatust. </p>
<p id="v20"><sup><small>20</small></sup>  Kel valelik süda, ei leia õnne, ja kes oma keelega keerutab, langeb õnnetusse. </p>
<p id="v21"><sup><small>21</small></sup>  Alp on meelehärmiks oma sünnitajale ja rumala isa ei tunne rõõmu. </p>
<p id="v22"><sup><small>22</small></sup>  Rõõmus süda toob head tervenemist, aga rõhutud vaim kuivatab luudki. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Õel võtab põuest vastu meelehead, et teha kõveraks õiguse teid. </p>
<p id="v24"><sup><small>24</small></sup>  Arukal on tarkus näo ees, aga albi silmad sihivad maailma otsa. </p>
<p id="v25"><sup><small>25</small></sup>  Alp poeg on kurvastuseks isale ja meelekibeduseks oma sünnitajale. </p>
<p id="v26"><sup><small>26</small></sup>  Ei ole hea karistada õiget ega peksta õilsat tema õigluse pärast. </p>
<p id="v27"><sup><small>27</small></sup>  Kes oma sõnu peatab, on arukas, ja mõistlik mees on külmavereline. </p>
<p id="v28"><sup><small>28</small></sup>  Isegi rumalat peetakse targaks, kui ta vaikib, ja mõistlikuks, kui ta oma huuled kinni peab. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/16">Saalomoni Õpetus- e Vanasõnad - Peatükk 16</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/18">Saalomoni Õpetus- e Vanasõnad - Peatükk 18</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 17:6 <i>Armastus lapselaste vastu</i>: <a href="/et/The_Urantia_Book/84#p7_10">Ur 84:7.10</a>.  <i>Armastus lapselaste vastu</i>: <a href="/et/The_Urantia_Book/66#p7_4">Ur 66:7.4</a>. </li>
  <li id="fn2"><a href="#cite2">↑</a> 17:22 <i>Rõõmus süda on hea ravim</i>: <a href="/et/The_Urantia_Book/149#p5_2">Ur 149:5.2</a>.  <i>Rõõmsa südamega hea ravim</i>: <a href="/et/The_Urantia_Book/131#p2_9">Ur 131:2.9</a>. </li>
  <li id="fn3"><a href="#cite3">↑</a> 17 <i>Tarkuse raamatust</i>: <a href="/et/The_Urantia_Book/95#p4_5">Ur 95:4.5</a>. </li>
</ol>
</div>
