<!--
title: Saalomoni Õpetus- e Vanasõnad - Peatükk 24
description: 
published: true
date: 2023-11-8T20:21:2Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/23">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 23</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/25">
          <span class="pr-2">Saalomoni Õpetus- e Vanasõnad - Peatükk 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ära kadesta kurje inimesi ja ära ihalda olla nende juures, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  sest nende süda kavatseb vägivalda ja nende huuled räägivad paha! </p>
<p id="v3"><sup><small>3</small></sup>  Tarkusega ehitatakse koda ja arukusega kinnitatakse, </p>
<p id="v4"><sup><small>4</small></sup>  tunnetusega täidetakse kambrid igasuguse kalli ja kauni varaga. </p>
<p id="v5"><sup><small>5</small></sup>  Tark mees on tugev ja teadja mees tugevdab oma jõudu. </p>
<p id="v6"><sup><small>6</small></sup>  Sest targal juhtimisel sa võid pidada sõda, ja võit on seal, kus on rohkesti nõuandjaid. </p>
<p id="v7"><sup><small>7</small></sup>  Tarkus on rumalale kõrge - ta ei tee väravas oma suud lahti. </p>
<p id="v8"><sup><small>8</small></sup>  Kes kavatseb kurja, seda hüütakse salasepitsejaks. </p>
<p id="v9"><sup><small>9</small></sup>  Meeletu tegu on patt ja pilkaja on inimeste meelest jäle. </p>
<p id="v10"><sup><small>10</small></sup>  Kui oled hädaajal arg, siis on su jõud vähene. </p>
<p id="v11"><sup><small>11</small></sup>  Päästa need, keda viiakse surma, ja peata, kes vanguvad tapmisele! </p>
<p id="v12"><sup><small>12</small></sup>  Kui sa ütled: „Vaata, me ei teadnud seda”, kas siis südamete läbikatsuja ei saa sellest aru? Su hinge hoidja teab seda ja tasub inimesele ta tegu mööda. </p>
<p id="v13"><sup><small>13</small></sup>  Söö, mu poeg, mett, sest see on hea, ja kärjemesi on su suulaele magus! </p>
<p id="v14"><sup><small>14</small></sup>  Tea, et nõnda on ka tarkus su hingele: kui sa selle leiad, siis on sul tulevik ja su lootus ei kao! </p>
<p id="v15"><sup><small>15</small></sup>  Ära varitse, õel, õige eluaset, ära hävita tema puhkepaika! </p>
<p id="v16"><sup><small>16</small></sup>  Sest õige langeb seitse korda ja tõuseb üles, aga õelad komistavad õnnetusse. </p>
<p id="v17"><sup><small>17</small></sup>  Ära tunne rõõmu oma vihamehe langusest ja ärgu hõisaku su süda, kui ta komistab, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  et see ei oleks paha Issanda silmis, kui ta seda näeb, ja et ta ei pööraks oma viha tema pealt! </p>
<p id="v19"><sup><small>19</small></sup>  Ära ärritu kurjade pärast, ära kadesta õelaid, </p>
<p id="v20"><sup><small>20</small></sup>  sest kurjal ei ole tulevikku, õelate lamp kustub! </p>
<p id="v21"><sup><small>21</small></sup>  Mu poeg, karda Issandat ja kuningat, ära seltsi mässajatega, nendega, kes mõtlevad teisiti! </p>
<p id="v22"><sup><small>22</small></sup>  Sest äkitselt kerkib nendelt hukatus ja kes teab nende mõlema õnnetust? </p>
<p id="v23"><sup><small>23</small></sup>  Needki on tarkade sõnad: Erapoolikus kohtus ei ole hea. </p>
<p id="v24"><sup><small>24</small></sup>  Kes ütleb õelale: „Sa oled õige”, seda neavad inimesed, sajatavad rahvahulgad; </p>
<p id="v25"><sup><small>25</small></sup>  aga neil, kes noomivad, käib käsi hästi ning neile tuleb õnn ja õnnistus. </p>
<p id="v26"><sup><small>26</small></sup>  Õige vastus on otsekui suudlus huultele. </p>
<p id="v27"><sup><small>27</small></sup>  Tee enne oma tööd väljas ja hari oma põldu, siis alles ehita enesele koda! </p>
<p id="v28"><sup><small>28</small></sup>  Ära ole põhjuseta tunnistajaks oma ligimese vastu, või tahad sa ometi petta oma huultega? </p>
<p id="v29"><sup><small>29</small></sup>  Ära ütle: „Nõnda nagu tema tegi minule, nõnda teen mina temale, ma tasun mehele ta tegu mööda.” </p>
<p id="v30"><sup><small>30</small></sup>  Ma läksin mööda laisa põllust ja arutu inimese viinamäest, </p>
<p id="v31"><sup><small>31</small></sup>  ja vaata, see oli üleni kasvanud umbrohtu, selle pinda katsid nõgesed ja kiviaed oli maha kistud. </p>
<p id="v32"><sup><small>32</small></sup>  Kui ma seda nägin, siis panin südamesse, vaatasin ja võtsin õpetust: </p>
<p id="v33"><sup><small>33</small></sup>  veel pisut und, pisut tukkumist, pisut pikutamist ristis kätega, </p>
<p id="v34"><sup><small>34</small></sup>  siis tuleb vaesus sulle kallale otsekui röövel ja puudus nagu relvastatud mees. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/23">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 23</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        <a href="/et/Bible/Proverbs/25">
          <span class="pr-2">Saalomoni Õpetus- e Vanasõnad - Peatükk 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 24:1-22 <i>Tarkuse raamatust</i>: <a href="/et/The_Urantia_Book/95#p4_5">Ur 95:4.5</a>. </li>
  <li id="fn2"><a href="#cite2">↑</a> 24:17 <i>Armasta oma vaenlasi</i>: <a href="/et/The_Urantia_Book/131#p10_8">Ur 131:10.8</a>. </li>
</ol>
</div>
