<!--
title: Saalomoni Õpetus- e Vanasõnad - Peatükk 28
description: 
published: true
date: 2022-9-13T22:41:5Z
tags: 
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/27">Saalomoni Õpetus- e Vanasõnad - Peatükk 27</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/29">Saalomoni Õpetus- e Vanasõnad - Peatükk 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Õel põgeneb, kuigi ei ole tagaajajat, aga õige on julge nagu noor lõvi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Üleastumise ajal on maal palju valitsejaid, aga mõistliku ja targa mehe puhul püsib kindel kord kaua. </p>
<p id="v3"><sup><small>3</small></sup>  Kehv mees, kes rõhub viletsaid, on otsekui vihm, mis uhub ega jäta leiba. </p>
<p id="v4"><sup><small>4</small></sup>  Seaduse hülgajad kiidavad õelaid, aga Seaduse täitjad võitlevad nende vastu. </p>
<p id="v5"><sup><small>5</small></sup>  Kurjad inimesed ei mõista, mis on õige, aga kes Issandat otsivad, mõistavad täiesti. </p>
<p id="v6"><sup><small>6</small></sup>  Parem vaene, kes elab vagaduses, kui rikas, kelle teed on kõverad. </p>
<p id="v7"><sup><small>7</small></sup>  Kes peab Seadust, on mõistlik poeg, aga kes seltsib kergemeelsetega, teeb oma isale häbi. </p>
<p id="v8"><sup><small>8</small></sup>  Kes suurendab oma varandust rendi ja kasu läbi, kogub seda sellele, kes halastab vaeste peale. </p>
<p id="v9"><sup><small>9</small></sup>  Kes pöörab oma kõrva ära Seadust kuulmast, selle palvegi on jäledus. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Kes eksitab õigeid kurjale teele, langeb omaenese auku, aga vagad saavad hea pärisosa. </p>
<p id="v11"><sup><small>11</small></sup>  Rikas mees on iseenese silmis tark, aga arusaaja vaene näeb teda läbi. </p>
<p id="v12"><sup><small>12</small></sup>  Kui õiged hõiskavad, on kõik suurepärane, aga kui õelad tõusevad, peavad inimesed peitu pugema. </p>
<p id="v13"><sup><small>13</small></sup>  Kes oma üleastumisi varjab, ei jõua sihile, aga kes neid tunnistab ja need hülgab, leiab armu. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Õnnis on inimene, kes alati kardab Jumalat, aga kes teeb oma südame kõvaks, langeb õnnetusse. </p>
<p id="v15"><sup><small>15</small></sup>  Otsekui möirgav lõvi või kallale kargav karu on vaese rahva õel valitseja. </p>
<p id="v16"><sup><small>16</small></sup>  Vürst, kel puudub arukus, on suur rõhuja, aga kes vihkab ahnust, pikendab oma päevi. </p>
<p id="v17"><sup><small>17</small></sup>  Inimene, keda rõhub veresüü, olgu põgenik kuni hauani, ükski ärgu aidaku teda! </p>
<p id="v18"><sup><small>18</small></sup>  Kes elab laitmatult, päästetakse, aga kes käib kõveraid teid, ükskord langeb. </p>
<p id="v19"><sup><small>19</small></sup>  Kes oma maad harib, saab külluses leiba, aga kes tühja taga ajab, saab külluses vaesust. </p>
<p id="v20"><sup><small>20</small></sup>  Ustav mees saab suure õnnistuse, aga kes ruttab rikkaks saama, ei jää karistuseta. </p>
<p id="v21"><sup><small>21</small></sup>  Ei ole hea olla erapoolik, ent leivapalukese pärast saab mõnigi üleastujaks. </p>
<p id="v22"><sup><small>22</small></sup>  Kade mees tahab kiiresti saada rikkaks, aga ta ei tea, et temale tuleb kätte puudus. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Kes teist inimest noomib, leiab lõpuks enam tänu kui libekeelne. </p>
<p id="v24"><sup><small>24</small></sup>  Kes oma isalt ja emalt riisub ja ütleb: „See pole üleastumine”, on röövlite seltsimees. </p>
<p id="v25"><sup><small>25</small></sup>  Ablas hing õhutab riidu, aga kes loodab Issanda peale, kosub. </p>
<p id="v26"><sup><small>26</small></sup>  Kes loodab oma südame peale, on alp, aga kes käib tarkuses, pääseb. </p>
<p id="v27"><sup><small>27</small></sup>  Kes annab kehvale, sellele ei tule puudust, aga kes oma silmad suleb, saab palju sajatusi. </p>
<p id="v28"><sup><small>28</small></sup>  Kui õelad tõusevad, poevad inimesed peitu, aga kui nad hukkuvad, rohkeneb õigete hulk. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/et/Bible/Proverbs/27">Saalomoni Õpetus- e Vanasõnad - Peatükk 27</a></td>
        <td><a href="/et/Bible/Proverbs/Index">Indeks</a></td>
        <td><a href="/et/Bible/Proverbs/29">Saalomoni Õpetus- e Vanasõnad - Peatükk 29</a></td>
      </tr>
    </tbody>
  </table>
</figure>
<h2>Viited</h2>
<div>
<ol>
  <li id="fn1"><a href="#cite1">↑</a> 28:1 <i>Kurjad põgenevad, kui keegi ei jälgi</i>: <a href="/et/The_Urantia_Book/149#p5_3">Ur 149:5.3</a>. </li>
  <li id="fn2"><a href="#cite2">↑</a> 28:9 <i>Pööratud kõrva jäledus</i>: <a href="/et/The_Urantia_Book/146#p2_3">Ur 146:2.3</a>. </li>
  <li id="fn3"><a href="#cite3">↑</a> 28:13 <i>Kui tunnistad patud, on need andeks antud</i>: <a href="/et/The_Urantia_Book/156#p2_7">Ur 156:2.7</a>. </li>
  <li id="fn4"><a href="#cite4">↑</a> 28:22 <i>Evil eye</i>: <a href="/et/The_Urantia_Book/87#p5_4">Ur 87:5.4</a>. </li>
</ol>
</div>
