<!--
title: Saalomoni Õpetus- e Vanasõnad - Peatükk 5
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/4">Saalomoni Õpetus- e Vanasõnad - Peatükk 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/6">Saalomoni Õpetus- e Vanasõnad - Peatükk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mu poeg, pane tähele mu tarkust, pööra oma kõrv minu arusaamise poole, </p>
<p id="v2"><sup><small>2</small></sup>  et tallele panna head nõu ja et su huuled võiksid säilitada teadlikkuse! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sest võõra naise huuled tilguvad mett ja tema suulagi on libedam kui õli. </p>
<p id="v4"><sup><small>4</small></sup>  Aga viimaks on ta kibe nagu koirohi, terav otsekui kaheterane mõõk. </p>
<p id="v5"><sup><small>5</small></sup>  Ta jalad lähevad alla surma, ta sammud veavad põrguhaua poole. </p>
<p id="v6"><sup><small>6</small></sup>  Ta ei pea silmas elurada, ta jäljed ekslevad, ilma et ta märkakski. </p>
<p id="v7"><sup><small>7</small></sup>  Seepärast, mu pojad, kuulake mind, ja ärge lahkuge mu suu sõnadest! </p>
<p id="v8"><sup><small>8</small></sup>  Hoia oma tee temast kaugel ja ära mine tema koja ukse ligi, </p>
<p id="v9"><sup><small>9</small></sup>  et sa ei annaks oma au mitte teistele ega oma aastaid armutule, </p>
<p id="v10"><sup><small>10</small></sup>  et võõrad ei küllastuks sinu varast ja su töövaev ei läheks muulase kotta, </p>
<p id="v11"><sup><small>11</small></sup>  et sa viimaks ei hakkaks vinguma, kui su liha ja ihu on lõppenud, </p>
<p id="v12"><sup><small>12</small></sup>  ega ütleks: „Miks ma küll vihkasin õpetust ja miks mu süda põlgas noomitust? </p>
<p id="v13"><sup><small>13</small></sup>  Miks ma ei kuulanud juhatajate häält ega pööranud kõrva õpetajate poole? </p>
<p id="v14"><sup><small>14</small></sup>  Peagi oleksin sattunud lausa õnnetusse keset kogukonda ja kogudust!” </p>
<p id="v15"><sup><small>15</small></sup>  Joo vett oma kaevust, voolavat vett oma allikast! </p>
<p id="v16"><sup><small>16</small></sup>  Kas peaksid su lätted valguma tänavale, su veeojad turgudele? </p>
<p id="v17"><sup><small>17</small></sup>  Kuulugu need ainult sinule, aga mitte koos sinuga võõraile! </p>
<p id="v18"><sup><small>18</small></sup>  Olgu õnnistatud su allikas ja tunne rõõmu oma noorpõlve naisest, </p>
<p id="v19"><sup><small>19</small></sup>  kes on otsekui armas emahirv, kena kaljukits - ta rinnad joovastagu sind igal ajal, eksi alati tema kallistustesse. </p>
<p id="v20"><sup><small>20</small></sup>  Miks peaksid, mu poeg, eksima võõra naise juurde, kaisutama võõramaa naise põue? </p>
<p id="v21"><sup><small>21</small></sup>  Sest mehe teed on Issanda silme ees ja tema paneb tähele kõiki ta jälgi. </p>
<p id="v22"><sup><small>22</small></sup>  Õelat tabavad tema enese süüteod ja teda peetakse kinni tema enese patuköitega. </p>
<p id="v23"><sup><small>23</small></sup>  Ta sureb õpetuse puudusest ja läheb eksiteele suurest rumalusest. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 5:2 <i>Poegade õpetus</i>: <a href="/et/The_Urantia_Book/95#p4_2">Ur 95:4.2</a>. </li>
</ol>
</div>
