<!--
title: Saalomoni Õpetus- e Vanasõnad - Peatükk 16
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/15">Saalomoni Õpetus- e Vanasõnad - Peatükk 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/17">Saalomoni Õpetus- e Vanasõnad - Peatükk 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Inimesel on küll südamesoovid, aga Issandalt tuleb, mida keel peab kostma. </p>
<p id="v2"><sup><small>2</small></sup>  Kõik mehe teed on ta enese silmis selged, aga Issand katsub vaimud läbi. </p>
<p id="v3"><sup><small>3</small></sup>  Veereta oma tööd Issanda peale, siis su kavatsused lähevad korda. </p>
<p id="v4"><sup><small>4</small></sup>  Issand on kõik teinud otstarbekohaselt, nõnda ka õela õnnetuspäeva jaoks. </p>
<p id="v5"><sup><small>5</small></sup>  Iga südamelt ülbe on Issanda meelest jäle, käsi selle peale - seesugune ei jää karistuseta! </p>
<p id="v6"><sup><small>6</small></sup>  Armastuse ja ustavuse abiga lepitatakse süü, ja Issanda kartuse tõttu hoidutakse kurjast. </p>
<p id="v7"><sup><small>7</small></sup>  Kui mehe teed meeldivad Issandale, siis ta paneb tema vaenlasedki temaga rahu tegema. </p>
<p id="v8"><sup><small>8</small></sup>  Parem pisut õiglusega kui palju tulu ülekohtuga. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Inimese süda kavandab oma teed, aga Issand juhib tema sammu. </p>
<p id="v10"><sup><small>10</small></sup>  Otsus on kuninga huultel: kohut mõistes tema suu ei eksi. </p>
<p id="v11"><sup><small>11</small></sup>  Õige margapuu ja vaekausid on Issanda päralt, kõik vihid kukrus on tema tehtud. </p>
<p id="v12"><sup><small>12</small></sup>  Ülekohut teha on kuningate meelest jäle, sest aujärg kinnitatakse õigluses. </p>
<p id="v13"><sup><small>13</small></sup>  Õiglased huuled on kuningale meelepärased ja ta armastab seda, kes õigust kõneleb. </p>
<p id="v14"><sup><small>14</small></sup>  Kuninga viha on surma käskjalg, aga tark mees püüab seda lepitada. </p>
<p id="v15"><sup><small>15</small></sup>  Kuninga lahke nägu tähendab elu ja tema poolehoid on otsekui kevadine vihmapilv. </p>
<p id="v16"><sup><small>16</small></sup>  Kui palju parem on hankida tarkust kui kulda, ja arukuse hankimine on hõbedast olulisem. </p>
<p id="v17"><sup><small>17</small></sup>  Õigete tee on hoidumine kurjast; oma hinge hoiab, kes oma teed tähele paneb. </p>
<p id="v18"><sup><small>18</small></sup>  Uhkus on enne langust ja kõrkus enne komistust. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Parem olla koos vaestega alandlik kui kõrkidega saaki jagada. </p>
<p id="v20"><sup><small>20</small></sup>  Kes sõna tähele paneb, leiab õnne, ja kes loodab Issanda peale, on õnnis. </p>
<p id="v21"><sup><small>21</small></sup>  Kel tark süda, seda nimetatakse mõistlikuks, ja mahedad huuled edendavad õpetust. </p>
<p id="v22"><sup><small>22</small></sup>  Mõistus on omanikule eluallikaks, aga rumalus on rumalatele karistuseks. </p>
<p id="v23"><sup><small>23</small></sup>  Targa süda teeb tema suu targaks ja edendab ta huultel õpetust. </p>
<p id="v24"><sup><small>24</small></sup>  Sõbralikud sõnad on nagu kärjemesi, magusad hingele ja kosutuseks kontidele. </p>
<p id="v25"><sup><small>25</small></sup>  Mehe meelest on mõnigi tee õige, aga lõpuks on see surmatee. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Nälg aitab töömeest töös, sest ta oma suu sunnib teda. </p>
<p id="v27"><sup><small>27</small></sup>  Kõlvatu mees kaevab hukatuseaugu ja tema huultel on otsekui kõrvetav tuli. </p>
<p id="v28"><sup><small>28</small></sup>  Salakaval mees tõstab riidu ja keelepeksja lahutab sõbrad. </p>
<p id="v29"><sup><small>29</small></sup>  Mees, kes kasutab vägivalda, ahvatleb oma ligimest ja viib ta teele, mis ei ole hea. </p>
<p id="v30"><sup><small>30</small></sup>  Kes silmi pilgutab, see mõtleb riukaid; kes huuled kokku pigistab, sel on pahategu otsustatud. </p>
<p id="v31"><sup><small>31</small></sup>  Hallid juuksed on ilus kroon, mis saavutatakse, kui ollakse õigluse teel. </p>
<p id="v32"><sup><small>32</small></sup>  Pikameelne on parem kui kangelane, ja kes valitseb iseenese üle, on parem kui linna vallutaja. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Liisku heidetakse kuuehõlmas, aga selle otsus on Issandalt. <sup id="cite5"><a href="#fn5">[5]</a></sup></p>
<h2>Viited</h2>
<div>
<ol>
  <li id="fn1"><a href="#cite1">↑</a> 16:8 <i>Parem vähe õiglusega</i>: <a href="/et/The_Urantia_Book/149#p5_2">Ur 149:5.2</a>. </li>
  <li id="fn2"><a href="#cite2">↑</a> 16:18 <i>Uhkus tuleb enne langust</i>: <a href="/et/The_Urantia_Book/111#p6_10">Ur 111:6.10</a>.  <i>Uhkus käib enne hävingut</i>: <a href="/et/The_Urantia_Book/131#p2_6">Ur 131:2.6</a>. </li>
  <li id="fn3"><a href="#cite3">↑</a> 16:25 <i>Tee, mis tundub õige</i>: <a href="/et/The_Urantia_Book/139#p12_5">Ur 139:12.5</a>. </li>
  <li id="fn4"><a href="#cite4">↑</a> 16:32 <i># 1 võtab linna</i>: <a href="/et/The_Urantia_Book/28#p6_20">Ur 28:6.20</a>.  <i>See, kes valitseb oma vaimu, on vägev</i>: <a href="/et/The_Urantia_Book/131#p2_6">Ur 131:2.6</a>.  <i>See, kes valitseb iseennast, on suur</i>: <a href="/et/The_Urantia_Book/143#p2_3">Ur 143:2.3</a>. </li>
  <li id="fn5"><a href="#cite5">↑</a> 16:33 <i>Jumal kui käsutaja</i>: <a href="/et/The_Urantia_Book/2#p1_2">Ur 2:1.2</a>. </li>
</ol>
</div>
