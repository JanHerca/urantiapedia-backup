<!--
title: Saalomoni Õpetus- e Vanasõnad - Peatükk 31
description: 
published: true
date: 2023-11-8T20:21:2Z
tags: bible, bible—proverbs
editor: ckeditor
dateCreated: 2022-8-25T15:46:36Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/30">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 30</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Lemueli, Massa kuninga sõnad, millega ta ema teda õpetas: </p>
<p id="v2"><sup><small>2</small></sup>  „Mis oleks mul sulle öelda, mu poeg, mu üsa poeg, mu tõotuste poeg? </p>
<p id="v3"><sup><small>3</small></sup>  Ära anna oma rammu naistele, oma teid nende hooleks, kes hävitavad kuningaid! </p>
<p id="v4"><sup><small>4</small></sup>  Ei sünni kuningail, Lemuel, ei sünni kuningail juua veini ega vürstidel himustada vägijooki, </p>
<p id="v5"><sup><small>5</small></sup>  et nad juues ei unustaks seadust ega väänaks kõigi vaeste õigust. </p>
<p id="v6"><sup><small>6</small></sup>  Andke vägijooki norutajale ja veini sellele, kelle hing on kibestunud, </p>
<p id="v7"><sup><small>7</small></sup>  et ta jooks ja unustaks oma vaesuse ega mõtleks enam oma vaevale! </p>
<p id="v8"><sup><small>8</small></sup>  Ava oma suu keeletu heaks, õiguse tegemiseks kõigile põlatuile! </p>
<p id="v9"><sup><small>9</small></sup>  Ava oma suu, mõista õiglast kohut, tee õigust viletsale ja vaesele! </p>
<p id="v10"><sup><small>10</small></sup>  Tubli naine on palju enam väärt kui pärlid. Kes leiab tema? </p>
<p id="v11"><sup><small>11</small></sup>  Ta mehe süda loodab tema peale ja tulust ei ole tal puudust. </p>
<p id="v12"><sup><small>12</small></sup>  Kogu oma eluaja teeb ta mehele head ja mitte kurja. </p>
<p id="v13"><sup><small>13</small></sup>  Ta muretseb villu ja linu ning töötab virkade kätega. </p>
<p id="v14"><sup><small>14</small></sup>  Ta on kaupmehe laevade sarnane: ta toob oma leiva kaugelt. </p>
<p id="v15"><sup><small>15</small></sup>  Ta tõuseb, kui on alles öö, ja annab oma perele rooga ja määratud osa oma teenijaile. </p>
<p id="v16"><sup><small>16</small></sup>  Ta soovib põldu ja hangib selle, oma käte viljast ta istutab viinamäe. </p>
<p id="v17"><sup><small>17</small></sup>  Ta paneb enesele vöö kõvasti vööle ja teeb oma käsivarred tugevaks. </p>
<p id="v18"><sup><small>18</small></sup>  Ta märkab, et ta tulemused on head: ei kustu öösel ta lamp. </p>
<p id="v19"><sup><small>19</small></sup>  Ta paneb oma käed koonlapuu külge ja ta pihud hoiavad kedervart. </p>
<p id="v20"><sup><small>20</small></sup>  Ta avab oma pihu viletsale ja sirutab vaestele mõlemad käed. </p>
<p id="v21"><sup><small>21</small></sup>  Ei ta karda lund oma pere pärast, sest kogu ta perel on kahekordsed riided. </p>
<p id="v22"><sup><small>22</small></sup>  Ta valmistab enesele vaipu, ta riietus on linane ja purpurpunane. </p>
<p id="v23"><sup><small>23</small></sup>  Ta mees on tuntud väravais, kui ta istub maa vanemate hulgas. </p>
<p id="v24"><sup><small>24</small></sup>  Ta valmistab ja müüb särke ning annab kaupmeestele vöösid. </p>
<p id="v25"><sup><small>25</small></sup>  Ta riided on tugevad ja ilusad ja ta vaatab rõõmsalt tulevikku. </p>
<p id="v26"><sup><small>26</small></sup>  Ta avab oma suu targasti ja tema keelel on sõbralik õpetus. </p>
<p id="v27"><sup><small>27</small></sup>  Ta valvab tegevust kojas ega söö laiskuse leiba. </p>
<p id="v28"><sup><small>28</small></sup>  Ta pojad tõusevad ja nimetavad teda õnnelikuks, ja ta mees ülistab teda: </p>
<p id="v29"><sup><small>29</small></sup>  „Palju on tütarlapsi, kes töös on tublid, aga sina ületad nad kõik!” </p>
<p id="v30"><sup><small>30</small></sup>  Võluvus on petlik ja ilu on tühine, aga naine, kes Issandat kardab, on kiiduväärt. </p>
<p id="v31"><sup><small>31</small></sup>  Andke temale ta käte vilja ja tema teod ülistagu teda väravais!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/et/Bible/Proverbs/30">
          <span class="mdi mdi-arrow-left-drop-circle"></span><span class="pl-2">Saalomoni Õpetus- e Vanasõnad - Peatükk 30</span>
        </a>
        </td>
        <td>
        <a href="/et/Bible/Proverbs/Index">
          <span class="mdi mdi-book-open-variant"></span><span class="pl-2">Indeks</span>
        </a>
        </td>
        <td>
        </td>
      </tr>
    </tbody>
  </table>
</figure>
