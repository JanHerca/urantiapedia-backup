<!--
title: Saalomoni Õpetus- e Vanasõnad - Peatükk 7
description: 
published: true
date: 2022-8-25T15:46:36Z
tags: 
editor: ckeditor
dateCreated: 2022-8-25T15:46:36Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/et/Bible/Proverbs/6">Saalomoni Õpetus- e Vanasõnad - Peatükk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/et/Bible/Proverbs/Index">Indeks</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/et/Bible/Proverbs/8">Saalomoni Õpetus- e Vanasõnad - Peatükk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mu poeg, hoia mu sõnu ja pane mu käsud enesele tallele! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Pea mu käske, et sa jääksid elama, hoia mu õpetust kui oma silmatera! </p>
<p id="v3"><sup><small>3</small></sup>  Seo need enesele sõrmede ümber, kirjuta need oma südamelauale! </p>
<p id="v4"><sup><small>4</small></sup>  Ütle tarkusele: „Sa oled mu õde!” ja hüüa arukust sugulaseks, </p>
<p id="v5"><sup><small>5</small></sup>  et see hoiaks sind võõra naise eest, võõramaa naise eest, kes räägib libedaid sõnu. </p>
<p id="v6"><sup><small>6</small></sup>  Sest oma koja aknast, aknaavast ma vaatasin </p>
<p id="v7"><sup><small>7</small></sup>  ja nägin kogenematute seas, märkasin poiste hulgas arutut noormeest: </p>
<p id="v8"><sup><small>8</small></sup>  ta käis mööda tänavat kuni selle nurgani ja sammus siis naise koja poole, </p>
<p id="v9"><sup><small>9</small></sup>  videvikus, kui päev jõudis õhtule, südaööl ja pimedas. </p>
<p id="v10"><sup><small>10</small></sup>  Ja vaata, naine tuli temale vastu, hooraehtes ja kavala südamega. </p>
<p id="v11"><sup><small>11</small></sup>  Ta oli rahutu ja isemeelne, ta jalad ei püsinud kodus: </p>
<p id="v12"><sup><small>12</small></sup>  mõnikord oli ta tänaval, mõnikord turgudel, ja ta varitses iga nurga juures. </p>
<p id="v13"><sup><small>13</small></sup>  Ta haaras temast kinni, suudles teda ja ütles temale häbitu näoga: </p>
<p id="v14"><sup><small>14</small></sup>  „Ma pidin viima tänuohvreid ja ma tasusin täna oma tõotused. </p>
<p id="v15"><sup><small>15</small></sup>  Seepärast ma tulin välja sulle vastu, sind otsima, ja ma leidsin su. </p>
<p id="v16"><sup><small>16</small></sup>  Ma katsin oma voodi vaipadega, kirju Egiptuse lõuendiga. </p>
<p id="v17"><sup><small>17</small></sup>  Ma riputasin voodisse mürri, aaloed ja kaneeli. </p>
<p id="v18"><sup><small>18</small></sup>  Tule, joobume kallistustest hommikuni, tundkem rõõmu armastusest! </p>
<p id="v19"><sup><small>19</small></sup>  Sest mu mees ei ole kodus, ta läks pikale teekonnale. </p>
<p id="v20"><sup><small>20</small></sup>  Ta võttis rahakukru kaasa, ta tuleb koju alles täiskuu ajaks.” </p>
<p id="v21"><sup><small>21</small></sup>  Ta võrgutas teda paljude meelitussõnadega, ahvatles oma libedate huultega. </p>
<p id="v22"><sup><small>22</small></sup>  Äkitselt läks mees temale järele, nagu härg, keda viiakse tappa, otsekui jalarauad meeletu karistuseks, </p>
<p id="v23"><sup><small>23</small></sup>  nagu lind, kes tõttab võrku ega tea, et see maksab tema hinge, kuni nool lõhestab ta maksa. </p>
<p id="v24"><sup><small>24</small></sup>  Ja nüüd, pojad, kuulge mind, ja pange tähele mu suu sõnu! </p>
<p id="v25"><sup><small>25</small></sup>  Ärgu pöördugu su süda tema teedele, ära eksi tema radadele! </p>
<p id="v26"><sup><small>26</small></sup>  Sest palju on mahalööduid, keda tema on viinud langusele, rohkesti on neid, keda tema on tapnud. </p>
<p id="v27"><sup><small>27</small></sup>  Tema koda on põrgutee - see viib alla surma kambritesse. </p>
<h2>Viited</h2>
<div>
<ol>
  <li id="fn1"><a href="#cite1">↑</a> 7:1-3 <i>Poegade õpetus</i>: <a href="/et/The_Urantia_Book/95#p4_2">Ur 95:4.2</a>. </li>
</ol>
</div>
