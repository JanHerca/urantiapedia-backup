<!--
title: 1 Samuel - Hoofdstuk 3
description: 
published: true
date: 2022-10-8T9:52:43Z
tags: bible, bibleâ€”1 samuel
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Samuel/2">1 Samuel - Hoofdstuk 2</a></td>
        <td><a href="/nl/Bible/1_Samuel/Index">Inhoudsopgave</a></td>
        <td><a href="/nl/Bible/1_Samuel/4">1 Samuel - Hoofdstuk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En de jongeling Samuel diende den HEERE voor het aangezicht van Eli; en het woord des HEEREN was dierbaar in die dagen; er was geen openbaar gezicht. </p>
<p id="v2"><sup><small>2</small></sup>  En het geschiedde te dien dage, als Eli op zijn plaats nederlag (en zijn ogen begonnen donker te worden, dat hij niet zien kon), </p>
<p id="v3"><sup><small>3</small></sup>  En Samuel zich ook nedergelegd had, eer de lampe Gods uitgedaan werd, in den tempel des HEEREN, waar de ark Gods was, </p>
<p id="v4"><sup><small>4</small></sup>  Dat de HEERE Samuel riep; en hij zeide: Zie, hier ben ik. </p>
<p id="v5"><sup><small>5</small></sup>  En hij liep tot Eli en zeide: Zie, hier ben ik, want gij hebt mij geroepen. Doch hij zeide: Ik heb niet geroepen, keer weder, leide u neder. En hij ging heen en legde zich neder. </p>
<p id="v6"><sup><small>6</small></sup>  Toen riep de HEERE Samuel wederom; en Samuel stond op; en ging tot Eli, en zeide: Zie, hier ben ik, want gij hebt mij geroepen. Hij dan zeide: Ik heb u niet geroepen, mijn zoon; keer weder, leg u neder. </p>
<p id="v7"><sup><small>7</small></sup>  Doch Samuel kende den HEERE nog niet; en het woord des HEEREN was aan hem nog niet geopenbaard. </p>
<p id="v8"><sup><small>8</small></sup>  Toen riep de HEERE Samuel wederom, ten derden maal; en hij stond op, en ging tot Eli, en zeide: Zie, hier ben ik, want gij hebt mij geroepen. Toen verstond Eli, dat de HEERE den jongeling riep. </p>
<p id="v9"><sup><small>9</small></sup>  Daarom zeide Eli tot Samuel: Ga heen, leg u neder, en het zal geschieden, zo Hij u roept, zo zult gij zeggen: Spreek, HEERE, want Uw knecht hoort. Toen ging Samuel heen en leide zich aan zijn plaats. </p>
<p id="v10"><sup><small>10</small></sup>  Toen kwam de HEERE, en stelde Zich daar, en riep gelijk de andere malen: Samuel, Samuel! En Samuel zeide: Spreek, want Uw knecht hoort. </p>
<p id="v11"><sup><small>11</small></sup>  En de HEERE zeide tot Samuel: Zie, Ik doe een ding in Israel, dat al wie het horen zal, dien zullen zijn beide oren klinken. </p>
<p id="v12"><sup><small>12</small></sup>  Te dienzelven dage zal Ik verwekken over Eli alles, wat Ik tegen zijn huis gesproken heb; Ik zal het beginnen en voleinden. </p>
<p id="v13"><sup><small>13</small></sup>  Want Ik heb hem te kennen gegeven, dat Ik zijn huis rechten zal tot in eeuwigheid, om der ongerechtigheids wil, die hij geweten heeft; want als zijn zonen zich hebben vervloekt gemaakt, zo heeft hij hen niet eens zuur aangezien. </p>
<p id="v14"><sup><small>14</small></sup>  Daarom dan heb Ik het huis van Eli gezworen: Zo de ongerechtigheid van het huis van Eli tot in eeuwigheid zal verzoend worden door slachtoffer of door spijsoffer! </p>
<p id="v15"><sup><small>15</small></sup>  Samuel nu lag tot aan den morgen; toen deed hij de deuren van het huis des HEEREN open; doch Samuel vreesde dit gezicht aan Eli te kennen te geven. </p>
<p id="v16"><sup><small>16</small></sup>  Toen riep Eli Samuel, en zeide: Mijn zoon Samuel! Hij dan zeide: Zie, hier ben ik. </p>
<p id="v17"><sup><small>17</small></sup>  En hij zeide: Wat is het woord, dat Hij tot u gesproken heeft? Verberg het toch niet voor mij; God doe u zo, en zo doe Hij daartoe, indien gij een woord voor mij verbergt van al de woorden, die Hij tot u gesproken heeft! </p>
<p id="v18"><sup><small>18</small></sup>  Toen gaf hem Samuel te kennen al die woorden, en verborg ze voor hem niet. En hij zeide: Hij is de HEERE; Hij doe, wat goed is in Zijn ogen! </p>
<p id="v19"><sup><small>19</small></sup>  Samuel nu werd groot; en de HEERE was met hem, en liet niet een van al Zijn woorden op de aarde vallen. </p>
<p id="v20"><sup><small>20</small></sup>  En gans Israel, van Dan tot Ber-seba toe, bekende, dat Samuel bevestigd was tot een profeet des HEEREN. </p>
<p id="v21"><sup><small>21</small></sup>  En de HEERE voer voort te verschijnen te Silo; want de HEERE openbaarde Zich aan Samuel te Silo, door het woord des HEEREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Samuel/2">1 Samuel - Hoofdstuk 2</a></td>
        <td><a href="/nl/Bible/1_Samuel/Index">Inhoudsopgave</a></td>
        <td><a href="/nl/Bible/1_Samuel/4">1 Samuel - Hoofdstuk 4</a></td>
      </tr>
    </tbody>
  </table>
</figure>
