<!--
title: 1 Petrus - Hoofdstuk 2
description: 
published: true
date: 2022-10-8T9:52:44Z
tags: bible, bible—1 peter
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Peter/1">1 Petrus - Hoofdstuk 1</a></td>
        <td><a href="/nl/Bible/1_Peter/Index">Inhoudsopgave</a></td>
        <td><a href="/nl/Bible/1_Peter/3">1 Petrus - Hoofdstuk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Zo legt dan af alle kwaadheid, en alle bedrog, en geveinsdheid, en nijdigheid, en alle achterklappingen; </p>
<p id="v2"><sup><small>2</small></sup>  En, als nieuwgeborene kinderkens, zijt zeer begerig naar de redelijke onvervalste melk, opdat gij door dezelve moogt opwassen; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Indien gij anders gesmaakt hebt, dat de Heere goedertieren is. </p>
<p id="v4"><sup><small>4</small></sup>  Tot Welken komende, als tot een levenden Steen, van de mensen wel verworpen, maar bij God uitverkoren en dierbaar; </p>
<p id="v5"><sup><small>5</small></sup>  Zo wordt gij ook zelven, als levende stenen, gebouwd tot een geestelijk huis, tot een heilig priesterdom, om geestelijke offeranden op te offeren, die Gode aangenaam zijn door Jezus Christus. </p>
<p id="v6"><sup><small>6</small></sup>  Daarom is ook vervat in de Schrift: Ziet, Ik leg in Sion een uitersten Hoeksteen, Die uitverkoren en dierbaar is; en: Die in Hem gelooft, zal niet beschaamd worden. </p>
<p id="v7"><sup><small>7</small></sup>  U dan, die gelooft, is Hij dierbaar; maar den ongehoorzamen wordt gezegd: De Steen, Dien de bouwlieden verworpen hebben, Deze is geworden tot een hoofd des hoeks, en een steen des aanstoots, en een rots der ergernis; </p>
<p id="v8"><sup><small>8</small></sup>  Dengenen namelijk, die zich aan het Woord stoten, ongehoorzaam zijnde, waartoe zij ook gezet zijn. </p>
<p id="v9"><sup><small>9</small></sup>  Maar gij zijt een uitverkoren geslacht, een koninklijk priesterdom, een heilig volk, een verkregen volk; opdat gij zoudt verkondigen de deugden Desgenen, Die u uit de duisternis geroepen heeft tot Zijn wonderbaar licht; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Gij, die eertijds geen volk waart, maar nu Gods volk zijt; die eertijds niet ontfermd waart, maar nu ontfermd zijt geworden. </p>
<p id="v11"><sup><small>11</small></sup>  Geliefden, ik vermaan u als inwoners en vreemdelingen, dat gij u onthoudt van de vleselijke begeerlijkheden, welke krijg voeren tegen de ziel; </p>
<p id="v12"><sup><small>12</small></sup>  En houdt uw wandel eerlijk onder de heidenen; opdat in hetgeen zij kwalijk van u spreken, als van kwaaddoeners, zij uit de goede werken, die zij in u zien, God verheerlijken mogen in den dag der bezoeking. </p>
<p id="v13"><sup><small>13</small></sup>  Zijt dan alle menselijke ordening onderdanig, om des Heeren wil; hetzij den koning, als de opperste macht hebbende; <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Hetzij den stadhouderen, als die van hem gezonden worden, tot straf wel der kwaaddoeners, maar tot prijs dergenen, die goed doen. </p>
<p id="v15"><sup><small>15</small></sup>  Want alzo is het de wil van God, dat gij, weldoende, den mond stopt aan de onwetendheid der dwaze mensen; <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Als vrijen, en niet de vrijheid hebbende als een deksel der boosheid, maar als dienstknechten van God. </p>
<p id="v17"><sup><small>17</small></sup>  Eert een iegelijk; hebt de broederschap lief; vreest God; eert den koning. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Gij huisknechten, zijt met alle vreze onderdanig den heren, niet alleen den goeden en bescheidenen, maar ook den harden. </p>
<p id="v19"><sup><small>19</small></sup>  Want dat is genade, indien iemand om het geweten voor God zwarigheid verdraagt, lijdende ten onrechte. </p>
<p id="v20"><sup><small>20</small></sup>  Want wat lof is het, indien gij verdraagt, als gij zondigt, en daarover geslagen wordt? Maar indien gij verdraagt, als gij weldoet, en daarover lijdt, dat is genade bij God. </p>
<p id="v21"><sup><small>21</small></sup>  Want hiertoe zijt gij geroepen, dewijl ook Christus voor ons geleden heeft, ons een voorbeeld nalatende, opdat gij Zijn voetstappen zoudt navolgen; <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Die geen zonde gedaan heeft, en er is geen bedrog in Zijn mond gevonden; </p>
<p id="v23"><sup><small>23</small></sup>  Die, als Hij gescholden werd, niet wederschold, en als Hij leed, niet dreigde; maar gaf het over aan Dien, Die rechtvaardiglijk oordeelt; <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  Die Zelf onze zonden in Zijn lichaam gedragen heeft op het hout; opdat wij, der zonden afgestorven zijnde, der gerechtigheid leven zouden; door Wiens striemen gij genezen zijt. </p>
<p id="v25"><sup><small>25</small></sup>  Want gij waart als dwalende schapen; maar gij zijt nu bekeerd tot den Herder en Opziener uwer zielen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Peter/1">1 Petrus - Hoofdstuk 1</a></td>
        <td><a href="/nl/Bible/1_Peter/Index">Inhoudsopgave</a></td>
        <td><a href="/nl/Bible/1_Peter/3">1 Petrus - Hoofdstuk 3</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 2:2 <i>Melk van spirituele waarheid</i>: <a href="/nl/The_Urantia_Book/133#p4_2">UB 133:4.2</a>.  <i>Verleng de kindertijd niet</i>: <a href="/nl/The_Urantia_Book/156#p2_6">UB 156:2.6</a>.  <i>Maar groei op in de geest</i>: <a href="/nl/The_Urantia_Book/193#p2_2">UB 193:2.2</a>. </li>
  <li id="fn2"><a href="#cite2">↑</a> 2:9 <i>Een uitverkoren generatie</i>: <a href="/nl/The_Urantia_Book/52#p7_13">UB 52:7.13</a>. </li>
  <li id="fn3"><a href="#cite3">↑</a> 2:13 <i>God de Allerhoogste</i>: <a href="/nl/The_Urantia_Book/0#p2_12">UB 0:2.12</a>. </li>
  <li id="fn4"><a href="#cite4">↑</a> 2:15-16 <i>True & false liberty</i>: <a href="/nl/The_Urantia_Book/54#p1_1">UB 54:1.1</a>. </li>
  <li id="fn5"><a href="#cite5">↑</a> 2:17 <i>Broederschap van de mens</i>: <a href="/nl/The_Urantia_Book/170#p2_20">UB 170:2.20</a>. </li>
  <li id="fn6"><a href="#cite6">↑</a> 2:21-23 <i>Petrus vertelt over het leven van Jezus</i>: <a href="/nl/The_Urantia_Book/196#p2_1">UB 196:2.1</a>. </li>
  <li id="fn7"><a href="#cite7">↑</a> 2:23-24 <i>Zelfbeheersing van Jezus</i>: <a href="/nl/The_Urantia_Book/143#p2_1">UB 143:2.1</a>. </li>
</ol>
</div>
