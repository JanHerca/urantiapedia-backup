<!--
title: Numeri - Hoofdstuk 9
description: 
published: true
date: 2023-11-8T21:53:37Z
tags: bible, bible—numbers
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Numbers/8">
          <span class="mdi mdi-arrow-left-drop-circle"></span><span class="pl-2">Numeri - Hoofdstuk 8</span>
        </a>
        </td>
        <td>
        <a href="/nl/Bible/Numbers/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Numbers/10">
          <span class="pr-2">Numeri - Hoofdstuk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  En de HEERE sprak tot Mozes in de woestijn van Sinai, in het tweede jaar, nadat zij uit Egypteland uitgetogen waren, in de eerste maand, zeggende: </p>
<p id="v2"><sup><small>2</small></sup>  Dat de kinderen Israels het pascha houden zouden, op zijn gezetten tijd. </p>
<p id="v3"><sup><small>3</small></sup>  Op den veertienden dag in deze maand, tussen twee avonden zult gij dat houden, op zijn gezetten tijd; naar al zijn inzettingen, en naar al zijn rechten zult gij dat houden. </p>
<p id="v4"><sup><small>4</small></sup>  Mozes dan sprak tot de kinderen Israels, dat zij het pascha zouden houden. </p>
<p id="v5"><sup><small>5</small></sup>  En zij hielden het pascha op den veertienden dag der eerste maand, tussen de twee avonden, in de woestijn van Sinai; naar alles, wat de HEERE Mozes geboden had, alzo deden de kinderen Israels. </p>
<p id="v6"><sup><small>6</small></sup>  Toen waren er lieden geweest, die over het dode lichaam eens mensen onrein waren, en op denzelven dag het pascha niet hadden kunnen houden; daarom naderden zij voor het aangezicht van Mozes, en voor het aangezicht van Aaron op dienzelven dag. </p>
<p id="v7"><sup><small>7</small></sup>  En diezelve lieden zeiden tot hem: Wij zijn onrein over het dode lichaam eens mensen; waarom zouden wij verkort worden, dat wij de offerande des HEEREN op zijn gezetten tijd niet zouden offeren, in het midden van de kinderen Israels? </p>
<p id="v8"><sup><small>8</small></sup>  En Mozes zeide tot hen: Blijft staande, dat ik hoor, wat de HEERE u gebieden zal. </p>
<p id="v9"><sup><small>9</small></sup>  Toen sprak de HEERE tot Mozes, zeggende: </p>
<p id="v10"><sup><small>10</small></sup>  Spreek tot de kinderen Israels, zeggende: Wanneer iemand onder u, of onder uw geslachten, over een dood lichaam onrein, of op een verren weg zal zijn, hij zal dan nog den HEERE het pascha houden. </p>
<p id="v11"><sup><small>11</small></sup>  In de tweede maand, op den veertienden dag, tussen de twee avonden, zullen zij dat houden; met ongezuurde broden en bittere saus zullen zij dat eten. </p>
<p id="v12"><sup><small>12</small></sup>  Zij zullen daarvan niet overlaten tot den morgen, en zullen daaraan geen been breken; naar alle inzetting van het pascha zullen zij dat houden. </p>
<p id="v13"><sup><small>13</small></sup>  Als een man, die rein is, en op den weg niet is, en nalaten zal het pascha te houden, zo zal diezelve ziel uit haar volken uitgeroeid worden; want hij heeft de offerande des HEEREN op zijn gezetten tijd niet geofferd, diezelve man zal zijn zonde dragen. </p>
<p id="v14"><sup><small>14</small></sup>  En wanneer een vreemdeling bij u als vreemdeling verkeert, en hij het pascha den HEERE ook houden zal, naar de inzetting van het pascha, en naar zijn wijze, alzo zal hij het houden; het zal enerlei inzetting voor ulieden zijn, beiden den vreemdeling en den inboorling des lands. </p>
<p id="v15"><sup><small>15</small></sup>  En op den dag van het oprichten des tabernakels bedekte de wolk den tabernakel, op de tent der getuigenis; en in den avond was over den tabernakel als een gedaante des vuurs, tot aan den morgen. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Alzo geschiedde het geduriglijk; de wolk bedekte denzelven, en des nachts was er een gedaante des vuurs. </p>
<p id="v17"><sup><small>17</small></sup>  Maar nadat de wolk opgeheven werd van boven de tent, zo verreisden ook daarna de kinderen Israels; en in de plaats, waar de wolk bleef, daar legerden zich de kinderen Israels. </p>
<p id="v18"><sup><small>18</small></sup>  Naar den mond des HEEREN, verreisden de kinderen Israels, en naar des HEEREN mond legerden zij zich; al de dagen, in dewelke de wolk over den tabernakel bleef, legerden zij zich. </p>
<p id="v19"><sup><small>19</small></sup>  En als de wolk vele dagen over den tabernakel verbleef, zo namen de kinderen Israels de wacht des HEEREN waar, en verreisden niet. </p>
<p id="v20"><sup><small>20</small></sup>  Als het nu was, dat de wolk weinige dagen op den tabernakel was, naar den mond des HEEREN legerden zij zich, en naar den mond des HEEREN verreisden zij. </p>
<p id="v21"><sup><small>21</small></sup>  Maar was het, dat de wolk van den avond tot den morgen daar was, en de wolk in den morgen opgeheven werd, zo verreisden zij; of des daags, of des nachts, als de wolk opgeheven werd, zo verreisden zij. </p>
<p id="v22"><sup><small>22</small></sup>  Of als de wolk twee dagen, of een maand, of vele dagen vertoog op den tabernakel, blijvende daarop, zo legerden zich de kinderen Israels, en verreisden niet; en als zij verheven werd, verreisden zij. </p>
<p id="v23"><sup><small>23</small></sup>  Naar den mond des HEEREN legerden zij zich, en naar den mond des HEEREN verreisden zij; zij namen de wacht des HEEREN waar, naar den mond des HEEREN, door de hand van Mozes. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Numbers/8">
          <span class="mdi mdi-arrow-left-drop-circle"></span><span class="pl-2">Numeri - Hoofdstuk 8</span>
        </a>
        </td>
        <td>
        <a href="/nl/Bible/Numbers/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Numbers/10">
          <span class="pr-2">Numeri - Hoofdstuk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 9:15-16 <i>Engelen van vuur</i>: <a href="/nl/The_Urantia_Book/85#p4_2">UB 85:4.2</a>. </li>
</ol>
</div>
