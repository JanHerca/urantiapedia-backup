<!--
title: Numeri - Hoofdstuk 34
description: 
published: true
date: 2023-11-8T21:53:37Z
tags: bible, bibleâ€”numbers
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Numbers/33">
          <span class="mdi mdi-arrow-left-drop-circle"></span><span class="pl-2">Numeri - Hoofdstuk 33</span>
        </a>
        </td>
        <td>
        <a href="/nl/Bible/Numbers/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Numbers/35">
          <span class="pr-2">Numeri - Hoofdstuk 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Voorts sprak de HEERE tot Mozes, zeggende: </p>
<p id="v2"><sup><small>2</small></sup>  Gebied den kinderen Israels, en zeg tot hen: Wanneer gij in het land Kanaan ingaat, zo zal dit land zijn, dat u ter erfenis vallen zal, het land Kanaan, naar zijn landpalen. </p>
<p id="v3"><sup><small>3</small></sup>  De zuiderhoek nu zal u zijn van de woestijn Zin, aan de zijden van Edom; en de zuider landpale zal u zijn van het einde der Zoutzee tegen het oosten; </p>
<p id="v4"><sup><small>4</small></sup>  En deze landpale zal u omgaan van het zuiden naar den opgang van Akrabbim, en doorgaan naar Zin; en haar uitgangen zullen zijn, van het zuiden naar Kades-barnea; en zij zal uitgaan naar Hazar-addar, en doorgaan naar Azmon. </p>
<p id="v5"><sup><small>5</small></sup>  Voorts zal deze landpale omgaan van Azmon naar de rivier van Egypte, en haar uitgangen zullen zijn naar de zee. </p>
<p id="v6"><sup><small>6</small></sup>  Aangaande de landpale van het westen, daar zal u de grote zee de landpale zijn; dit zal uw landpale van het westen zijn. </p>
<p id="v7"><sup><small>7</small></sup>  Voorts zal u de landpale van het noorden deze zijn: van de grote zee af zult gij u den berg Hor aftekenen. </p>
<p id="v8"><sup><small>8</small></sup>  Van den berg Hor zult gij aftekenen tot daar men komt te Hamath; en de uitgangen dezer landpale zullen zijn naar Zedad. </p>
<p id="v9"><sup><small>9</small></sup>  En deze landpale zal uitgaan naar Zifron, en haar uitgangen zullen zijn te Hazar-enan; dit zal u de noorder landpale zijn. </p>
<p id="v10"><sup><small>10</small></sup>  Voorts zult gij u tot een landpale tegen het oosten aftekenen van Hazar-enan naar Sefam. </p>
<p id="v11"><sup><small>11</small></sup>  En deze landpale zal afgaan van Sefam naar Ribla, tegen het oosten van Ain; daarna zal deze landpale afgaan en strekken langs den oever van de zee Cinnereth oostwaarts. </p>
<p id="v12"><sup><small>12</small></sup>  Voorts zal deze landpale afgaan langs de Jordaan, en haar uitgangen zullen zijn aan de Zoutzee. Dit zal u zijn het land naar zijn landpale rondom. </p>
<p id="v13"><sup><small>13</small></sup>  En Mozes gebood den kinderen Israels, zeggende: Dit is het land, dat gij door het lot ten erve innemen zult, hetwelk de HEERE aan de negen stammen en den halven stam van Manasse te geven geboden heeft. </p>
<p id="v14"><sup><small>14</small></sup>  Want de stam van de kinderen der Rubenieten, naar het huis hunner vaderen, en de stam van de kinderen der Gadieten, naar het huis hunner vaderen, hebben ontvangen; mitsgaders de halve stam van Manasse heeft zijn erfenis ontvangen. </p>
<p id="v15"><sup><small>15</small></sup>  Twee stammen en een halve stam hebben hun erfenis ontvangen aan deze zijde van de Jordaan, van Jericho oostwaarts tegen den opgang. </p>
<p id="v16"><sup><small>16</small></sup>  Voorts sprak de HEERE tot Mozes, zeggende: </p>
<p id="v17"><sup><small>17</small></sup>  Dit zijn de namen der mannen, die ulieden het land ten erve zullen uitdelen: Eleazar, de priester, en Jozua, de zoon van Nun. </p>
<p id="v18"><sup><small>18</small></sup>  Daartoe zult gij uit elken stam een overste nemen, om het land ten erve uit te delen. </p>
<p id="v19"><sup><small>19</small></sup>  En dit zijn de namen dezer mannen: van den stam van Juda, Kaleb, zoon van Jefunne; </p>
<p id="v20"><sup><small>20</small></sup>  En van den stam der kinderen van Simeon, Semuel, zoon van Ammihud; </p>
<p id="v21"><sup><small>21</small></sup>  Van den stam van Benjamin, Elidad, zoon van Chislon; </p>
<p id="v22"><sup><small>22</small></sup>  En van den stam der kinderen van Dan, de overste Bukki, zoon van Jogli; </p>
<p id="v23"><sup><small>23</small></sup>  Van de kinderen van Jozef: van den stam der kinderen van Manasse, de overste Hanniel, zoon van Efod; </p>
<p id="v24"><sup><small>24</small></sup>  En van den stam der kinderen van Efraim, de overste Kemuel, zoon van Siftan; </p>
<p id="v25"><sup><small>25</small></sup>  En van den stam der kinderen van Zebulon, de overste Elizafan, zoon van Parnach; </p>
<p id="v26"><sup><small>26</small></sup>  En van den stam der kinderen van Issaschar, de overste Paltiel, zoon van Azzan; </p>
<p id="v27"><sup><small>27</small></sup>  En van den stam der kinderen van Aser, de overste Achihud, zoon van Selomi; </p>
<p id="v28"><sup><small>28</small></sup>  En van den stam der kinderen van Nafthali, de overste Pedael, zoon van Ammihud. </p>
<p id="v29"><sup><small>29</small></sup>  Dit zijn ze, dien de HEERE geboden heeft, den kinderen Israels de erfenissen uit te delen, in het land Kanaan. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Numbers/33">
          <span class="mdi mdi-arrow-left-drop-circle"></span><span class="pl-2">Numeri - Hoofdstuk 33</span>
        </a>
        </td>
        <td>
        <a href="/nl/Bible/Numbers/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Numbers/35">
          <span class="pr-2">Numeri - Hoofdstuk 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
