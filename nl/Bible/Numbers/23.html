<!--
title: Numeri - Hoofdstuk 23
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Numbers/22">Numeri - Hoofdstuk 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Numbers/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Numbers/24">Numeri - Hoofdstuk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen zeide Bileam tot Balak: Bouw mij hier zeven altaren, en bereid mij hier zeven varren en zeven rammen. </p>
<p id="v2"><sup><small>2</small></sup>  Balak nu deed, gelijk als Bileam gesproken had; en Balak en Bileam offerden een var en een ram, op elk altaar. </p>
<p id="v3"><sup><small>3</small></sup>  Toen zeide Bileam tot Balak: Blijf staan bij uw brandoffer, en ik zal heengaan; misschien zal de HEERE mij tegemoet komen; en hetgeen Hij wijzen zal, dat zal ik u bekend maken. Toen ging hij op de hoogte. </p>
<p id="v4"><sup><small>4</small></sup>  Als God Bileam ontmoet was, zo zeide hij tot Hem: Zeven altaren heb ik toegericht, en heb een var en een ram op elk altaar geofferd. </p>
<p id="v5"><sup><small>5</small></sup>  Toen leide de HEERE het woord in den mond van Bileam, en zeide: Keer weder tot Balak, en spreek aldus. </p>
<p id="v6"><sup><small>6</small></sup>  Als hij nu tot hem wederkeerde, ziet, zo stond hij bij zijn brandoffer, hij en al de vorsten der Moabieten. </p>
<p id="v7"><sup><small>7</small></sup>  Toen hief hij zijn spreuk op, en zeide: Uit Syrie heeft mij Balak, de koning der Moabieten, laten halen, van het gebergte tegen het oosten, zeggende: Kom, vervloek mij Jakob, en kom, scheld Israel! </p>
<p id="v8"><sup><small>8</small></sup>  Wat zal ik vloeken, dien God niet vloekt; en wat zal ik schelden, waar de HEERE niet scheldt? </p>
<p id="v9"><sup><small>9</small></sup>  Want van de hoogte der steenrotsen zie ik hem, en van de heuvelen aanschouw ik hem; ziet, dat volk zal alleen wonen, en het zal onder de heidenen niet gerekend worden. </p>
<p id="v10"><sup><small>10</small></sup>  Wie zal het stof van Jakob tellen, en het getal, ja, het vierde deel van Israel? Mijn ziel sterve den dood der oprechten, en mijn uiterste zij gelijk het zijne! </p>
<p id="v11"><sup><small>11</small></sup>  Toen zeide Balak tot Bileam: Wat hebt gij mij gedaan? Ik heb u genomen, om mijn vijanden te vloeken; maar zie, gij hebt hen doorgaans gezegend! </p>
<p id="v12"><sup><small>12</small></sup>  Hij nu antwoordde en zeide: Zal ik dat niet waarnemen te spreken, wat de HEERE in mijn mond gelegd heeft? </p>
<p id="v13"><sup><small>13</small></sup>  Toen zeide Balak tot hem: Kom toch met mij aan een andere plaats, van waar gij hem zult zien; gij zult niet dan zijn einde zien, maar hem niet ganselijk zien; en vervloek hem mij van daar! </p>
<p id="v14"><sup><small>14</small></sup>  Alzo nam hij hem mede tot het veld Zofim, op de hoogte van Pisga; en hij bouwde zeven altaren, en hij offerde een var en een ram op elk altaar. </p>
<p id="v15"><sup><small>15</small></sup>  Toen zeide hij tot Balak: Blijf hier staan bij uw brandoffer, en ik zal Hem aldaar ontmoeten. </p>
<p id="v16"><sup><small>16</small></sup>  Als de HEERE Bileam ontmoet was, zo leide Hij het woord in zijn mond, en Hij zeide: Keer weder tot Balak, en spreek alzo. </p>
<p id="v17"><sup><small>17</small></sup>  Toen hij tot hem kwam, ziet, zo stond hij bij zijn brandoffer, en de vorsten der Moabieten bij hem. Balak nu zeide tot hem: Wat heeft de HEERE gesproken? </p>
<p id="v18"><sup><small>18</small></sup>  Toen hief hij zijn spreuk op, en zeide: Sta op, Balak, en hoor! Neig uw oren tot mij, gij, zoon van Zippor! </p>
<p id="v19"><sup><small>19</small></sup>  God is geen man, dat Hij liegen zou, noch eens mensen kind, dat het Hem berouwen zou; zou Hij het zeggen, en niet doen, of spreken, en niet bestendig maken? <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Zie, ik heb ontvangen te zegenen; dewijl Hij zegent, zo zal ik het niet keren. </p>
<p id="v21"><sup><small>21</small></sup>  Hij schouwt niet aan de ongerechtigheid in Jakob; ook ziet Hij niet aan de boosheid in Israel. De HEERE, zijn God, is met hem, en het geklank des Konings is bij hem. </p>
<p id="v22"><sup><small>22</small></sup>  God heeft hen uit Egypte uitgevoerd; zijn krachten zijn als van een eenhoorn. </p>
<p id="v23"><sup><small>23</small></sup>  Want er is geen toverij tegen Jakob noch waarzeggerij tegen Israel. Te dezer tijd zal van Jakob gezegd worden, en van Israel, wat God gewrocht heeft. </p>
<p id="v24"><sup><small>24</small></sup>  Zie, het volk zal opstaan als een oude leeuw, en het zal zich verheffen als een leeuw; het zal zich niet neerleggen, totdat het den roof gegeten, en het bloed der verslagenen gedronken zal hebben! </p>
<p id="v25"><sup><small>25</small></sup>  Toen zeide Balak tot Bileam: Gij zult het ganselijk noch vloeken, noch geenszins zegenen. </p>
<p id="v26"><sup><small>26</small></sup>  Doch Bileam antwoordde en zeide tot Balak: Heb ik niet tot u gesproken, zeggende: Al wat de HEERE spreken zal, dat zal ik doen? </p>
<p id="v27"><sup><small>27</small></sup>  Verder zeide Balak tot Bileam: Kom toch, ik zal u aan een ander plaats medenemen; misschien zal het recht zijn in de ogen van dien God, dat gij het mij van daar vervloekt. </p>
<p id="v28"><sup><small>28</small></sup>  Toen nam Balak Bileam mede tot de hoogte van Peor, die tegen de woestijn ziet. </p>
<p id="v29"><sup><small>29</small></sup>  En Bileam zeide tot Balak: Bouw mij hier zeven altaren, en bereid mij hier zeven varren en zeven rammen. </p>
<p id="v30"><sup><small>30</small></sup>  Balak nu deed, gelijk als Bileam gezegd had; en hij offerde een var en een ram op elk altaar. </p>
<h2>Referenties</h2>
<div>
<ol>
  <li id="fn1"><a href="#cite1">â†‘</a> 23:19 <i>God is niet mensachtig</i>: <a href="/nl/The_Urantia_Book/4#p3_1">UB 4:3.1</a>.  <i>God "geen mens"</i>: <a href="/nl/The_Urantia_Book/3#p1_12">UB 3:1.12</a>.  <i>God bekeert zich niet (van nature)</i>: <a href="/nl/The_Urantia_Book/2#p2_2">UB 2:2.2</a>.  <i>God bekeert zich niet (van nature)</i>: <a href="/nl/The_Urantia_Book/4#p3_4">UB 4:3.4</a>.  <i>God is not a man</i>: <a href="/nl/The_Urantia_Book/1#p2_1">UB 1:2.1</a>. </li>
</ol>
</div>
