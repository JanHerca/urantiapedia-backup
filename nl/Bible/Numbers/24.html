<!--
title: Numeri - Hoofdstuk 24
description: 
published: true
date: 2023-11-8T21:53:37Z
tags: bible, bible—numbers
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Numbers/23">
          <span class="mdi mdi-arrow-left-drop-circle"></span><span class="pl-2">Numeri - Hoofdstuk 23</span>
        </a>
        </td>
        <td>
        <a href="/nl/Bible/Numbers/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Numbers/25">
          <span class="pr-2">Numeri - Hoofdstuk 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen Bileam zag, dat het goed was in de ogen des HEEREN, dat hij Israel zegende, zo ging hij ditmaal niet heen, gelijk meermalen, tot de toverijen; maar hij stelde zijn aangezicht naar de woestijn. </p>
<p id="v2"><sup><small>2</small></sup>  Als Bileam zijn ogen ophief, en Israel zag, wonende naar zijn stammen, zo was de Geest van God op hem. </p>
<p id="v3"><sup><small>3</small></sup>  En hij hief zijn spreuk op, en zeide: Bileam, de zoon van Beor, spreekt, en de man, wien de ogen geopend zijn, spreekt! </p>
<p id="v4"><sup><small>4</small></sup>  De hoorder der redenen Gods spreekt, die het gezicht des Almachtigen ziet; die verrukt wordt, en wien de ogen ontdekt worden! </p>
<p id="v5"><sup><small>5</small></sup>  Hoe goed zijn uw tenten, Jakob! uw woningen, Israel! </p>
<p id="v6"><sup><small>6</small></sup>  Gelijk de beken breiden zij zich uit, als de hoven aan de rivieren; de HEERE heeft ze geplant, als de sandelbomen, als de cederbomen aan het water. </p>
<p id="v7"><sup><small>7</small></sup>  Er zal water uit zijn emmeren vloeien, en zijn zaad zal in vele wateren zijn; en zijn koning zal boven Agag verheven worden, en zijn koninkrijk zal verhoogd worden. </p>
<p id="v8"><sup><small>8</small></sup>  God heeft hem uit Egypte uitgevoerd; zijn krachten zijn als van een eenhoorn; hij zal de heidenen, zijn vijanden, verteren, en hun gebeente breken, en met zijn pijlen doorschieten. </p>
<p id="v9"><sup><small>9</small></sup>  Hij heeft zich gekromd, hij heeft zich nedergelegd, gelijk een leeuw, en als een oude leeuw; wie zal hem doen opstaan? Zo wie u zegent, die zij gezegend, en vervloekt zij, wie u vervloekt! </p>
<p id="v10"><sup><small>10</small></sup>  Toen ontstak de toorn van Balak tegen Bileam, en hij sloeg zijn handen samen; en Balak zeide tot Bileam: Ik heb u geroepen, om mijn vijanden te vloeken; maar zie, gij hebt hen nu driemaal gedurig gezegend! </p>
<p id="v11"><sup><small>11</small></sup>  En nu, pak u weg naar uw plaats! Ik had gezegd, dat ik u hoog vereren zou; maar zie, de HEERE heeft u die eer van u geweerd! </p>
<p id="v12"><sup><small>12</small></sup>  Toen zeide Bileam tot Balak: Heb ik ook niet tot uw boden, die gij tot mij gezonden hebt, gesproken, zeggende: </p>
<p id="v13"><sup><small>13</small></sup>  Wanneer mij Balak zijn huis vol zilver en goud gave, zo kan ik het bevel des HEEREN niet overtreden, doende goed of kwaad uit mijn eigen hart; wat de HEERE spreken zal, dat zal ik spreken. </p>
<p id="v14"><sup><small>14</small></sup>  En nu, zie, ik ga tot mijn volk; kom, ik zal u raad geven, en zeggen wat dit volk uw volk doen zal in de laatste dagen. </p>
<p id="v15"><sup><small>15</small></sup>  Toen hief hij zijn spreuk op, en zeide: Bileam, de zoon van Beor, spreekt, en die man, wien de ogen geopend zijn, spreekt! </p>
<p id="v16"><sup><small>16</small></sup>  De hoorder der redenen Gods spreekt, en die de wetenschap des Allerhoogsten weet; die het gezicht des Almachtigen ziet, die verrukt wordt, en wien de ogen ontdekt worden. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Ik zal hem zien, maar nu niet; ik zal hem aanschouwen, maar niet nabij. Er zal een ster voortkomen uit Jakob, en er zal een scepter uit Israel opkomen; die zal de palen der Moabieten verslaan, en zal al de kinderen van Seth verstoren. </p>
<p id="v18"><sup><small>18</small></sup>  En Edom zal een erfelijke bezitting zijn; en Seir zal zijn vijanden een erfelijke bezitting zijn; doch Israel zal kracht doen. </p>
<p id="v19"><sup><small>19</small></sup>  En er zal een uit Jakob heersen, en hij zal de overigen uit de steden ombrengen. </p>
<p id="v20"><sup><small>20</small></sup>  Toen hij de Amalekieten zag, zo hief hij zijn spreuk op, en zeide: Amalek is de eersteling der heidenen; maar zijn uiterste is ten verderve! </p>
<p id="v21"><sup><small>21</small></sup>  Toen hij de Kenieten zag, zo hief hij zijn spreuk op, en zeide: Uw woning is vast, en gij hebt uw nest in een steenrots gelegd. </p>
<p id="v22"><sup><small>22</small></sup>  Evenwel zal Kain verteerd worden, totdat u Assur gevankelijk wegvoeren zal! </p>
<p id="v23"><sup><small>23</small></sup>  Voorts hief hij zijn spreuk op, en zeide: Och, wie zal leven, als God dit doen zal! </p>
<p id="v24"><sup><small>24</small></sup>  En de schepen van den oever der Chitteers, die zullen Assur plagen, zij zullen ook Heber plagen; en hij zal ook ten verderve zijn. </p>
<p id="v25"><sup><small>25</small></sup>  Toen stond Bileam op, en ging heen, en keerde weder tot zijn plaats. Balak ging ook zijn weg. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Numbers/23">
          <span class="mdi mdi-arrow-left-drop-circle"></span><span class="pl-2">Numeri - Hoofdstuk 23</span>
        </a>
        </td>
        <td>
        <a href="/nl/Bible/Numbers/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Numbers/25">
          <span class="pr-2">Numeri - Hoofdstuk 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 24:16 <i>De Hoogste</i>: <a href="/nl/The_Urantia_Book/96#p1_9">UB 96:1.9</a>.  <i>Allerhoogste God</i>: <a href="/nl/The_Urantia_Book/93#p2_3">UB 93:2.3</a>.  <i>Hoogste</i>: <a href="/nl/The_Urantia_Book/93#p3_2">UB 93:3.2</a>.  <i>De meeste hoogtepunten</i>: <a href="/nl/The_Urantia_Book/43#p3_1">UB 43:3.1</a>. </li>
</ol>
</div>
