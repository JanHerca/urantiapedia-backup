<!--
title: Romeinen - Hoofdstuk 12
description: 
published: true
date: 2022-10-8T9:52:44Z
tags: bible, bible—romans
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Romans/11">Romeinen - Hoofdstuk 11</a></td>
        <td><a href="/nl/Bible/Romans/Index">Inhoudsopgave</a></td>
        <td><a href="/nl/Bible/Romans/13">Romeinen - Hoofdstuk 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ik bid u dan, broeders, door de ontfermingen Gods, dat gij uw lichamen stelt tot een levende, heilige en Gode welbehagelijke offerande, welke is uw redelijke godsdienst. </p>
<p id="v2"><sup><small>2</small></sup>  En wordt dezer wereld niet gelijkvormig; maar wordt veranderd door de vernieuwing uws gemoeds, opdat gij moogt beproeven, welke de goede, en welbehagelijke en volmaakte wil van God zij. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Want door de genade, die mij gegeven is, zeg ik een iegelijk, die onder u is, dat hij niet wijs zij boven hetgeen men behoort wijs te zijn; maar dat hij wijs zij tot matigheid, gelijk als God een iegelijk de mate des geloofs gedeeld heeft. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Want gelijk wij in een lichaam vele leden hebben, en de leden alle niet dezelfde werking hebben; <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Alzo zijn wij velen een lichaam in Christus, maar elkeen zijn wij elkanders leden. <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Hebbende nu verscheidene gaven, naar de genade, die ons gegeven is, </p>
<p id="v7"><sup><small>7</small></sup>  Zo laat ons die gaven besteden, hetzij profetie, naar de mate des geloofs; hetzij bediening, in het bedienen; hetzij die leert, in het leren; </p>
<p id="v8"><sup><small>8</small></sup>  Hetzij die vermaant, in het vermanen; die uitdeelt, in eenvoudigheid; die een voorstander is, in naarstigheid; die barmhartigheid doet, in blijmoedigheid. </p>
<p id="v9"><sup><small>9</small></sup>  De liefde zij ongeveinsd. Hebt een afkeer van het boze, en hangt het goede aan. </p>
<p id="v10"><sup><small>10</small></sup>  Hebt elkander hartelijk lief met broederlijke liefde; met eer de een den ander voorgaande. </p>
<p id="v11"><sup><small>11</small></sup>  Zijt niet traag in het benaarstigen. Zijt vurig van geest. Dient den Heere. </p>
<p id="v12"><sup><small>12</small></sup>  Verblijdt u in de hoop. Zijt geduldig in de verdrukking. Volhardt in het gebed. </p>
<p id="v13"><sup><small>13</small></sup>  Deelt mede tot de behoeften der heiligen. Tracht naar herbergzaamheid. </p>
<p id="v14"><sup><small>14</small></sup>  Zegent hen, die u vervolgen; zegent en vervloekt niet. </p>
<p id="v15"><sup><small>15</small></sup>  Verblijdt u met de blijden; en weent met de wenenden. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Weest eensgezind onder elkander. Tracht niet naar de hoge dingen, maar voegt u tot de nederige. Zijt niet wijs bij uzelven. </p>
<p id="v17"><sup><small>17</small></sup>  Vergeldt niemand kwaad voor kwaad. Bezorgt hetgeen eerlijk is voor alle mensen. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Indien het mogelijk is, zoveel in u is, houdt vrede met alle mensen. <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Wreekt uzelven niet, beminden, maar geeft den toorn plaats; want er is geschreven: Mij komt de wraak toe; Ik zal het vergelden, zegt de Heere. <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  Indien dan uw vijand hongert, zo spijzigt hem; indien hem dorst, zo geeft hem te drinken; want dat doende, zult gij kolen vuurs op zijn hoofd hopen. </p>
<p id="v21"><sup><small>21</small></sup>  Wordt van het kwade niet overwonnen, maar overwint het kwade door het goede. <sup id="cite9"><a href="#fn9">[9]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Romans/11">Romeinen - Hoofdstuk 11</a></td>
        <td><a href="/nl/Bible/Romans/Index">Inhoudsopgave</a></td>
        <td><a href="/nl/Bible/Romans/13">Romeinen - Hoofdstuk 13</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 12:2 <i>Geesten worden één</i>: <a href="/nl/The_Urantia_Book/110#p2_5">UB 110:2.5</a>.  <i>Transformatie</i>: <a href="/nl/The_Urantia_Book/143#p2_4">UB 143:2.4</a>.  <i>Transformeer verleidingen</i>: <a href="/nl/The_Urantia_Book/156#p5_4">UB 156:5.4</a>. </li>
  <li id="fn2"><a href="#cite2">↑</a> 12:3 <i>Ego-deflatie</i>: <a href="/nl/The_Urantia_Book/48#p4_14">UB 48:4.14</a>. </li>
  <li id="fn3"><a href="#cite3">↑</a> 12:4-8 <i>Paul's geïnstitutionaliseerde kerk</i>: <a href="/nl/The_Urantia_Book/170#p5_7">UB 170:5.7</a>. </li>
  <li id="fn4"><a href="#cite4">↑</a> 12:5 <i>Maatschappelijke impact van daden</i>: <a href="/nl/The_Urantia_Book/54#p6_3">UB 54:6.3</a>. </li>
  <li id="fn5"><a href="#cite5">↑</a> 12:15 <i>Verwante geesten</i>: <a href="/nl/The_Urantia_Book/16#p6_3">UB 16:6.3</a>. </li>
  <li id="fn6"><a href="#cite6">↑</a> 12:17-21 <i>Nutteloosheid om kwaad met kwaad te vergelden</i>: <a href="/nl/The_Urantia_Book/140#p8_7">UB 140:8.7</a>. </li>
  <li id="fn7"><a href="#cite7">↑</a> 12:18 <i>Streef ernaar om vreedzaam te leven</i>: <a href="/nl/The_Urantia_Book/181#p2_5">UB 181:2.5</a>. </li>
  <li id="fn8"><a href="#cite8">↑</a> 12:19 <i>Waarschuwt voor represailles</i>: <a href="/nl/The_Urantia_Book/140#p8_5">UB 140:8.5</a>.  <i>Wraak is van God</i>: <a href="/nl/The_Urantia_Book/70#p10_9">UB 70:10.9</a>. </li>
  <li id="fn9"><a href="#cite9">↑</a> 12:21 <i>Overwin kwaad met goed</i>: <a href="/nl/The_Urantia_Book/156#p5_5">UB 156:5.5</a>.  <i>Overwin kwaad met goed</i>: <a href="/nl/The_Urantia_Book/194#p3_12">UB 194:3.12</a>.  <i>Overwin kwaad met goed</i>: <a href="/nl/The_Urantia_Book/159#p5_10">UB 159:5.10</a>.  <i>Overwin kwaad met goed</i>: <a href="/nl/The_Urantia_Book/194#p3_11">UB 194:3.11</a>. </li>
</ol>
</div>
