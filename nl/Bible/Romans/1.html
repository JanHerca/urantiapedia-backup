<!--
title: Romeinen - Hoofdstuk 1
description: 
published: true
date: 2023-11-8T21:53:38Z
tags: bible, bible—romans
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/nl/Bible/Romans/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Romans/2">
          <span class="pr-2">Romeinen - Hoofdstuk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulus, een dienstknecht van Jezus Christus, een geroepen apostel, afgezonderd tot het Evangelie van God, </p>
<p id="v2"><sup><small>2</small></sup>  (Hetwelk Hij te voren beloofd had door Zijn profeten, in de heilige Schriften). </p>
<p id="v3"><sup><small>3</small></sup>  Van Zijn Zoon, Die geworden is uit het zaad van David, naar het vlees; </p>
<p id="v4"><sup><small>4</small></sup>  Die krachtelijk bewezen is te zijn de Zoon van God, naar den Geest der heiligmaking, uit de opstanding der doden) namelijk Jezus Christus, onzen Heere: </p>
<p id="v5"><sup><small>5</small></sup>  (Door Welken wij hebben ontvangen genade en het apostelschap, tot gehoorzaamheid des geloofs onder al de heidenen, voor Zijn Naam; </p>
<p id="v6"><sup><small>6</small></sup>  Onder welken gij ook zijt, geroepenen van Jezus Christus!) </p>
<p id="v7"><sup><small>7</small></sup>  Allen, die te Rome zijt, geliefden Gods, en geroepen heiligen, genade zij u, en vrede van God, onzen Vader, en den Heere Jezus Christus. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Eerstelijk dank ik mijn God door Jezus Christus over u allen, dat uw geloof verkondigd wordt in de gehele wereld. </p>
<p id="v9"><sup><small>9</small></sup>  Want God is mijn Getuige, Welken ik diene in mijn geest, in het Evangelie Zijns Zoons, hoe ik zonder nalaten uwer gedenke; </p>
<p id="v10"><sup><small>10</small></sup>  Allen tijd in mijn gebeden biddende, of mogelijk mij nog te eniger tijd goede gelegenheid gegeven wierd, door den wil van God, om tot ulieden te komen. </p>
<p id="v11"><sup><small>11</small></sup>  Want ik verlang om u te zien, opdat ik u enige geestelijke gave mocht mededelen, ten einde gij versterkt zoudt worden; </p>
<p id="v12"><sup><small>12</small></sup>  Dat is, om mede vertroost te worden onder u, door het onderlinge geloof, zo het uwe als het mijne. </p>
<p id="v13"><sup><small>13</small></sup>  Doch ik wil niet, dat u onbekend zij, broeders, dat ik menigmaal voorgenomen heb tot u te komen (en ben tot nog toe verhinderd geweest), opdat ik ook onder u enige vrucht zou hebben, gelijk als ook onder de andere heidenen. </p>
<p id="v14"><sup><small>14</small></sup>  Beiden Grieken en Barbaren, beiden wijzen en onwijzen ben ik een schuldenaar. </p>
<p id="v15"><sup><small>15</small></sup>  Alzo hetgeen in mij is, dat is volvaardig, om u ook, die te Rome zijt, het Evangelie te verkondigen. </p>
<p id="v16"><sup><small>16</small></sup>  Want ik schaam mij des Evangelies van Christus niet; want het is een kracht Gods tot zaligheid een iegelijk, die gelooft, eerst den Jood, en ook den Griek. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Want de rechtvaardigheid Gods wordt in hetzelve geopenbaard uit geloof tot geloof; gelijk geschreven is: Maar de rechtvaardige zal uit het geloof leven. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Want de toorn Gods wordt geopenbaard van den hemel over alle goddeloosheid, en ongerechtigheid der mensen, als die de waarheid in ongerechtigheid ten onder houden. </p>
<p id="v19"><sup><small>19</small></sup>  Overmits hetgeen van God kennelijk is, in hen openbaar is; want God heeft het hun geopenbaard. </p>
<p id="v20"><sup><small>20</small></sup>  Want Zijn onzienlijke dingen worden, van de schepping der wereld aan, uit de schepselen verstaan en doorzien, beide Zijn eeuwige kracht en Goddelijkheid, opdat zij niet te verontschuldigen zouden zijn. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  Omdat zij, God kennende, Hem als God niet hebben verheerlijkt of gedankt; maar zijn verijdeld geworden in hun overleggingen en hun onverstandig hart is verduisterd geworden; </p>
<p id="v22"><sup><small>22</small></sup>  Zich uitgevende voor wijzen, zijn zij dwaas geworden; </p>
<p id="v23"><sup><small>23</small></sup>  En hebben de heerlijkheid des onverderfelijken Gods veranderd in de gelijkenis eens beelds van een verderfelijk mens, en van gevogelte, en van viervoetige en kruipende gedierten. </p>
<p id="v24"><sup><small>24</small></sup>  Daarom heeft God hen ook overgegeven in de begeerlijkheden hunner harten tot onreinigheid, om hun lichamen onder elkander te onteren; </p>
<p id="v25"><sup><small>25</small></sup>  Als die de waarheid Gods veranderd hebben in de leugen, en het schepsel geeerd en gediend hebben boven den Schepper, Die te prijzen is in der eeuwigheid, amen. </p>
<p id="v26"><sup><small>26</small></sup>  Daarom heeft God hen overgegeven tot oneerlijke bewegingen; want ook hun vrouwen hebben het natuurlijk gebruik veranderd in het gebruik tegen nature; </p>
<p id="v27"><sup><small>27</small></sup>  En insgelijks ook de mannen, nalatende het natuurlijk gebruik der vrouw, zijn verhit geworden in hun lust tegen elkander, mannen met mannen schandelijkheid bedrijvende, en de vergelding van hun dwaling, die daartoe behoorde, in zichzelven ontvangende. </p>
<p id="v28"><sup><small>28</small></sup>  En gelijk het hun niet goed gedacht heeft God in erkentenis te houden, zo heeft God hen overgegeven in een verkeerden zin, om te doen dingen, die niet betamen; </p>
<p id="v29"><sup><small>29</small></sup>  Vervuld zijnde met alle ongerechtigheid, hoererij, boosheid, gierigheid, kwaadheid, vol van nijdigheid, moord, twist, bedrog, kwaadaardigheid; </p>
<p id="v30"><sup><small>30</small></sup>  Oorblazers, achterklappers, haters Gods, smaders, hovaardigen, laatdunkenden, vinders van kwade dingen, den ouderen ongehoorzaam; </p>
<p id="v31"><sup><small>31</small></sup>  Onverstandigen, verbondbrekers, zonder natuurlijke liefde, onverzoenlijken, onbarmhartigen; </p>
<p id="v32"><sup><small>32</small></sup>  Dewelken, daar zij het recht Gods weten, namelijk, dat degenen, die zulke dingen doen, des doods waardig zijn) niet alleen dezelve doen, maar ook mede een welgevallen hebben in degenen, die ze doen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/nl/Bible/Romans/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Romans/2">
          <span class="pr-2">Romeinen - Hoofdstuk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 1:7 <i>God "onze Vader" noemen</i>: <a href="/nl/The_Urantia_Book/1#p1_5">UB 1:1.5</a>.  <i>Vader-kind relatie</i>: <a href="/nl/The_Urantia_Book/131#p10_6">UB 131:10.6</a>.  <i>God "onze Vader" noemen</i>: <a href="/nl/The_Urantia_Book/1#p1_1">UB 1:1.1</a>.  <i>God is onze Vader</i>: <a href="/nl/The_Urantia_Book/141#p4_2">UB 141:4.2</a>.  <i>God: liefhebbende Vader van alle mensen</i>: <a href="/nl/The_Urantia_Book/194#p4_6">UB 194:4.6</a>.  <i>Vader-kind relatie</i>: <a href="/nl/The_Urantia_Book/131#p10_8">UB 131:10.8</a>.  <i>God is onze Vader</i>: <a href="/nl/The_Urantia_Book/149#p6_8">UB 149:6.8</a>.  <i>God is MIJN Vader</i>: <a href="/nl/The_Urantia_Book/131#p10_5">UB 131:10.5</a>. </li>
  <li id="fn2"><a href="#cite2">↑</a> 1:16 <i>Eerst joden, dan heidenen</i>: <a href="/nl/The_Urantia_Book/140#p9_3">UB 140:9.3</a>. </li>
  <li id="fn3"><a href="#cite3">↑</a> 1:16-17 <i>Evangelie van Verlossing</i>: <a href="/nl/The_Urantia_Book/190#p4_1">UB 190:4.1</a>.  <i>Evangelie van redding van God</i>: <a href="/nl/The_Urantia_Book/190#p5_4">UB 190:5.4</a>. </li>
  <li id="fn4"><a href="#cite4">↑</a> 1:17 <i>Geloof is de toegangsprijs</i>: <a href="/nl/The_Urantia_Book/137#p8_17">UB 137:8.17</a>.  <i>Faith krijgt er een door de deur</i>: <a href="/nl/The_Urantia_Book/140#p1_4">UB 140:1.4</a>.  <i>Geloof verdrijft wanhoop</i>: <a href="/nl/The_Urantia_Book/102#p0_2">UB 102:0.2</a>. </li>
  <li id="fn5"><a href="#cite5">↑</a> 1:20 <i>Eeuwige God</i>: <a href="/nl/The_Urantia_Book/0#p3_2">UB 0:3.2</a>.  <i>Hij is onsterfelijk, eeuwig</i>: <a href="/nl/The_Urantia_Book/2#p1_2">UB 2:1.2</a>.  <i>Onzichtbaar gedeeltelijk begrepen</i>: <a href="/nl/The_Urantia_Book/1#p5_3">UB 1:5.3</a>. </li>
</ol>
</div>
