<!--
title: Prediker - Hoofdstuk 7
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Ecclesiastes/6">Prediker - Hoofdstuk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Ecclesiastes/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Ecclesiastes/8">Prediker - Hoofdstuk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Beter is een goede naam, dan goede olie, en de dag des doods, dan de dag, dat iemand geboren wordt. </p>
<p id="v2"><sup><small>2</small></sup>  Het is beter te gaan in het klaaghuis, dan te gaan in het huis des maaltijds; want in hetzelve is het einde aller mensen, en de levende legt het in zijn hart. </p>
<p id="v3"><sup><small>3</small></sup>  Het treuren is beter dan het lachen; want door de droefheid des aangezichts wordt het hart gebeterd. </p>
<p id="v4"><sup><small>4</small></sup>  Het hart der wijzen is in het klaaghuis; maar het hart der zotten in het huis der vreugde. </p>
<p id="v5"><sup><small>5</small></sup>  Het is beter te horen het bestraffen des wijzen, dan dat iemand hore het gezang der dwazen. </p>
<p id="v6"><sup><small>6</small></sup>  Want gelijk het geluid der doornen onder een pot is, alzo is het lachen eens zots. Dit is ook ijdelheid. </p>
<p id="v7"><sup><small>7</small></sup>  Voorwaar, de onderdrukking zou wel een wijze dol maken; en het geschenk verderft het hart. </p>
<p id="v8"><sup><small>8</small></sup>  Het einde van een ding is beter dan zijn begin; de lankmoedige is beter dan de hoogmoedige. </p>
<p id="v9"><sup><small>9</small></sup>  Zijt niet haastig in uw geest om te toornen; want de toorn rust in den boezem der dwazen. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Zeg niet: Wat is er, dat de vorige dagen beter geweest zijn, dan deze? Want gij zoudt naar zulks niet uit wijsheid vragen. </p>
<p id="v11"><sup><small>11</small></sup>  De wijsheid is goed met een erfdeel; en degenen, die de zon aanschouwen, hebben voordeel daarvan. </p>
<p id="v12"><sup><small>12</small></sup>  Want de wijsheid is tot een schaduw, en het geld is tot een schaduw; maar de uitnemendheid der wetenschap is, dat de wijsheid haar bezitters het leven geeft. </p>
<p id="v13"><sup><small>13</small></sup>  Aanmerk het werk Gods; want wie kan recht maken, dat Hij krom gemaakt heeft? </p>
<p id="v14"><sup><small>14</small></sup>  Geniet het goede ten dage des voorspoeds, maar ten dage des tegenspoeds, zie toe; want God maakt ook den een tegenover den ander, ter oorzake dat de mens niet zou vinden iets, dat na hem zal zijn. </p>
<p id="v15"><sup><small>15</small></sup>  Dit alles heb ik gezien in de dagen mijner ijdelheid; er is een rechtvaardige, die in zijn gerechtigheid omkomt; daarentegen is er een goddeloze, die in zijn boosheid zijn dagen verlengt. </p>
<p id="v16"><sup><small>16</small></sup>  Wees niet al te rechtvaardig, noch houd uzelven al te wijs; waarom zoudt gij verwoesting over u brengen? </p>
<p id="v17"><sup><small>17</small></sup>  Wees niet al te goddeloos, noch wees al te dwaas; waarom zoudt gij sterven buiten uw tijd? </p>
<p id="v18"><sup><small>18</small></sup>  Het is goed, dat gij daaraan vasthoudt, en trek ook uw hand van dit niet af; want die God vreest, dien ontgaat dat al. </p>
<p id="v19"><sup><small>19</small></sup>  De wijsheid versterkt den wijze meer dan tien heerschappers, die in een stad zijn. </p>
<p id="v20"><sup><small>20</small></sup>  Voorwaar, er is geen mens rechtvaardig op aarde, die goed doet, en niet zondigt. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Geef ook uw hart niet tot alle woorden, die men spreekt, opdat gij niet hoort, dat uw knecht u vloekt. </p>
<p id="v22"><sup><small>22</small></sup>  Want uw hart heeft ook veelmalen bekend, dat gij ook anderen gevloekt hebt. </p>
<p id="v23"><sup><small>23</small></sup>  Dit alles heb ik met wijsheid verzocht; ik zeide: Ik zal wijsheid bekomen, maar zij was nog verre van mij. </p>
<p id="v24"><sup><small>24</small></sup>  Hetgeen verre af is, en zeer diep, wie zal dat vinden? </p>
<p id="v25"><sup><small>25</small></sup>  Ik keerde mij om, en mijn hart, om te weten, en om na te sporen, en te zoeken wijsheid en een sluitrede; en om te weten de goddeloosheid der zotheid, en de dwaasheid der onzinnigheden. </p>
<p id="v26"><sup><small>26</small></sup>  En ik vond een bitterder ding, dan de dood: een vrouw, welker hart netten en garen, en haar handen banden zijn; wie goed is voor Gods aangezicht, zal van haar ontkomen; daarentegen de zondaar zal van haar gevangen worden. </p>
<p id="v27"><sup><small>27</small></sup>  Ziet, dit heb ik gevonden, zegt de prediker, het ene bij het andere, om de sluitrede te vinden; </p>
<p id="v28"><sup><small>28</small></sup>  Dewelke mijn ziel nog zoekt, maar ik heb haar niet gevonden: een man uit duizend heb ik gevonden; maar een vrouw onder die allen heb ik niet gevonden. </p>
<p id="v29"><sup><small>29</small></sup>  Alleenlijk ziet, dit heb ik gevonden, dat God den mens recht gemaakt heeft, maar zij hebben veel vonden gezocht. </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 7:9 <i>Woede rust in de boezem van dwazen</i>: <a href="/nl/The_Urantia_Book/149#p4_2">UB 149:4.2</a>. </li>
  <li id="fn2"><a href="#cite2">↑</a> 7:20 <i>Kwaad van nature, niet zondig</i>: <a href="/nl/The_Urantia_Book/148#p4_8">UB 148:4.8</a>. </li>
</ol>
</div>
