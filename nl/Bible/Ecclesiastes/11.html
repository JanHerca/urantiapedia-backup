<!--
title: Prediker - Hoofdstuk 11
description: 
published: true
date: 2022-10-8T9:52:43Z
tags: bible, bibleâ€”ecclesiastes
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Ecclesiastes/10">Prediker - Hoofdstuk 10</a></td>
        <td><a href="/nl/Bible/Ecclesiastes/Index">Inhoudsopgave</a></td>
        <td><a href="/nl/Bible/Ecclesiastes/12">Prediker - Hoofdstuk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Werp uw brood uit op het water, want gij zult het vinden na vele dagen. </p>
<p id="v2"><sup><small>2</small></sup>  Geef een deel aan zeven, ja, ook aan acht; want gij weet niet, wat kwaad op de aarde wezen zal. </p>
<p id="v3"><sup><small>3</small></sup>  Als de wolken vol geworden zijn, zo storten zij plasregen uit op de aarde; en als de boom naar het zuiden, of als hij naar het noorden valt, in de plaats, waar de boom valt, daar zal hij wezen. </p>
<p id="v4"><sup><small>4</small></sup>  Wie op den wind acht geeft, die zal niet zaaien, en wie op de wolken ziet, die zal niet maaien. </p>
<p id="v5"><sup><small>5</small></sup>  Gelijk gij niet weet, welke de weg des winds zij, of hoedanig de beenderen zijn in den buik van een zwangere vrouw, alzo weet gij het werk Gods niet, Die het alles maakt. </p>
<p id="v6"><sup><small>6</small></sup>  Zaai uw zaad in den morgenstond, en trek uw hand des avonds niet af; want gij weet niet, wat recht wezen zal, of dit of dat, of dat die beide te zamen goed zijn zullen. </p>
<p id="v7"><sup><small>7</small></sup>  Verder, het licht is zoet, en het is den ogen goed de zon te aanschouwen; </p>
<p id="v8"><sup><small>8</small></sup>  Maar indien de mens veel jaren heeft, en verblijdt zich in die allen, zo laat hem ook gedenken aan de dagen der duisternis, want die zullen veel zijn; en al wat gekomen is, is ijdelheid. </p>
<p id="v9"><sup><small>9</small></sup>  Verblijd u, o jongeling! in uw jeugd, en laat uw hart zich vermaken in de dagen uwer jongelingschap, en wandel in de wegen uws harten, en in de aanschouwingen uwer ogen; maar weet, dat God, om al deze dingen, u zal doen komen voor het gericht. </p>
<p id="v10"><sup><small>10</small></sup>  Zo doe dan de toornigheid wijken van uw hart, en doe het kwade weg van uw vlees, want de jeugd, en de jonkheid is ijdelheid. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Ecclesiastes/10">Prediker - Hoofdstuk 10</a></td>
        <td><a href="/nl/Bible/Ecclesiastes/Index">Inhoudsopgave</a></td>
        <td><a href="/nl/Bible/Ecclesiastes/12">Prediker - Hoofdstuk 12</a></td>
      </tr>
    </tbody>
  </table>
</figure>
