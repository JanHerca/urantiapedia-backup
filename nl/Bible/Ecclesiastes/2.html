<!--
title: Prediker - Hoofdstuk 2
description: 
published: true
date: 2023-11-8T21:53:37Z
tags: bible, bible—ecclesiastes
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ecclesiastes/1">
          <span class="mdi mdi-arrow-left-drop-circle"></span><span class="pl-2">Prediker - Hoofdstuk 1</span>
        </a>
        </td>
        <td>
        <a href="/nl/Bible/Ecclesiastes/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Ecclesiastes/3">
          <span class="pr-2">Prediker - Hoofdstuk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ik zeide in mijn hart: Nu, welaan, ik zal u beproeven door vreugde; derhalve zie het goede aan; maar zie, ook dat was ijdelheid. </p>
<p id="v2"><sup><small>2</small></sup>  Tot het lachen zeide ik: Gij zijt onzinnig, en tot de vreugde: Wat maakt deze? </p>
<p id="v3"><sup><small>3</small></sup>  Ik heb in mijn hart nagespeurd, om mijn vlees op te houden in den wijn, (nochtans leidende mijn hart in wijsheid) en om de dwaasheid vast te houden, totdat ik zou zien wat den kinderen der mensen het best ware, dat zij doen zouden onder den hemel, gedurende het getal der dagen huns levens. </p>
<p id="v4"><sup><small>4</small></sup>  Ik maakte mij grote werken, ik bouwde mij huizen, ik plantte mij wijngaarden. </p>
<p id="v5"><sup><small>5</small></sup>  Ik maakte mij hoven en lusthoven, en ik plantte bomen in dezelve, van allerlei vrucht. </p>
<p id="v6"><sup><small>6</small></sup>  Ik maakte mij vijvers van wateren, om daarmede te bewateren het woud, dat met bomen groende. </p>
<p id="v7"><sup><small>7</small></sup>  Ik kreeg knechten en maagden, en ik had kinderen des huizes; ook had ik een groot bezit van runderen en schapen, meer dan allen, die voor mij te Jeruzalem geweest waren. </p>
<p id="v8"><sup><small>8</small></sup>  Ik vergaderde mij ook zilver en goud, en kleinoden der koningen en der landschappen; ik bestelde mij zangers en zangeressen, en wellustigheden der mensenkinderen, snarenspel, ja, allerlei snarenspel. </p>
<p id="v9"><sup><small>9</small></sup>  En ik werd groot, en nam toe, meer dan iemand, die voor mij te Jeruzalem geweest was; ook bleef mijn wijsheid mij bij. </p>
<p id="v10"><sup><small>10</small></sup>  En al wat mijn ogen begeerden, dat onttrok ik hun niet; ik wederhield mijn hart niet van enige blijdschap, maar mijn hart was verblijd vanwege al mijn arbeid; en dit was mijn deel van al mijn arbeid. </p>
<p id="v11"><sup><small>11</small></sup>  Toen wendde ik mij tot al mijn werken, die mijn handen gemaakt hadden, en tot den arbeid, dien ik werkende gearbeid had; ziet, het was al ijdelheid en kwelling des geestes, en daarin was geen voordeel onder de zon. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Daarna wendde ik mij, om te zien wijsheid, ook onzinnigheden en dwaasheid; want hoe zou een mens, die den koning nakomen zal, doen hetgeen alrede gedaan is? <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Toen zag ik, dat de wijsheid uitnemendheid heeft boven de dwaasheid, gelijk het licht uitnemendheid heeft boven de duisternis. </p>
<p id="v14"><sup><small>14</small></sup>  De ogen des wijzen zijn in zijn hoofd, maar de zot wandelt in de duisternis. Toen bemerkte ik ook, dat enerlei geval hun allen bejegent. </p>
<p id="v15"><sup><small>15</small></sup>  Dies zeide ik in mijn hart: Gelijk het den dwaze bejegent, zal het ook mijzelven bejegenen; waarom heb ik dan toen meer naar wijsheid gestaan? Toen sprak ik in mijn hart, dat ook hetzelve ijdelheid was. </p>
<p id="v16"><sup><small>16</small></sup>  Want er zal in eeuwigheid niet meer gedachtenis van een wijze, dan van een dwaas zijn; aangezien hetgeen nu is, in de toekomende dagen altemaal vergeten wordt; en hoe sterft de wijze met den zot? </p>
<p id="v17"><sup><small>17</small></sup>  Daarom haatte ik dit leven, want dit werk dacht mij kwaad, dat onder de zon geschiedt; want het is al ijdelheid en kwelling des geestes. </p>
<p id="v18"><sup><small>18</small></sup>  Ik haatte ook al mijn arbeid, dien ik bearbeid had onder de zon, dat ik dien zou achterlaten aan een mens, die na mij wezen zal. </p>
<p id="v19"><sup><small>19</small></sup>  Want wie weet, of hij wijs zal zijn, of dwaas? Evenwel zal hij heersen over al mijn arbeid, dien ik bearbeid heb en dien ik wijselijk beleid heb onder de zon. Dat is ook ijdelheid. </p>
<p id="v20"><sup><small>20</small></sup>  Daarom keerde ik mij om, om mijn hart te doen wanhopen over al den arbeid, dien ik bearbeid heb onder de zon. </p>
<p id="v21"><sup><small>21</small></sup>  Want er is een mens, wiens arbeid in wijsheid, en in wetenschap, en in geschiktheid is; nochtans zal hij dien overgeven tot zijn deel, aan een mens, die daaraan niet gearbeid heeft. Dit is ook ijdelheid en een groot kwaad. </p>
<p id="v22"><sup><small>22</small></sup>  Wat heeft toch die mens van al zijn arbeid, en van de kwellingen zijns harten, dien hij is bearbeidende onder de zon? </p>
<p id="v23"><sup><small>23</small></sup>  Want al zijn dagen zijn smarten, en zijn bezigheid is verdriet; zelfs des nachts rust zijn hart niet. Datzelve is ook ijdelheid. </p>
<p id="v24"><sup><small>24</small></sup>  Is het dan niet goed voor den mens, dat hij ete en drinke, en dat hij zijn ziel het goede doe genieten in zijn arbeid? Ik heb ook gezien, dat zulks van de hand Gods is. </p>
<p id="v25"><sup><small>25</small></sup>  (Want wie zou er van eten, of wie zou zich daartoe haasten, meer dan ik zelf?) </p>
<p id="v26"><sup><small>26</small></sup>  Want Hij geeft wijsheid, en wetenschap, en vreugde den mens, die goed is voor Zijn aangezicht; maar den zondaar geeft Hij bezigheid om te verzamelen en te vergaderen, opdat Hij het geve dien, die goed is voor Gods aangezicht. Dit is ook ijdelheid en kwelling des geestes. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ecclesiastes/1">
          <span class="mdi mdi-arrow-left-drop-circle"></span><span class="pl-2">Prediker - Hoofdstuk 1</span>
        </a>
        </td>
        <td>
        <a href="/nl/Bible/Ecclesiastes/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Ecclesiastes/3">
          <span class="pr-2">Prediker - Hoofdstuk 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 2:11-23 <i>Dood onvermijdelijk, wanhoop niet</i>: <a href="/nl/The_Urantia_Book/102#p0_1">UB 102:0.1</a>. </li>
  <li id="fn2"><a href="#cite2">↑</a> 2:12-17 <i>Prediker is pessimistisch</i>: <a href="/nl/The_Urantia_Book/97#p8_2">UB 97:8.2</a>. </li>
</ol>
</div>
