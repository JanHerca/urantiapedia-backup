<!--
title: Prediker - Hoofdstuk 12
description: 
published: true
date: 2023-11-8T21:53:37Z
tags: bible, bible—ecclesiastes
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ecclesiastes/11">
          <span class="mdi mdi-arrow-left-drop-circle"></span><span class="pl-2">Prediker - Hoofdstuk 11</span>
        </a>
        </td>
        <td>
        <a href="/nl/Bible/Ecclesiastes/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  En gedenk aan uw Schepper in de dagen uwer jongelingschap, eer dat de kwade dagen komen, en de jaren naderen, van dewelke gij zeggen zult: Ik heb geen lust in dezelve. </p>
<p id="v2"><sup><small>2</small></sup>  Eer dan de zon, en het licht, en de maan, en de sterren verduisterd worden, en de wolken wederkomen na den regen. </p>
<p id="v3"><sup><small>3</small></sup>  In den dag, wanneer de wachters des huizes zullen beven, en de sterke mannen zichzelven zullen krommen, en de maalsters zullen stilstaan, omdat zij minder geworden zijn, en die door de vensteren zien, verduisterd zullen worden; </p>
<p id="v4"><sup><small>4</small></sup>  En de twee deuren naar de straat zullen gesloten worden, als er is een nederig geluid der maling, en hij opstaat op de stem van het vogeltje, en al de zangeressen nedergebogen zullen worden. </p>
<p id="v5"><sup><small>5</small></sup>  Ook wanneer zij voor de hoogte zullen vrezen, en dat er verschrikkingen zullen zijn op den weg, en de amandelboom zal bloeien, en dat de sprinkhaan zichzelven een last zal wezen, en dat de lust zal vergaan; want de mens gaat naar zijn eeuwig huis, en de rouwklagers zullen in de straat omgaan. </p>
<p id="v6"><sup><small>6</small></sup>  Eer dat het zilveren koord ontketend wordt, en de gulden schaal in stukken gestoten wordt, en de kruik aan de springader gebroken wordt, en het rad aan den bornput in stukken gestoten wordt; </p>
<p id="v7"><sup><small>7</small></sup>  En dat het stof wederom tot aarde keert, als het geweest is; en de geest weder tot God keert, Die hem gegeven heeft. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ijdelheid der ijdelheden, zegt de prediker; het is al ijdelheid! </p>
<p id="v9"><sup><small>9</small></sup>  En voorts, dewijl de prediker wijs geweest is, zo leerde hij het volk nog wetenschap, en merkte op, en onderzocht; hij stelde vele spreuken in orde. </p>
<p id="v10"><sup><small>10</small></sup>  De prediker zocht aangename woorden uit te vinden, en het geschrevene is recht, woorden der waarheid. </p>
<p id="v11"><sup><small>11</small></sup>  De woorden der wijzen zijn gelijk prikkelen, en gelijk nagelen, diep ingeslagen van de meesters der verzamelingen, die gegeven zijn van den enigen Herder. </p>
<p id="v12"><sup><small>12</small></sup>  En wat boven dezelve is, mijn zoon! wees gewaarschuwd; van vele boeken te maken is geen einde, en veel lezens is vermoeiing des vleses. </p>
<p id="v13"><sup><small>13</small></sup>  Van alles, wat gehoord is, is het einde van de zaak: Vrees God, en houd Zijn geboden, want dit betaamt allen mensen. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Want God zal ieder werk in het gericht brengen, met al wat verborgen is, hetzij goed, of hetzij kwaad. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ecclesiastes/11">
          <span class="mdi mdi-arrow-left-drop-circle"></span><span class="pl-2">Prediker - Hoofdstuk 11</span>
        </a>
        </td>
        <td>
        <a href="/nl/Bible/Ecclesiastes/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 12:7 <i>Geest keert terug naar God</i>: <a href="/nl/The_Urantia_Book/1#p4_3">UB 1:4.3</a>.  <i>Leven, zowel materieel als spiritueel</i>: <a href="/nl/The_Urantia_Book/36#p6_1">UB 36:6.1</a>.  <i>Stof ben je, tot stof keert terug</i>: <a href="/nl/The_Urantia_Book/68#p6_1">UB 68:6.1</a>.  <i>Terugkeer van geest</i>: <a href="/nl/The_Urantia_Book/34#p6_4">UB 34:6.4</a>. </li>
  <li id="fn2"><a href="#cite2">↑</a> 12:13 <i>Vrees God hele Plicht van de mens</i>: <a href="/nl/The_Urantia_Book/149#p6_7">UB 149:6.7</a>.  <i>Vrees en gehoorzaam God</i>: <a href="/nl/The_Urantia_Book/131#p2_9">UB 131:2.9</a>. </li>
  <li id="fn3"><a href="#cite3">↑</a> 12:14 <i>God oordeelt geheimen</i>: <a href="/nl/The_Urantia_Book/131#p2_8">UB 131:2.8</a>. </li>
</ol>
</div>
