<!--
title: Exodus - Hoofdstuk 4
description: 
published: true
date: 2023-11-8T21:53:37Z
tags: bible, bible—exodus
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Exodus/3">
          <span class="mdi mdi-arrow-left-drop-circle"></span><span class="pl-2">Exodus - Hoofdstuk 3</span>
        </a>
        </td>
        <td>
        <a href="/nl/Bible/Exodus/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Exodus/5">
          <span class="pr-2">Exodus - Hoofdstuk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen antwoordde Mozes, en zeide: Maar zie, zij zullen mij niet geloven, noch mijn stem horen; want zij zullen zeggen: De HEERE is u niet verschenen! </p>
<p id="v2"><sup><small>2</small></sup>  En de HEERE zeide tot hem: Wat is er in uw hand? En hij zeide: Een staf. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  En Hij zeide: Werp hem ter aarde. En hij wierp hem ter aarde! Toen werd hij tot een slang; en Mozes vlood van haar. </p>
<p id="v4"><sup><small>4</small></sup>  Toen zeide de HEERE tot Mozes: Strek uw hand uit, en grijp haar bij haar staart! Toen strekte hij zijn hand uit, en vatte haar, en zij werd tot een staf in zijn hand. </p>
<p id="v5"><sup><small>5</small></sup>  Opdat zij geloven, dat u verschenen is de HEERE, de God hunner vaderen, de God van Abraham, de God van Izak, en de God van Jakob. </p>
<p id="v6"><sup><small>6</small></sup>  En de HEERE zeide verder tot hem: Steek nu uw hand in uw boezem. En hij stak zijn hand in zijn boezem; daarna trok hij ze uit, en ziet, zijn hand was melaats, wit als sneeuw. </p>
<p id="v7"><sup><small>7</small></sup>  En Hij zeide: Steek uw hand wederom in uw boezem. En hij stak zijn hand wederom in zijn boezem; daarna trok hij ze uit zijn boezem, en ziet, zij was weder als zijn ander vlees. </p>
<p id="v8"><sup><small>8</small></sup>  En het zal geschieden, zo zij u niet geloven, noch naar de stem van het eerste teken horen, zo zullen zij de stem van het laatste teken geloven. </p>
<p id="v9"><sup><small>9</small></sup>  En het zal geschieden, zo zij ook deze twee tekenen niet geloven, noch naar uw stem horen, zo neem van de wateren der rivier, en giet ze op het droge; zo zullen de wateren, die gij uit de rivier zult nemen, diezelve zullen tot bloed worden op het droge. </p>
<p id="v10"><sup><small>10</small></sup>  Toen zeide Mozes tot den HEERE: Och Heere! ik ben geen man wel ter tale, noch van gisteren, noch van eergisteren, noch van toen af, toen Gij tot Uw knecht gesproken hebt; want ik ben zwaar van mond, en zwaar van tong. </p>
<p id="v11"><sup><small>11</small></sup>  En de HEERE zeide tot hem: Wie heeft den mens den mond gemaakt, of wie heeft den stomme, of dove, of ziende, of blinde gemaakt? Ben Ik het niet, de HEERE? </p>
<p id="v12"><sup><small>12</small></sup>  En nu ga henen, en Ik zal met uw mond zijn, en zal u leren, wat gij spreken zult. </p>
<p id="v13"><sup><small>13</small></sup>  Doch hij zeide: Och, Heere! zend toch door de hand desgenen, dien Gij zoudt zenden. </p>
<p id="v14"><sup><small>14</small></sup>  Toen ontstak de toorn des HEEREN over Mozes, en Hij zeide: is niet Aaron, de Leviet, uw broeder? Ik weet, dat hij zeer wel spreken zal, en ook, zie, hij zal uitgaan u tegemoet; wanneer hij u ziet, zo zal hij in zijn hart verblijd zijn. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Gij dan zult tot hem spreken, en de woorden in zijn mond leggen; en Ik zal met uw mond, en met zijn mond zijn; en Ik zal ulieden leren, wat gij doen zult. </p>
<p id="v16"><sup><small>16</small></sup>  En hij zal voor u tot het volk spreken; en het zal geschieden, dat hij u tot een mond zal zijn, en gij zult hem tot een god zijn. </p>
<p id="v17"><sup><small>17</small></sup>  Neem dan dezen staf in uw hand, waarmede gij die tekenen doen zult. </p>
<p id="v18"><sup><small>18</small></sup>  Toen ging Mozes heen, en keerde weder tot Jethro, zijn schoonvader, en zeide tot hem: Laat mij toch gaan, dat ik wederkere tot mijn broederen, die in Egypte zijn, en zie, of zij nog leven. Jethro dan zeide tot Mozes: Ga in vrede! </p>
<p id="v19"><sup><small>19</small></sup>  Ook zeide de HEERE tot Mozes in Midian: Ga heen, keer weder in Egypte, want al de mannen zijn dood, die uw ziel zochten. </p>
<p id="v20"><sup><small>20</small></sup>  Mozes dan nam zijn vrouw, en zijn zonen, en voerde hen op een ezel, en keerde weder in Egypteland; en Mozes nam den staf Gods in zijn hand. </p>
<p id="v21"><sup><small>21</small></sup>  En de HEERE zeide tot Mozes: Terwijl gij heentrekt, om weder in Egypte te keren, zie toe, dat gij al de wonderen doet voor Farao, die Ik in uw hand gesteld heb; doch Ik zal zijn hart verstokken, dat hij het volk niet zal laten gaan. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Dan zult gij tot Farao zeggen: Alzo zegt de HEERE: Mijn zoon, Mijn eerstgeborene, is Israel. </p>
<p id="v23"><sup><small>23</small></sup>  En Ik heb tot u gezegd: Laat Mijn zoon trekken, dat hij Mij diene! maar gij hebt geweigerd hem te laten trekken; zie, Ik zal uw zoon, uw eerstgeborene doden! </p>
<p id="v24"><sup><small>24</small></sup>  En het geschiedde op den weg, in de herberg, dat de HEERE hem tegenkwam, en zocht hem te doden. </p>
<p id="v25"><sup><small>25</small></sup>  Toen nam Zippora een stenen mes en besneed de voorhuid haars zoons, en wierp die voor zijn voeten, en zeide: Voorwaar, gij zijt mij een bloedbruidegom! </p>
<p id="v26"><sup><small>26</small></sup>  En Hij liet van hem af. Toen zeide zij: Bloedbruidegom! vanwege de besnijdenis. </p>
<p id="v27"><sup><small>27</small></sup>  De HEERE zeide ook tot Aaron: Ga Mozes tegemoet in de woestijn. En hij ging, en ontmoette hem aan den berg Gods, en hij kuste hem. </p>
<p id="v28"><sup><small>28</small></sup>  En Mozes gaf Aaron te kennen al de woorden des HEEREN, Die hem gezonden had, en al de tekenen, die Hij hem bevolen had. </p>
<p id="v29"><sup><small>29</small></sup>  Toen ging Mozes en Aaron, en zij verzamelden al de oudsten der kinderen Israels. </p>
<p id="v30"><sup><small>30</small></sup>  En Aaron sprak al de woorden, die de HEERE tot Mozes gesproken had; en hij deed de tekenen voor de ogen des volks. </p>
<p id="v31"><sup><small>31</small></sup>  En het volk geloofde, en zij hoorden, dat de HEERE de kinderen Israels bezocht, en dat Hij hun verdrukking zag, en zij neigden hun hoofden, en aanbaden. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Exodus/3">
          <span class="mdi mdi-arrow-left-drop-circle"></span><span class="pl-2">Exodus - Hoofdstuk 3</span>
        </a>
        </td>
        <td>
        <a href="/nl/Bible/Exodus/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Exodus/5">
          <span class="pr-2">Exodus - Hoofdstuk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 4:2-4 <i>Serpent eerbied</i>: <a href="/nl/The_Urantia_Book/88#p1_5">UB 88:1.5</a>.  <i>Slangenverering</i>: <a href="/nl/The_Urantia_Book/85#p3_3">UB 85:3.3</a>. </li>
  <li id="fn2"><a href="#cite2">↑</a> 4:14 <i>God zei boos te zijn</i>: <a href="/nl/The_Urantia_Book/4#p3_2">UB 4:3.2</a>. </li>
  <li id="fn3"><a href="#cite3">↑</a> 4:21 <i>Verhard het hart van Farao</i>: <a href="/nl/The_Urantia_Book/156#p5_4">UB 156:5.4</a>. </li>
</ol>
</div>
