<!--
title: Exodus - Hoofdstuk 25
description: 
published: true
date: 2022-10-8T9:52:43Z
tags: bible, bible—exodus
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Exodus/24">Exodus - Hoofdstuk 24</a></td>
        <td><a href="/nl/Bible/Exodus/Index">Inhoudsopgave</a></td>
        <td><a href="/nl/Bible/Exodus/26">Exodus - Hoofdstuk 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen sprak de HEERE tot Mozes, zeggende: </p>
<p id="v2"><sup><small>2</small></sup>  Spreek tot de kinderen Israels, dat zij voor Mij een hefoffer nemen. Van alle man, wiens hart zich vrijwillig bewegen zal, zult gij Mijn hefoffer nemen. </p>
<p id="v3"><sup><small>3</small></sup>  Dit nu is het hefoffer, hetwelk gij van hen nemen zult: goud, en zilver, en koper; </p>
<p id="v4"><sup><small>4</small></sup>  Als ook hemelsblauw, en purper, en scharlaken, en fijn linnen, en geiten haar. </p>
<p id="v5"><sup><small>5</small></sup>  En roodgeverfde ramsvellen, en dassenvellen; en sittimhout; </p>
<p id="v6"><sup><small>6</small></sup>  Olie tot den luchter, specerijen ter zalfolie, en tot roking welriekende specerijen; </p>
<p id="v7"><sup><small>7</small></sup>  Sardonixstenen, en vervullende stenen tot den efod, en tot den borstlap. </p>
<p id="v8"><sup><small>8</small></sup>  En zij zullen Mij een heiligdom maken, dat Ik in het midden van hen wone. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Naar al wat Ik u tot een voorbeeld dezes tabernakels, en een voorbeeld van al deszelfs gereedschap wijzen zal, even alzo zult gijlieden dat maken. </p>
<p id="v10"><sup><small>10</small></sup>  Zo zullen zij een ark van sittimhout maken; twee ellen en een halve zal haar lengte zijn, en anderhalve el haar breedte, en anderhalve el haar hoogte. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  En gij zult ze met louter goud overtrekken, van binnen en van buiten zult gij ze overtrekken; en gij zult op dezelve een gouden krans maken rondom heen. </p>
<p id="v12"><sup><small>12</small></sup>  En giet voor haar vier gouden ringen, en zet die aan haar vier hoeken, alzo dat twee ringen op de ene zijde derzelve zijn, en twee ringen op haar andere zijde. </p>
<p id="v13"><sup><small>13</small></sup>  En maak handbomen van sittimhout, en overtrek ze met goud. </p>
<p id="v14"><sup><small>14</small></sup>  En steek de handbomen in de ringen, die aan de zijde der ark zijn, dat men de ark daarmede drage. </p>
<p id="v15"><sup><small>15</small></sup>  De draagbomen zullen in de ringen der ark zijn; zij zullen er niet uitgetogen worden. </p>
<p id="v16"><sup><small>16</small></sup>  Daarna zult gij in de ark leggen de getuigenis, die Ik u geven zal. </p>
<p id="v17"><sup><small>17</small></sup>  Gij zult ook een verzoendeksel maken van louter goud; twee ellen en een halve zal deszelfs lengte zijn, en anderhalve el deszelfs breedte. </p>
<p id="v18"><sup><small>18</small></sup>  Gij zult ook twee cherubim van goud maken; van dicht goud zult gij ze maken, uit de beide einden des verzoendeksels. </p>
<p id="v19"><sup><small>19</small></sup>  En maak u een cherub uit het ene einde aan deze zijde, en den anderen cherub uit het andere einde aan gene zijde; uit het verzoendeksel zult gijlieden de cherubim maken, uit de beide einden van hetzelve. </p>
<p id="v20"><sup><small>20</small></sup>  En de cherubim zullen hun beide vleugelen omhoog uitbreiden, bedekkende met hun vleugelen het verzoendeksel; en hun aangezichten zullen tegenover elkander zijn; de aangezichten der cherubim zullen naar het verzoendeksel zijn. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  En gij zult het verzoendeksel boven op de ark zetten, nadat gij in de ark de getuigenis, die Ik u geven zal, zult gelegd hebben. </p>
<p id="v22"><sup><small>22</small></sup>  En aldaar zal Ik bij u komen, en Ik zal met u spreken van boven het verzoendeksel af, van tussen de twee cherubim, die op de ark der getuigenis zijn zullen, alles, wat Ik u gebieden zal aan de kinderen Israels. </p>
<p id="v23"><sup><small>23</small></sup>  Gij zult ook een tafel maken van sittimhout; twee ellen zal haar lengte zijn, en een el haar breedte, en een el en een halve zal haar hoogte zijn. </p>
<p id="v24"><sup><small>24</small></sup>  En gij zult ze met louter goud overtrekken; gij zult ook een gouden krans daaraan maken, rondom heen. </p>
<p id="v25"><sup><small>25</small></sup>  Gij zult ook een lijst rondom daaraan maken, een hand breed; en gij zult een gouden krans rondom derzelver lijst maken. </p>
<p id="v26"><sup><small>26</small></sup>  Ook zult gij vier gouden ringen daaraan maken; en gij zult de ringen zetten aan de vier hoeken, die aan derzelver vier voeten zijn zullen. </p>
<p id="v27"><sup><small>27</small></sup>  Tegenover de lijst zullen de ringen zijn, tot plaatsen voor de handbomen, om de tafel te dragen. </p>
<p id="v28"><sup><small>28</small></sup>  Deze handbomen nu zult gij van sittimhout maken, en gij zult dezelve met goud overtrekken; en de tafel zal daaraan gedragen worden. </p>
<p id="v29"><sup><small>29</small></sup>  Gij zult ook maken haar schotelen, en haar rookschalen, en haar platelen, en haar kroezen (met welke zij bedekt zal worden); van louter goud zult gij ze maken. </p>
<p id="v30"><sup><small>30</small></sup>  En gij zult op deze tafel altijd het toonbrood voor Mijn aangezicht leggen. </p>
<p id="v31"><sup><small>31</small></sup>  Gij zult ook een kandelaar van louter goud maken. Van dicht werk zal deze kandelaar gemaakt worden, zijn schacht, en zijn rietjes; zijn schaaltjes, zijn knopen, en zijn bloemen zullen uit hem zijn. </p>
<p id="v32"><sup><small>32</small></sup>  En zes rieten zullen uit zijn zijden uitgaan; drie rieten des kandelaars uit zijn ene zijde, en drie rieten des kandelaars uit zijn andere zijde. </p>
<p id="v33"><sup><small>33</small></sup>  In het ene riet zullen drie schaaltjes zijn, gelijk amandelnoten, een knoop en een bloem; en drie schaaltjes, gelijk amandelnoten in een ander riet, een knoop en een bloem; alzo zullen die zes rieten zijn, die uit den kandelaar gaan. </p>
<p id="v34"><sup><small>34</small></sup>  Maar aan den kandelaar zelven zullen vier schaaltjes zijn, gelijk amandelnoten, met zijn knopen, en met zijn bloemen. </p>
<p id="v35"><sup><small>35</small></sup>  En daar zal een knoop zijn onder twee rieten, uit denzelven uitgaande; ook een knoop onder twee rieten, uit denzelven uitgaande; nog een knoop onder twee rieten, uit denzelven uitgaande; alzo zal het zijn met de zes rieten, die uit den kandelaar uitgaan. </p>
<p id="v36"><sup><small>36</small></sup>  Hun knopen en hun rieten zullen uit hem zijn; het zal altemaal een enig dicht werk van louter goud zijn. </p>
<p id="v37"><sup><small>37</small></sup>  Gij zult hem ook zeven lampen maken, en men zal zijn lampen aansteken, en doen lichten aan zijn zijden. </p>
<p id="v38"><sup><small>38</small></sup>  Zijn snuiters en zijn blusvaten zullen louter goud zijn. </p>
<p id="v39"><sup><small>39</small></sup>  Uit een talent louter goud zal men dat maken, met al dit gereedschap. </p>
<p id="v40"><sup><small>40</small></sup>  Zie dan toe, dat gij het maakt naar hun voorbeeld, hetwelk u op den berg getoond is. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Exodus/24">Exodus - Hoofdstuk 24</a></td>
        <td><a href="/nl/Bible/Exodus/Index">Inhoudsopgave</a></td>
        <td><a href="/nl/Bible/Exodus/26">Exodus - Hoofdstuk 26</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 25:8-10 <i>Fetisjhut verhoogd door Mozes</i>: <a href="/nl/The_Urantia_Book/88#p2_3">UB 88:2.3</a>. </li>
  <li id="fn2"><a href="#cite2">↑</a> 25:10-16 <i>Nieuwe fetisjen</i>: <a href="/nl/The_Urantia_Book/88#p2_5">UB 88:2.5</a>. </li>
  <li id="fn3"><a href="#cite3">↑</a> 25:20 <i>Engel vleugels</i>: <a href="/nl/The_Urantia_Book/39#p5_12">UB 39:5.12</a>. </li>
  <li id="fn4"><a href="#cite4">↑</a> 25:40 <i>Origineel patroon</i>: <a href="/nl/The_Urantia_Book/27#p2_1">UB 27:2.1</a>. </li>
</ol>
</div>
