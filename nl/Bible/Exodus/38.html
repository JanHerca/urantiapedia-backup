<!--
title: Exodus - Hoofdstuk 38
description: 
published: true
date: 2022-10-8T9:52:43Z
tags: bible, bibleâ€”exodus
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Exodus/37">Exodus - Hoofdstuk 37</a></td>
        <td><a href="/nl/Bible/Exodus/Index">Inhoudsopgave</a></td>
        <td><a href="/nl/Bible/Exodus/39">Exodus - Hoofdstuk 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hij maakte ook het brandofferaltaar van sittimhout; vijf ellen was deszelfs lengte, en vijf ellen zijn breedte, vierkant, en drie ellen zijn hoogte. </p>
<p id="v2"><sup><small>2</small></sup>  En hij maakte deszelfs hoornen op zijn vier hoeken; uit hetzelve waren zijn hoornen; en hij overtrok het met koper. </p>
<p id="v3"><sup><small>3</small></sup>  Hij maakte ook al het gereedschap des altaars, de potten, en de schoffelen, en de besprengbekkens, en de krauwelen, en de koolpannen; al zijn vaten maakte hij van koper. </p>
<p id="v4"><sup><small>4</small></sup>  Ook maakte hij aan het altaar een rooster van koperen netwerk, onder zijn omloop, van beneden tot zijn midden toe. </p>
<p id="v5"><sup><small>5</small></sup>  En hij goot vier ringen aan de vier einden des koperen roosters, tot plaatsen voor de handbomen. </p>
<p id="v6"><sup><small>6</small></sup>  En hij maakte de handbomen van sittimhout, en hij overtrok ze met koper. </p>
<p id="v7"><sup><small>7</small></sup>  En hij deed de handbomen in de ringen, aan de zijden des altaars, dat men het met dezelve droeg; hij maakte hetzelve hol van planken. </p>
<p id="v8"><sup><small>8</small></sup>  Hij maakte ook het koperen wasvat, met zijn koperen voet, van de spiegels der te hoop komende vrouwen, die te hoop kwamen voor de deur van de tent der samenkomst. </p>
<p id="v9"><sup><small>9</small></sup>  Hij maakte ook den voorhof, aan den zuidhoek zuidwaarts; de behangselen tot den voorhof waren van fijn getweernd linnen, van honderd ellen. </p>
<p id="v10"><sup><small>10</small></sup>  Hun twintig pilaren en derzelver twintig voeten, waren van koper; de haken dezer pilaren en hun banden waren van zilver. </p>
<p id="v11"><sup><small>11</small></sup>  En aan den noorderhoek honderd ellen, hun twintig pilaren en derzelver twintig voeten waren van koper; de haken der pilaren en derzelver banden waren van zilver. </p>
<p id="v12"><sup><small>12</small></sup>  En aan den westerhoek waren behangselen van vijftig ellen, hun pilaren tien en derzelver voeten tien; de haken der pilaren en hun banden waren van zilver. </p>
<p id="v13"><sup><small>13</small></sup>  En aan den oosterhoek tegen den opgang waren vijftig ellen. </p>
<p id="v14"><sup><small>14</small></sup>  De behangselen aan deze zijde waren vijftien ellen, derzelver pilaren drie en hun voeten drie. </p>
<p id="v15"><sup><small>15</small></sup>  En aan de andere zijde van de deur des voorhofs, van hier en van daar, waren behangselen van vijftien ellen; hun pilaren drie en derzelver voeten drie. </p>
<p id="v16"><sup><small>16</small></sup>  Al de behangselen des voorhofs waren rondom van fijn getweernd linnen. </p>
<p id="v17"><sup><small>17</small></sup>  De voeten nu der pilaren waren van koper, de haken der pilaren, en hun banden waren van zilver, en het overdeksel hunner hoofden was van zilver, en al de pilaren des voorhofs waren met zilver omtogen. </p>
<p id="v18"><sup><small>18</small></sup>  En het deksel van de poort des voorhofs was van geborduurd werk, van hemelsblauw, en purper, en scharlaken, en fijn getweernd linnen; en twintig ellen was de lengte, en de hoogte in de breedte was vijf ellen, tegenover de behangselen des voorhofs. </p>
<p id="v19"><sup><small>19</small></sup>  En hun vier pilaren en derzelver vier voeten waren van koper, hun haken waren van zilver; ook was het overdeksel hunner hoofden en hun banden van zilver. </p>
<p id="v20"><sup><small>20</small></sup>  En al de pennen des tabernakels en des voorhofs rondom waren van koper. </p>
<p id="v21"><sup><small>21</small></sup>  Dit zijn de getelde dingen van den tabernakel, van den tabernakel der getuigenis, die geteld zijn naar den mond van Mozes, ten dienste der Levieten, door de hand van Ithamar, den zoon van den priester Aaron. </p>
<p id="v22"><sup><small>22</small></sup>  Bezaleel nu, de zoon van Uri, den zoon van Hur, van den stam van Juda, maakte al, dat de HEERE aan Mozes geboden had. </p>
<p id="v23"><sup><small>23</small></sup>  En met hem Aholiab, de zoon van Ahisamach, van den stam van Dan, een werkmeester en vernuftig kunstenaar, en een borduurder in hemelsblauw, en in purper, en in scharlaken, en in fijn linnen. </p>
<p id="v24"><sup><small>24</small></sup>  Al het goud, dat tot het werk verarbeid is, in het ganse werk des heiligdoms, te weten, het goud des beweegoffers, was negen en twintig talenten, en zevenhonderd en dertig sikkelen, naar den sikkel des heiligdoms. </p>
<p id="v25"><sup><small>25</small></sup>  Het zilver nu van de getelden der vergadering was honderd talenten, en duizend zevenhonderd vijf en zeventig sikkelen, naar den sikkel des heiligdoms. </p>
<p id="v26"><sup><small>26</small></sup>  Een beka voor elk hoofd, dat is een halve sikkel, naar den sikkel des heiligdoms, van een ieder, die overging tot de getelden, van twintig jaren oud en daarboven, namelijk zeshonderd drie duizend, vijfhonderd en vijftig. </p>
<p id="v27"><sup><small>27</small></sup>  En er waren honderd talenten zilver, om te gieten de voeten des heiligdoms, en de voeten des voorhangs; tot honderd voeten waren honderd talenten, een talent tot een voet. </p>
<p id="v28"><sup><small>28</small></sup>  Maar uit de duizend zevenhonderd vijf en zeventig sikkelen maakte hij de haken aan de pilaren, en hij overtrok hun hoofden, en omtoog ze met banden. </p>
<p id="v29"><sup><small>29</small></sup>  Het koper nu des beweegoffers was zeventig talenten, en twee duizend vierhonderd sikkelen. </p>
<p id="v30"><sup><small>30</small></sup>  En hij maakte daarvan de voeten der deur van de tent der samenkomst, en het koperen altaar, en den koperen rooster, dien het had, en al het gereedschap des altaars. </p>
<p id="v31"><sup><small>31</small></sup>  En de voeten des voorhofs rondom, en de voeten van de poort des voorhofs, ook al de pennen des tabernakels, en al de pennen des voorhofs rondom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Exodus/37">Exodus - Hoofdstuk 37</a></td>
        <td><a href="/nl/Bible/Exodus/Index">Inhoudsopgave</a></td>
        <td><a href="/nl/Bible/Exodus/39">Exodus - Hoofdstuk 39</a></td>
      </tr>
    </tbody>
  </table>
</figure>
