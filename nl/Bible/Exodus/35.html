<!--
title: Exodus - Hoofdstuk 35
description: 
published: true
date: 2023-11-8T21:53:37Z
tags: bible, bible—exodus
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Exodus/34">
          <span class="mdi mdi-arrow-left-drop-circle"></span><span class="pl-2">Exodus - Hoofdstuk 34</span>
        </a>
        </td>
        <td>
        <a href="/nl/Bible/Exodus/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Exodus/36">
          <span class="pr-2">Exodus - Hoofdstuk 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen deed Mozes de ganse vergadering der kinderen Israels verzamelen, en zeide tot hen: Dit zijn de woorden, die de HEERE geboden heeft, dat men ze doe. </p>
<p id="v2"><sup><small>2</small></sup>  Zes dagen zal men het werk doen; maar op den zevenden dag zal ulieden heiligheid zijn, een sabbat der rust den HEERE; al wie daarop werk doet, zal gedood worden. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Gij zult geen vuur aansteken in enige uwer woningen op den sabbatdag. </p>
<p id="v4"><sup><small>4</small></sup>  Verder sprak Mozes tot de ganse vergadering der kinderen Israels, zeggende: Dit is het woord, dat de HEERE geboden heeft, zeggende: </p>
<p id="v5"><sup><small>5</small></sup>  Neemt van hetgeen, dat gijlieden hebt, een hefoffer den HEERE; een ieder, wiens hart vrijwillig is, zal het brengen, ten hefoffer des HEEREN: goud, en zilver, en koper; </p>
<p id="v6"><sup><small>6</small></sup>  Als ook hemelsblauw, en purper, en scharlaken, en fijn linnen, en geiten haar; </p>
<p id="v7"><sup><small>7</small></sup>  En roodgeverfde ramsvellen, en dassenvellen, en sittimhout; </p>
<p id="v8"><sup><small>8</small></sup>  En olie tot den luchter, en specerijen ter zalfolie, en tot roking welriekende specerijen; </p>
<p id="v9"><sup><small>9</small></sup>  En sardonixstenen, en vervullende stenen, tot den efod en tot den borstlap. </p>
<p id="v10"><sup><small>10</small></sup>  En allen, die wijs van hart zijn onder ulieden, zullen komen, en maken alles, wat de HEERE geboden heeft: </p>
<p id="v11"><sup><small>11</small></sup>  De tabernakel, zijn tent en zijn deksel, zijn haakjes en zijn berderen, zijn richelen, zijn pilaren, en zijn voeten; </p>
<p id="v12"><sup><small>12</small></sup>  De ark en haar handbomen, het verzoendeksel en den voorhang des deksels; </p>
<p id="v13"><sup><small>13</small></sup>  De tafel en haar handbomen, en al haar gereedschap, en de toonbroden; </p>
<p id="v14"><sup><small>14</small></sup>  En den kandelaar tot het licht, en zijn gereedschap, en zijn lampen, en de olie tot het licht; </p>
<p id="v15"><sup><small>15</small></sup>  En het reukaltaar, en zijn handbomen, en de zalfolie, en het reukwerk van welriekende specerijen; en het deksel der deur aan de deur des tabernakels; </p>
<p id="v16"><sup><small>16</small></sup>  Het altaar des brandoffers, en den koperen rooster, dien het hebben zal, zijn handbomen, en al zijn gereedschappen; het wasvat en zijn voet. </p>
<p id="v17"><sup><small>17</small></sup>  De behangselen des voorhofs, zijn pilaren en zijn voeten; en het deksel van de poort des voorhofs; </p>
<p id="v18"><sup><small>18</small></sup>  De nagelen des tabernakels, en de pennen des voorhofs, met derzelver zelen; </p>
<p id="v19"><sup><small>19</small></sup>  De ambtsklederen om in het heilige te dienen, de heilige klederen van den priester Aaron, en de klederen zijner zonen, om het priesterambt te bedienen. </p>
<p id="v20"><sup><small>20</small></sup>  Toen ging de ganse vergadering der kinderen Israels uit van voor het aangezicht van Mozes. </p>
<p id="v21"><sup><small>21</small></sup>  En zij kwamen, alle man, wiens hart hem bewoog, en een ieder, wiens geest hem vrijwillig maakte, die brachten des HEEREN hefoffer tot het werk van de tent der samenkomst, en tot al haar dienst, en tot de heilige klederen. </p>
<p id="v22"><sup><small>22</small></sup>  Zo kwamen dan de mannen met de vrouwen, alle vrijwilligen van hart; zij brachten haken, en oorsierselen, en ringen, en spanselen, alle gouden vaten; en alle man, die een gouden beweegoffer den HEERE offerde, </p>
<p id="v23"><sup><small>23</small></sup>  En alle man, bij wien gevonden werd hemelsblauw, en purper, en scharlaken, en fijn linnen, en geiten haar, en roodgeverfde ramsvellen, en dassenvellen, die brachten ze. </p>
<p id="v24"><sup><small>24</small></sup>  Allen, die een hefoffer van zilver of koper offerden, die brachten het ten hefoffer des HEEREN; en allen, bij welke sittimhout gevonden werd, brachten het tot alle werk van den dienst. </p>
<p id="v25"><sup><small>25</small></sup>  En alle vrouwen, die wijs van hart waren, sponnen met haar handen, en zij brachten het gesponnene, de hemelsblauwe zijde, en het purper, het scharlaken, en het fijn linnen. </p>
<p id="v26"><sup><small>26</small></sup>  En alle vrouwen, welker hart haar bewoog in wijsheid, die sponnen het geiten haar. </p>
<p id="v27"><sup><small>27</small></sup>  De oversten nu brachten sardonixstenen en vulstenen, tot den efod en tot den borstlap; </p>
<p id="v28"><sup><small>28</small></sup>  En specerijen en olie, tot den luchter en tot de zalfolie, en tot roking welriekende specerijen. </p>
<p id="v29"><sup><small>29</small></sup>  Alle man en vrouw, welker hart hen vrijwillig bewoog te brengen tot al het werk, hetwelk de HEERE geboden had te maken door de hand van Mozes; dat brachten de kinderen Israels tot een vrijwillig offer den HEERE. </p>
<p id="v30"><sup><small>30</small></sup>  Daarna zeide Mozes tot de kinderen Israels: Ziet, de HEERE heeft met name geroepen Bezaleel, den zoon van Uri, den zoon van Hur, van den stam van Juda. </p>
<p id="v31"><sup><small>31</small></sup>  En de Geest Gods heeft hem vervuld met wijsheid, met verstand, en met wetenschap, namelijk in alle handwerk; <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  En om te bedenken vernuftigen arbeid, te werken in goud, en in zilver, en in koper, </p>
<p id="v33"><sup><small>33</small></sup>  En in kunstige steensnijding, om in te zetten, en in kunstige houtsnijding; om te werken in alle vernuftige handwerk. </p>
<p id="v34"><sup><small>34</small></sup>  Hij heeft hem ook in zijn hart gegeven anderen te onderwijzen, hem en Aholiab, den zoon van Ahisamach, van den stam van Dan. </p>
<p id="v35"><sup><small>35</small></sup>  Hij heeft hen vervuld met wijsheid des harten, om te maken alle werk eens werkmeesters, en des allervernuftigsten handwerkers, en des borduurders en hemelsblauw, en in purper, in scharlaken, en in fijn linnen, en des wevers; makende alle werk, en bedenkende vernuftigen arbeid. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Exodus/34">
          <span class="mdi mdi-arrow-left-drop-circle"></span><span class="pl-2">Exodus - Hoofdstuk 34</span>
        </a>
        </td>
        <td>
        <a href="/nl/Bible/Exodus/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Exodus/36">
          <span class="pr-2">Exodus - Hoofdstuk 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 35:2-3 <i>Sabbatviering</i>: <a href="/nl/The_Urantia_Book/95#p1_2">UB 95:1.2</a>. </li>
  <li id="fn2"><a href="#cite2">↑</a> 35:31 <i>Geest van God (Heilige Geest)</i>: <a href="/nl/The_Urantia_Book/8#p5_5">UB 8:5.5</a>.  <i>Geest van kennis</i>: <a href="/nl/The_Urantia_Book/36#p5_9">UB 36:5.9</a>.  <i>Heilige Geest</i>: <a href="/nl/The_Urantia_Book/34#p4_1">UB 34:4.1</a>.  <i>Geest van begrip</i>: <a href="/nl/The_Urantia_Book/36#p5_7">UB 36:5.7</a>.  <i>Geest in de mens (Heilige Geest)</i>: <a href="/nl/The_Urantia_Book/103#p1_6">UB 103:1.6</a>.  <i>Geest van God (Heilige Geest)</i>: <a href="/nl/The_Urantia_Book/8#p5_3">UB 8:5.3</a>.  <i>Geest van wijsheid</i>: <a href="/nl/The_Urantia_Book/36#p5_12">UB 36:5.12</a>. </li>
</ol>
</div>
