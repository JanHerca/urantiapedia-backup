<!--
title: Exodus - Hoofdstuk 2
description: 
published: true
date: 2022-10-8T9:52:43Z
tags: bible, bible—exodus
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Exodus/1">Exodus - Hoofdstuk 1</a></td>
        <td><a href="/nl/Bible/Exodus/Index">Inhoudsopgave</a></td>
        <td><a href="/nl/Bible/Exodus/3">Exodus - Hoofdstuk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En een man van het huis van Levi ging, en nam een dochter van Levi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  En de vrouw werd zwanger, en baarde een zoon. Toen zij hem zag, dat hij schoon was, zo verborg zij hem drie maanden. </p>
<p id="v3"><sup><small>3</small></sup>  Doch als zij hem niet langer verbergen kon, zo nam zij voor hem een kistje van biezen, en belijmde het met lijm en met pek; en zij leide het knechtje daarin, en leide het in de biezen, aan den oever der rivier. </p>
<p id="v4"><sup><small>4</small></sup>  En zijn zuster stelde zich van verre, om te weten, wat hem gedaan zou worden. </p>
<p id="v5"><sup><small>5</small></sup>  En de dochter van Farao ging af, om zich te wassen in de rivier; en haar jonkvrouwen wandelden aan den kant der rivier; toen zij het kistje in het midden van de biezen zag, zo zond zij haar dienstmaagd heen, en liet het halen. </p>
<p id="v6"><sup><small>6</small></sup>  Toen zij het open deed, zo zag zij dat knechtje; en ziet, het jongsken weende; en zij werd met barmhartigheid bewogen over hetzelve, en zij zeide: Dit is een van de knechtjes der Hebreen! </p>
<p id="v7"><sup><small>7</small></sup>  Toen zeide zijn zuster tot Farao's dochter: Zal ik heengaan, en u een voedstervrouw uit de Hebreinnen roepen, die dat knechtje voor u zoge? </p>
<p id="v8"><sup><small>8</small></sup>  En de dochter van Farao zeide tot haar: Ga heen. En de jonge maagd ging, en riep des knechtjes moeder. </p>
<p id="v9"><sup><small>9</small></sup>  Toen zeide Farao's dochter tot haar: Neem dit knechtje heen, en zoog het mij; ik zal u uw loon geven. En de vrouw nam het knechtje en zoogde het. </p>
<p id="v10"><sup><small>10</small></sup>  En toen het knechtje groot geworden was, zo bracht zij het tot Farao's dochter, en het werd haar ten zoon; en zij noemde zijn naam Mozes, en zeide: Want ik heb hem uit het water getogen. </p>
<p id="v11"><sup><small>11</small></sup>  En het geschiedde in die dagen, toen Mozes groot geworden was, dat hij uitging tot zijn broederen, en bezag hun lasten; en hij zag, dat een Egyptisch man een Hebreeuwsen man uit zijn broederen sloeg. </p>
<p id="v12"><sup><small>12</small></sup>  En hij zag herwaarts en gindswaarts; en toen hij zag, dat er niemand was, zo versloeg hij den Egyptenaar, en verborg hem in het zand. </p>
<p id="v13"><sup><small>13</small></sup>  Des anderen daags ging hij wederom uit, en ziet, twee Hebreeuwse mannen twistten; en hij zeide tot den ongerechte: Waarom slaat gij uw naaste? </p>
<p id="v14"><sup><small>14</small></sup>  Hij dan zeide: Wie heeft u tot een overste en rechter over ons gezet? Zegt gij dit, om mij te doden, gelijk gij den Egyptenaar gedood hebt? Toen vreesde Mozes, en zeide: Voorwaar, deze zaak is bekend geworden! </p>
<p id="v15"><sup><small>15</small></sup>  Als nu Farao deze zaak hoorde, zo zocht hij Mozes te doden; doch Mozes vlood voor Farao's aangezicht, en woonde in het land Midian, en hij zat bij een waterput. </p>
<p id="v16"><sup><small>16</small></sup>  En de priester in Midian had zeven dochters, die kwamen om te putten, en vulden de drinkbakken, om de kudde haars vaders te drenken. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Toen kwamen de herders, en zij dreven haar van daar; doch Mozes stond op, en verloste ze, en drenkte haar kudden. </p>
<p id="v18"><sup><small>18</small></sup>  En toen zij tot haar vader Rehuel kwamen, zo sprak hij: Waarom zijt gij heden zo haast wedergekomen? </p>
<p id="v19"><sup><small>19</small></sup>  Toen zeiden zij: Een Egyptisch man heeft ons verlost uit de hand der herderen; en hij heeft ook overvloedig voor ons geput, en de kudde gedrenkt. </p>
<p id="v20"><sup><small>20</small></sup>  En hij zeide tot zijn dochters: Waar is hij toch, waarom liet gij den man nu gaan? roept hem, dat hij brood ete. </p>
<p id="v21"><sup><small>21</small></sup>  En Mozes bewilligde bij den man te wonen; en hij gaf Mozes zijn dochter Zippora; </p>
<p id="v22"><sup><small>22</small></sup>  Die baarde een zoon; en hij noemde zijn naam Gersom; want hij zeide: Ik ben een vreemdeling geworden in een vreemd land. </p>
<p id="v23"><sup><small>23</small></sup>  En het geschiedde na vele dezer dagen, als de koning van Egypte gestorven was, dat de kinderen Israels zuchtten en schreeuwden over den dienst; en hun gekrijt over hun dienst kwam op tot God. </p>
<p id="v24"><sup><small>24</small></sup>  En God hoorde hun gekerm, en God gedacht aan Zijn verbond met Abraham, met Izak, en met Jakob. </p>
<p id="v25"><sup><small>25</small></sup>  En God zag de kinderen Israels aan, en God kende hen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Exodus/1">Exodus - Hoofdstuk 1</a></td>
        <td><a href="/nl/Bible/Exodus/Index">Inhoudsopgave</a></td>
        <td><a href="/nl/Bible/Exodus/3">Exodus - Hoofdstuk 3</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 2:1-10 <i>Drijvende kinderen (Mozes)</i>: <a href="/nl/The_Urantia_Book/89#p7_3">UB 89:7.3</a>.  <i>Mozes' ouders</i>: <a href="/nl/The_Urantia_Book/96#p3_1">UB 96:3.1</a>. </li>
  <li id="fn2"><a href="#cite2">↑</a> 2:16 <i>Sjamanen (priesters)</i>: <a href="/nl/The_Urantia_Book/90#p1_1">UB 90:1.1</a>. </li>
  <li id="fn3"><a href="#cite3">↑</a> 2:16-21 <i>Uithuwelijken</i>: <a href="/nl/The_Urantia_Book/82#p5_6">UB 82:5.6</a>. </li>
</ol>
</div>
