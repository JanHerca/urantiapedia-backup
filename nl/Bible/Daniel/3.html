<!--
title: Daniël - Hoofdstuk 3
description: 
published: true
date: 2022-10-8T9:52:44Z
tags: bible, bible—daniel
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Daniel/2">Daniël - Hoofdstuk 2</a></td>
        <td><a href="/nl/Bible/Daniel/Index">Inhoudsopgave</a></td>
        <td><a href="/nl/Bible/Daniel/4">Daniël - Hoofdstuk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De koning Nebukadnezar maakte een beeld van goud, welks hoogte was zestig ellen, zijn breedte zes ellen; hij richtte het op in het dal Dura, in het landschap van Babel. </p>
<p id="v2"><sup><small>2</small></sup>  En de koning Nebukadnezar zond henen, om te verzamelen, de stadhouders, de overheden, en de landvoogden, de wethouders, de schatmeesters, de raadsheren, de ambtlieden, en al de heerschappers der landschappen, dat zij komen zouden tot de inwijding van het beeld, hetwelk de koning Nebukadnezar had opgericht. </p>
<p id="v3"><sup><small>3</small></sup>  Toen verzamelden zich de stadhouders, de overheden, de landvoogden, de wethouders, de schatmeesters, de raadsheren, de ambtlieden, en al de heerschappers der landschappen, tot inwijding van het beeld, hetwelk de koning Nebukadnezar had opgericht; en zij stonden voor het beeld, dat Nebukadnezar had opgericht. </p>
<p id="v4"><sup><small>4</small></sup>  En een heraut riep met kracht: Men zegt u aan, gij volken, gij natien, en tongen! </p>
<p id="v5"><sup><small>5</small></sup>  Ten tijde als gij horen zult het geluid des hoorns, der pijp, der citer, der vedel, der psalteren, des akkoordgezangs, en allerlei soorten van muziek, zo zult gijlieden nedervallen, en aanbidden het gouden beeld, hetwelk de koning Nebukadnezar heeft opgericht; </p>
<p id="v6"><sup><small>6</small></sup>  En wie niet nedervalt en aanbidt, die zal te dierzelfder ure in het midden van den oven des brandenden vuurs geworpen worden. </p>
<p id="v7"><sup><small>7</small></sup>  Daarom te dier tijd, als al die volken hoorden het geluid des hoorns, der pijp, der citer, der vedel, der psalteren, en allerlei soorten der muziek, alle volken, natien, en tongen nedervallende, aanbaden het gouden beeld, hetwelk de koning Nebukadnezar had opgericht. </p>
<p id="v8"><sup><small>8</small></sup>  Daarom naderden even ter zelfder tijd Chaldeeuwse mannen, die de Joden openlijk beschuldigden; </p>
<p id="v9"><sup><small>9</small></sup>  Zij antwoordden en zeiden tot den koning Nebukadnezar: O koning! leef in der eeuwigheid! </p>
<p id="v10"><sup><small>10</small></sup>  Gij, o koning! hebt een bevel gegeven, dat alle mensen, die horen zouden het geluid des hoorns, der pijp, der citer, der vedel, der psalteren, en des akkoordgezangs, en allerlei soorten van muziek, nedervallen, en het gouden beeld aanbidden zouden; </p>
<p id="v11"><sup><small>11</small></sup>  En wie niet nederviel, en aanbad, die zou in het midden van den oven des brandenden vuurs geworpen worden. </p>
<p id="v12"><sup><small>12</small></sup>  Er zijn Joodse mannen, die gij over de bediening van het landschap van Babel gesteld hebt, Sadrach, Mesach en Abed-nego; deze mannen hebben, o koning! op u geen acht gesteld; uw goden eren zij niet, en zij bidden het gouden beeld niet aan, hetwelk gij opgericht hebt. </p>
<p id="v13"><sup><small>13</small></sup>  Toen zeide Nebukadnezar in toorn en grimmigheid, dat men Sadrach, Mesach en Abed-nego voorbrengen zou; toen werden die mannen voor den koning gebracht. </p>
<p id="v14"><sup><small>14</small></sup>  Nebukadnezar antwoordde en zeide tot hen: Is het met opzet, Sadrach, Mesach en Abed-nego, dat gijlieden mijn goden niet eert, en het gouden beeld, dat ik opgericht heb, niet aanbidt? </p>
<p id="v15"><sup><small>15</small></sup>  Nu dan, zo gijlieden gereed zijt, dat gij ten tijde, als gij horen zult het geluid des hoorns, der pijp, der citer, der vedel, der psalteren, en des akkoordgezangs, en allerlei soort der muziek, nedervalt, en aanbidt het beeld, dat ik gemaakt heb, zo is het wel; maar zo gijlieden het niet aanbidt; ter zelfder ure zult gijlieden geworpen worden in het midden van den oven des brandenden vuurs; en wie is de God, Die ulieden uit mijn handen verlossen zou? </p>
<p id="v16"><sup><small>16</small></sup>  Sadrach, Mesach en Abed-nego antwoordden en zeiden tot den koning Nebukadnezar: Wij hebben niet nodig u op deze zaak te antwoorden. </p>
<p id="v17"><sup><small>17</small></sup>  Zal het zo zijn, onze God, Dien wij eren, is machtig ons te verlossen uit den oven des brandenden vuurs, en Hij zal ons uit uw hand, o koning! verlossen. </p>
<p id="v18"><sup><small>18</small></sup>  Maar zo niet, u zij bekend, o koning! dat wij uw goden niet zullen eren, noch het gouden beeld, dat gij hebt opgericht, zullen aanbidden. </p>
<p id="v19"><sup><small>19</small></sup>  Toen werd Nebukadnezar vol grimmigheid, en de gedaante zijns aangezichts veranderde tegen Sadrach, Mesach en Abed-nego; hij antwoordde en zeide, dat men den oven zevenmaal meer heet zou maken dan men dien pleegt heet te maken. </p>
<p id="v20"><sup><small>20</small></sup>  En tot de sterkste mannen van kracht, die in zijn heir waren, zeide hij, dat zij Sadrach, Mesach en Abed-nego binden zouden, om te werpen in den oven des brandenden vuurs. </p>
<p id="v21"><sup><small>21</small></sup>  Toen werden die mannen gebonden in hun mantels, hun broeken, en hun hoeden, en hun andere klederen, en zij wierpen hen in het midden van den oven des brandenden vuurs. </p>
<p id="v22"><sup><small>22</small></sup>  Daarom dan, dewijl het woord des konings aandreef, en de oven zeer heet was, zo hebben de vonken des vuurs die mannen, die Sadrach, Mesach en Abed-nego opgeheven hadden, gedood. </p>
<p id="v23"><sup><small>23</small></sup>  Maar als die drie mannen, Sadrach, Mesach en Abed-nego, in het midden van den oven des brandenden vuurs, gebonden zijnde, gevallen waren, </p>
<p id="v24"><sup><small>24</small></sup>  Toen ontzette zich de koning Nebukadnezar, en hij stond op in der haast, antwoordde en zeide tot zijn raadsheren: Hebben wij niet drie mannen in het midden des vuurs, gebonden zijnde, geworpen? Zij antwoordden en zeiden tot den koning: Het is gewis, o koning! </p>
<p id="v25"><sup><small>25</small></sup>  Hij antwoordde en zeide: Ziet, ik zie vier mannen, los wandelende in het midden des vuurs, en er is geen verderf aan hen; en de gedaante des vierden is gelijk eens zoons der goden. </p>
<p id="v26"><sup><small>26</small></sup>  Toen naderde Nebukadnezar tot de deur van den oven des brandenden vuurs, antwoordde en sprak: Gij Sadrach, Mesach en Abed-nego, gij knechten des allerhoogsten Gods! gaat uit en komt hier! Toen gingen Sadrach, Mesach en Abed-nego uit het midden des vuurs. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Toen vergaderden de stadhouders, de overheden, en de landvoogden, en de raadsheren des konings, deze mannen beziende, omdat het vuur over hun lichamen niet geheerst had, en dat het haar huns hoofds niet verbrand was, en hun mantels niet veranderd waren, ja, dat de reuk des vuurs daardoor niet gegaan was. </p>
<p id="v28"><sup><small>28</small></sup>  Nebukadnezar antwoordde en zeide: Geloofd zij de God van Sadrach, Mesach en Abed-nego, Die Zijn engel gezonden, en Zijn knechten verlost heeft, die op Hem vertrouwd hebben, en des konings woord veranderd, en hun lichamen overgegeven hebben, opdat zij geen god eerden noch aanbaden, dan hun God. </p>
<p id="v29"><sup><small>29</small></sup>  Daarom wordt van mij een bevel gegeven, dat alle volk, natie en tong, die lastering spreekt tegen den God van Sadrach, Mesach en Abed-nego, in stukken gehouwen worde, en zijn huis tot een drekhoop gesteld worde; want er is geen ander God, Die alzo verlossen kan. </p>
<p id="v30"><sup><small>30</small></sup>  Toen maakte de koning Sadrach, Mesach en Abed-nego voorspoedig in het landschap van Babel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Daniel/2">Daniël - Hoofdstuk 2</a></td>
        <td><a href="/nl/Bible/Daniel/Index">Inhoudsopgave</a></td>
        <td><a href="/nl/Bible/Daniel/4">Daniël - Hoofdstuk 4</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 3:26 <i>Hoogste</i>: <a href="/nl/The_Urantia_Book/93#p3_2">UB 93:3.2</a>.  <i>De meeste hoogtepunten</i>: <a href="/nl/The_Urantia_Book/43#p3_1">UB 43:3.1</a>.  <i>Allerhoogste God</i>: <a href="/nl/The_Urantia_Book/93#p2_3">UB 93:2.3</a>. </li>
</ol>
</div>
