<!--
title: Jona - Hoofdstuk 21
description: 
published: true
date: 2022-10-8T9:52:44Z
tags: bible, bibleâ€”jonah
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Jonah/20">Jona - Hoofdstuk 20</a></td>
        <td><a href="/nl/Bible/Jonah/Index">Inhoudsopgave</a></td>
        <td><a href="/nl/Bible/Jonah/22">Jona - Hoofdstuk 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En de HEERE bezocht Sara, gelijk als Hij gezegd had; en de HEERE deed aan Sara, gelijk als Hij gesproken had. </p>
<p id="v2"><sup><small>2</small></sup>  En Sara werd bevrucht, en baarde Abraham een zoon in zijn ouderdom, ter gezetter tijd, dien hem God gezegd had. </p>
<p id="v3"><sup><small>3</small></sup>  En Abraham noemde den naam zijns zoons, die hem geboren was, dien hem Sara gebaard had, Izak. </p>
<p id="v4"><sup><small>4</small></sup>  En Abraham besneed zijn zoon Izak, zijnde acht dagen oud, gelijk als hem God geboden had. </p>
<p id="v5"><sup><small>5</small></sup>  En Abraham was honderd jaren oud, als hem Izak zijn zoon geboren werd. </p>
<p id="v6"><sup><small>6</small></sup>  En Sara zeide: God heeft mij een lachen gemaakt; al die het hoort, zal met mij lachen. </p>
<p id="v7"><sup><small>7</small></sup>  Voorts zeide zij: Wie zou Abraham gezegd hebben: Sara heeft zonen gezoogd? want ik heb een zoon gebaard in zijn ouderdom. </p>
<p id="v8"><sup><small>8</small></sup>  En het kind werd groot, en werd gespeend; toen maakte Abraham een groten maaltijd op den dag, als Izak gespeend werd. </p>
<p id="v9"><sup><small>9</small></sup>  En Sara zag den zoon van Hagar, de Egyptische, dien zij Abraham gebaard had, spottende. </p>
<p id="v10"><sup><small>10</small></sup>  En zij zeide tot Abraham: Drijf deze dienstmaagd en haar zoon uit; want de zoon dezer dienstmaagd zal met mijn zoon, met Izak, niet erven. </p>
<p id="v11"><sup><small>11</small></sup>  En dit woord was zeer kwaad in Abrahams ogen, ter oorzake van zijn zoon. </p>
<p id="v12"><sup><small>12</small></sup>  Maar God zeide tot Abraham: Laat het niet kwaad zijn in uw ogen, over den jongen, en over uw dienstmaagd; al wat Sara tot u zal zeggen, hoor naar haar stem; want in Izak zal uw zaad genoemd worden. </p>
<p id="v13"><sup><small>13</small></sup>  Doch Ik zal ook den zoon dezer dienstmaagd tot een volk stellen, omdat hij uw zaad is. </p>
<p id="v14"><sup><small>14</small></sup>  Toen stond Abraham des morgens vroeg op, en nam brood, en een fles water, en gaf ze aan Hagar, die leggende op haar schouder; ook gaf hij haar het kind, en zond haar weg. En zij ging voort, en dwaalde in de woestijn Ber-seba. </p>
<p id="v15"><sup><small>15</small></sup>  Als nu het water van de fles uit was, zo wierp zij het kind onder een van de struiken. </p>
<p id="v16"><sup><small>16</small></sup>  En zij ging en zette zich tegenover, afgaande zo verre, als die met den boog schieten; want zij zeide: Dat ik het kind niet zie sterven; en zij zat tegenover, en hief haar stem op, en weende. </p>
<p id="v17"><sup><small>17</small></sup>  En God hoorde de stem van den jongen; en de Engel Gods riep Hagar toe uit den hemel, en zeide tot haar: Wat is u, Hagar? Vrees niet; want God heeft naar des jongens stem gehoord, ter plaatse, waar hij is. </p>
<p id="v18"><sup><small>18</small></sup>  Sta op, hef den jongen op, en houd hem vast met uwe hand; want Ik zal hem tot een groot volk stellen. </p>
<p id="v19"><sup><small>19</small></sup>  En God opende haar ogen, dat zij een waterput zag; en zij ging, en vulde de fles met water, en gaf den jongen te drinken. </p>
<p id="v20"><sup><small>20</small></sup>  En God was met den jongen; en hij werd groot, en hij woonde in de woestijn, en werd een boogschutter. </p>
<p id="v21"><sup><small>21</small></sup>  En hij woonde in de woestijn Paran; en zijn moeder nam hem een vrouw uit Egypteland. </p>
<p id="v22"><sup><small>22</small></sup>  Voorts geschiedde het ter zelfder tijd, dat Abimelech, mitsgaders Pichol, zijn krijgsoverste, tot Abraham sprak, zeggende: God is met u in alles, wat gij doet. </p>
<p id="v23"><sup><small>23</small></sup>  Zo zweer mij nu hier bij God: Zo gij mij, of mijn zoon, of mijn neef liegen zult! naar de weldadigheid, die ik bij u gedaan heb, zult gij doen bij mij, en bij het land, waarin gij als vreemdeling verkeert. </p>
<p id="v24"><sup><small>24</small></sup>  En Abraham zeide: Ik zal zweren. </p>
<p id="v25"><sup><small>25</small></sup>  En Abraham berispte Abimelech ter oorzake van een waterput, die Abimelechs knechten met geweld genomen hadden. </p>
<p id="v26"><sup><small>26</small></sup>  Toen zeide Abimelech: Ik heb niet geweten, wie dit stuk gedaan heeft; en ook hebt gij het mij niet aangezegd, en ik heb er ook niet van gehoord, dan heden. </p>
<p id="v27"><sup><small>27</small></sup>  En Abraham nam schapen en runderen, en gaf die aan Abimelech; en die beiden maakten een verbond. </p>
<p id="v28"><sup><small>28</small></sup>  Doch Abraham stelde zeven ooilammeren der kudde bijzonder. </p>
<p id="v29"><sup><small>29</small></sup>  Zo zeide Abimelech tot Abraham: Wat zullen hier deze zeven ooilammeren, die gij bijzonder gesteld hebt? </p>
<p id="v30"><sup><small>30</small></sup>  En hij zeide: Dat gij de zeven ooilammeren van mijn hand nemen zult, opdat het mij tot een getuigenis zij, dat ik dezen put gegraven heb. </p>
<p id="v31"><sup><small>31</small></sup>  Daarom noemde men die plaats Ber-seba, omdat die beiden daar gezworen hadden. </p>
<p id="v32"><sup><small>32</small></sup>  Alzo maakten zij een verbond te Ber-seba. Daarna stond Abimelech op, en Pichol, zijn krijgsoverste, en zij keerden wederom naar het land der Filistijnen. </p>
<p id="v33"><sup><small>33</small></sup>  En hij plantte een bos in Ber-seba, en riep aldaar den Naam des HEEREN, des eeuwigen Gods, aan. </p>
<p id="v34"><sup><small>34</small></sup>  En Abraham woonde als vreemdeling vele dagen in het land der Filistijnen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Jonah/20">Jona - Hoofdstuk 20</a></td>
        <td><a href="/nl/Bible/Jonah/Index">Inhoudsopgave</a></td>
        <td><a href="/nl/Bible/Jonah/22">Jona - Hoofdstuk 22</a></td>
      </tr>
    </tbody>
  </table>
</figure>
