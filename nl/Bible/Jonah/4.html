<!--
title: Jona - Hoofdstuk 4
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Jonah/3">Jona - Hoofdstuk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Jonah/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Jonah/5">Jona - Hoofdstuk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Adam bekende Heva, zijn huisvrouw, en zij werd zwanger, en baarde Kain, en zeide: Ik heb een man van den HEERE verkregen! </p>
<p id="v2"><sup><small>2</small></sup>  En zij voer voort te baren zijn broeder Habel; en Habel werd een schaapherder, en Kain werd een landbouwer. </p>
<p id="v3"><sup><small>3</small></sup>  En het geschiedde ten einde van enige dagen, dat Kain van de vrucht des lands den HEERE offer bracht. </p>
<p id="v4"><sup><small>4</small></sup>  En Habel bracht ook van de eerstgeborenen zijner schapen, en van hun vet. En de HEERE zag Habel en zijn offer aan; </p>
<p id="v5"><sup><small>5</small></sup>  Maar Kain en zijn offer zag Hij niet aan. Toen ontstak Kain zeer, en zijn aangezicht verviel. </p>
<p id="v6"><sup><small>6</small></sup>  En de HEERE zeide tot Kain: Waarom zijt gij ontstoken, en waarom is uw aangezicht vervallen? </p>
<p id="v7"><sup><small>7</small></sup>  Is er niet, indien gij weldoet, verhoging? en zo gij niet weldoet, de zonde ligt aan de deur. Zijn begeerte is toch tot u, en gij zult over hem heersen. </p>
<p id="v8"><sup><small>8</small></sup>  En Kain sprak met zijn broeder Habel; en het geschiedde, als zij in het veld waren, dat Kain tegen zijn broeder Habel opstond, en sloeg hem dood. </p>
<p id="v9"><sup><small>9</small></sup>  En de HEERE zeide tot Kain: Waar is Habel, uw broeder? En hij zeide: Ik weet het niet; ben ik mijns broeders hoeder? </p>
<p id="v10"><sup><small>10</small></sup>  En Hij zeide: Wat hebt gij gedaan? daar is een stem des bloeds van uw broeder, dat tot Mij roept van den aardbodem. </p>
<p id="v11"><sup><small>11</small></sup>  En nu zijt gij vervloekt van den aardbodem, die zijn mond heeft opengedaan, om uws broeders bloed van uw hand te ontvangen. </p>
<p id="v12"><sup><small>12</small></sup>  Als gij den aardbodem bouwen zult, hij zal u zijn vermogen niet meer geven; gij zult zwervende en dolende zijn op aarde. </p>
<p id="v13"><sup><small>13</small></sup>  En Kain zeide tot den HEERE: Mijn misdaad is groter, dan dat zij vergeven worde. </p>
<p id="v14"><sup><small>14</small></sup>  Zie, Gij hebt mij heden verdreven van den aardbodem, en ik zal voor Uw aangezicht verborgen zijn; en ik zal zwervende en dolende zijn op de aarde, en het zal geschieden, dat al wie mij vindt, mij zal doodslaan. </p>
<p id="v15"><sup><small>15</small></sup>  Doch de HEERE zeide tot hem: Daarom, al wie Kain doodslaat, zal zevenvoudig gewroken worden! En de HEERE stelde een teken aan Kain; opdat hem niet versloeg al wie hem vond. </p>
<p id="v16"><sup><small>16</small></sup>  En Kain ging uit van het aangezicht des HEEREN; en hij woonde in het land Nod, ten oosten van Eden. </p>
<p id="v17"><sup><small>17</small></sup>  En Kain bekende zijn huisvrouw, en zij werd bevrucht en baarde Henoch; en hij bouwde een stad, en noemde den naam dier stad naar den naam zijns zoons, Henoch. </p>
<p id="v18"><sup><small>18</small></sup>  En aan Henoch werd Hirad geboren; en Hirad gewon Mechujael; en Mechujael gewon Methusael; en Methusael gewon Lamech. </p>
<p id="v19"><sup><small>19</small></sup>  En Lamech nam zich twee vrouwen; de naam van de eerste was Ada, en de naam van de andere Zilla. </p>
<p id="v20"><sup><small>20</small></sup>  En Ada baarde Jabal; deze is geweest een vader dergenen, die tenten bewoonden, en vee hadden. </p>
<p id="v21"><sup><small>21</small></sup>  En de naam zijns broeders was Jubal; deze was de vader van allen, die harpen en orgelen handelen. </p>
<p id="v22"><sup><small>22</small></sup>  En Zilla baarde ook Tubal-kain, een leermeester van allen werker in koper en ijzer; en de zuster van Tubal-kain was Naema. </p>
<p id="v23"><sup><small>23</small></sup>  En Lamech zeide tot zijn vrouwen Ada en Zilla: Hoort mijn stem, gij vrouwen van Lamech! neemt ter ore mijn rede! Voorwaar, ik sloeg wel een man dood, om mijn wonde, en een jongeling, om mijn buile! </p>
<p id="v24"><sup><small>24</small></sup>  Want Kain zal zevenvoudig gewroken worden, maar Lamech zeventigmaal zevenmaal. </p>
<p id="v25"><sup><small>25</small></sup>  En Adam bekende wederom zijn huisvrouw, en zij baarde een zoon, en zij noemde zijn naam Seth; want God heeft mij, sprak zij, een ander zaad gezet voor Habel; want Kain heeft hem doodgeslagen. </p>
<p id="v26"><sup><small>26</small></sup>  En denzelven Seth werd ook een zoon geboren, en hij noemde zijn naam Enos. Toen begon men den Naam des HEEREN aan te roepen. </p>
