<!--
title: Mattheüs - Hoofdstuk 8
description: 
published: true
date: 2023-11-8T21:53:38Z
tags: bible, bible—matthew
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Matthew/7">
          <span class="mdi mdi-arrow-left-drop-circle"></span><span class="pl-2">Mattheüs - Hoofdstuk 7</span>
        </a>
        </td>
        <td>
        <a href="/nl/Bible/Matthew/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Matthew/9">
          <span class="pr-2">Mattheüs - Hoofdstuk 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen Hij nu van den berg afgeklommen was, zijn Hem vele scharen gevolgd. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  En ziet, een melaatse kwam, en aanbad Hem, zeggende: Heere! indien Gij wilt, Gij kunt mij reinigen. </p>
<p id="v3"><sup><small>3</small></sup>  En Jezus, de hand uitstrekkende, heeft hem aangeraakt, zeggende: Ik wil, word gereinigd! En terstond werd hij van zijn melaatsheid gereinigd. </p>
<p id="v4"><sup><small>4</small></sup>  En Jezus zeide tot hem: Zie, dat gij dit niemand zegt; maar ga heen, toon uzelven den priester, en offer de gave, die Mozes geboden heeft, hun tot een getuigenis. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Als nu Jezus te Kapernaum ingegaan was, kwam tot Hem een hoofdman over honderd, biddende Hem, <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  En zeggende: Heere! mijn knecht ligt te huis geraakt, en lijdt zware pijnen. <sup id="cite6"><a href="#fn6">[6]</a></sup></p>
<p id="v7"><sup><small>7</small></sup>  En Jezus zeide tot hem: Ik zal komen en hem genezen. <sup id="cite7"><a href="#fn7">[7]</a></sup></p>
<p id="v8"><sup><small>8</small></sup>  En de hoofdman over honderd, antwoordende, zeide: Heere! ik ben niet waardig, dat Gij onder mijn dak zoudt inkomen; maar spreek alleenlijk een woord, en mijn knecht zal genezen worden. </p>
<p id="v9"><sup><small>9</small></sup>  Want ik ben ook een mens onder de macht van anderen, hebbende onder mij krijgsknechten; en ik zeg tot dezen: Ga! en hij gaat; en tot den anderen: Kom! en hij komt; en tot mijn dienstknecht: Doe dat! en hij doet het. </p>
<p id="v10"><sup><small>10</small></sup>  Jezus nu, dit horende, heeft Zich verwonderd, en zeide tot degenen, die Hem volgden: Voorwaar zeg Ik u, Ik heb zelfs in Israel zo groot een geloof niet gevonden. <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Doch Ik zeg u, dat velen zullen komen van oosten en westen en zullen met Abraham, en Izak, en Jakob, aanzitten in het Koninkrijk der hemelen; <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v12"><sup><small>12</small></sup>  En de kinderen des Koninkrijks zullen uitgeworpen worden in de buitenste duisternis; aldaar zal wening zijn, en knersing der tanden. </p>
<p id="v13"><sup><small>13</small></sup>  En Jezus zeide tot den hoofdman over honderd: Ga heen, en u geschiede, gelijk gij geloofd hebt. En zijn knecht is gezond geworden te dierzelver ure. <sup id="cite11"><a href="#fn11">[11]</a></sup></p>
<p id="v14"><sup><small>14</small></sup>  En Jezus gekomen zijnde in het huis van Petrus, zag zijn vrouws moeder te bed liggen, hebbende de koorts. <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v15"><sup><small>15</small></sup>  En Hij raakte haar hand aan, en de koorts verliet haar; en zij stond op, en diende henlieden. </p>
<p id="v16"><sup><small>16</small></sup>  En als het laat geworden was, hebben zij velen, van den duivel bezeten, tot Hem gebracht, en Hij wierp de boze geesten uit met den woorde, en Hij genas allen, die kwalijk gesteld waren; <sup id="cite14"><a href="#fn14">[14]</a></sup></p>
<p id="v17"><sup><small>17</small></sup>  Opdat vervuld zou worden, dat gesproken was door Jesaja, den profeet, zeggende: Hij heeft onze krankheden op Zich genomen, en onze ziekten gedragen. <sup id="cite15"><a href="#fn15">[15]</a></sup></p>
<p id="v18"><sup><small>18</small></sup>  En Jezus, vele scharen ziende rondom Zich, beval aan de andere zijde over te varen. <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup></p>
<p id="v19"><sup><small>19</small></sup>  En er kwam een zeker Schriftgeleerde tot Hem, en zeide tot Hem: Meester! ik zal U volgen, waar Gij ook henengaat. <sup id="cite18"><a href="#fn18">[18]</a></sup> <sup id="cite19"><a href="#fn19">[19]</a></sup></p>
<p id="v20"><sup><small>20</small></sup>  En Jezus zeide tot hem: De vossen hebben holen, en de vogelen des hemels nesten; maar de Zoon des mensen heeft niet, waar Hij het hoofd nederlegge. <sup id="cite20"><a href="#fn20">[20]</a></sup></p>
<p id="v21"><sup><small>21</small></sup>  En een ander uit Zijn discipelen zeide tot Hem: Heere! laat mij toe, dat ik eerst heenga, en mijn vader begrave. <sup id="cite21"><a href="#fn21">[21]</a></sup></p>
<p id="v22"><sup><small>22</small></sup>  Doch Jezus zeide tot hem: Volg Mij, en laat de doden hun doden begraven. <sup id="cite22"><a href="#fn22">[22]</a></sup></p>
<p id="v23"><sup><small>23</small></sup>  En als Hij in het schip gegaan was, zijn Hem Zijn discipelen gevolgd. <sup id="cite23"><a href="#fn23">[23]</a></sup></p>
<p id="v24"><sup><small>24</small></sup>  En ziet, er ontstond een grote onstuimigheid in de zee, alzo dat het schip van de golven bedekt werd; doch Hij sliep. <sup id="cite24"><a href="#fn24">[24]</a></sup></p>
<p id="v25"><sup><small>25</small></sup>  En Zijn discipelen, bij Hem komende, hebben Hem opgewekt, zeggende: Heere, behoed ons, wij vergaan! </p>
<p id="v26"><sup><small>26</small></sup>  En Hij zeide tot hen: Wat zijt gij vreesachtig, gij kleingelovigen? Toen stond Hij op, en bestrafte de winden en de zee; en er werd grote stilte. <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup></p>
<p id="v27"><sup><small>27</small></sup>  En de mensen verwonderden zich, zeggende: Hoedanig een is Deze, dat ook de winden en de zee Hem gehoorzaam zijn! </p>
<p id="v28"><sup><small>28</small></sup>  En als Hij over aan de andere zijde was gekomen in het land der Gergesenen, zijn Hem twee, van den duivel bezeten, ontmoet, komende uit de graven, die zeer wreed waren, alzo dat niemand door dien weg kon voorbij gaan. <sup id="cite27"><a href="#fn27">[27]</a></sup> <sup id="cite28"><a href="#fn28">[28]</a></sup> <sup id="cite29"><a href="#fn29">[29]</a></sup></p>
<p id="v29"><sup><small>29</small></sup>  En ziet, zij riepen, zeggende: Jezus, Gij Zone Gods! wat hebben wij met U te doen? Zijt Gij hier gekomen om ons te pijnigen voor den tijd? <sup id="cite30"><a href="#fn30">[30]</a></sup></p>
<p id="v30"><sup><small>30</small></sup>  En verre van hen was een kudde veler zwijnen, weidende. <sup id="cite31"><a href="#fn31">[31]</a></sup></p>
<p id="v31"><sup><small>31</small></sup>  En de duivelen baden Hem, zeggende: Indien Gij ons uitwerpt, laat ons toe, dat wij in die kudde zwijnen varen. </p>
<p id="v32"><sup><small>32</small></sup>  En Hij zeide tot hen: Gaat heen. En zij uitgaande, voeren heen in de kudde zwijnen; en ziet, de gehele kudde zwijnen stortte van de steilte af in de zee, en zij stierven in het water. <sup id="cite32"><a href="#fn32">[32]</a></sup></p>
<p id="v33"><sup><small>33</small></sup>  En die ze weidden, zijn gevlucht; en als zij in de stad gekomen waren, boodschapten zij al deze dingen, en wat den bezetenen geschied was. </p>
<p id="v34"><sup><small>34</small></sup>  En ziet, de gehele stad ging uit, Jezus tegemoet; en als zij Hem zagen, baden zij, dat Hij uit hun landpalen wilde vertrekken. <sup id="cite33"><a href="#fn33">[33]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Matthew/7">
          <span class="mdi mdi-arrow-left-drop-circle"></span><span class="pl-2">Mattheüs - Hoofdstuk 7</span>
        </a>
        </td>
        <td>
        <a href="/nl/Bible/Matthew/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Matthew/9">
          <span class="pr-2">Mattheüs - Hoofdstuk 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div style="column-width: 30em;">
<ol>
  <li id="fn1"><a href="#cite1">↑</a> 8:1-3 <i>Lepra genezen</i>: <a href="/nl/The_Urantia_Book/146#p4_3">UB 146:4.3</a>. </li>
  <li id="fn2"><a href="#cite2">↑</a> 8:4 <i>"Vertel niemand"</i>: <a href="/nl/The_Urantia_Book/146#p4_4">UB 146:4.4</a>.  <i>Vertel niemand</i>: <a href="/nl/The_Urantia_Book/149#p1_2">UB 149:1.2</a>.  <i>Vertel niemand over tijdverkorting</i>: <a href="/nl/The_Urantia_Book/136#p8_1">UB 136:8.1</a>. </li>
  <li id="fn3"><a href="#cite3">↑</a> 8:5-6 <i>Centurian's dienaar</i>: <a href="/nl/The_Urantia_Book/147#p1_1">UB 147:1.1</a>. </li>
  <li id="fn4"><a href="#cite4">↑</a> 8:5-10,13 <i>Genezen door geloof</i>: <a href="/nl/The_Urantia_Book/175#p1_1">UB 175:1.1</a>. </li>
  <li id="fn5"><a href="#cite5">↑</a> 8:5-13 <i>Romeinse kapitein "vroom"</i>: <a href="/nl/The_Urantia_Book/129#p1_7">UB 129:1.7</a>. </li>
  <li id="fn6"><a href="#cite6">↑</a> 8:6b <i>De genezing bij zonsondergang</i>: <a href="/nl/The_Urantia_Book/145#p3_10">UB 145:3.10</a>. </li>
  <li id="fn7"><a href="#cite7">↑</a> 8:7-9 <i>Het geloof van de centuriaan</i>: <a href="/nl/The_Urantia_Book/147#p1_2">UB 147:1.2</a>. </li>
  <li id="fn8"><a href="#cite8">↑</a> 8:10 <i>Jezus verwondert zich over het geloof</i>: <a href="/nl/The_Urantia_Book/147#p1_3">UB 147:1.3</a>. </li>
  <li id="fn9"><a href="#cite9">↑</a> 8:11 <i>Kingdom of Heaven</i>: <a href="/nl/The_Urantia_Book/171#p0_1">UB 171:0.1</a>.  <i>Koninkrijk der hemelen</i>: <a href="/nl/The_Urantia_Book/169#p4_6">UB 169:4.6</a>.  <i>Koninkrijk der hemelen</i>: <a href="/nl/The_Urantia_Book/34#p6_13">UB 34:6.13</a>.  <i>Evangelie van het koninkrijk</i>: <a href="/nl/The_Urantia_Book/143#p1_5">UB 143:1.5</a>.  <i>Evangelie van het koninkrijk</i>: <a href="/nl/The_Urantia_Book/193#p0_4">UB 193:0.4</a>.  <i>Evangelie van het koninkrijk</i>: <a href="/nl/The_Urantia_Book/190#p5_4">UB 190:5.4</a>.  <i>Koninkrijk der hemelen</i>: <a href="/nl/The_Urantia_Book/153#p2_4">UB 153:2.4</a>.  <i>Verkondig de oprichting van een koninkrijk</i>: <a href="/nl/The_Urantia_Book/137#p8_6">UB 137:8.6</a>. </li>
  <li id="fn10"><a href="#cite10">↑</a> 8:11-12 <i>Velen zullen komen</i>: <a href="/nl/The_Urantia_Book/140#p1_2">UB 140:1.2</a>.  <i>Verliezers zien anderen samen eten</i>: <a href="/nl/The_Urantia_Book/166#p3_5">UB 166:3.5</a>. </li>
  <li id="fn11"><a href="#cite11">↑</a> 8:13 <i>Dienaar herstelt</i>: <a href="/nl/The_Urantia_Book/147#p1_3">UB 147:1.3</a>. </li>
  <li id="fn12"><a href="#cite12">↑</a> 8:14 <i>Simon's vrouw & schoonmoeder</i>: <a href="/nl/The_Urantia_Book/139#p2_1">UB 139:2.1</a>. </li>
  <li id="fn13"><a href="#cite13">↑</a> 8:14-15 <i>Peter's zieke schoonmoeder</i>: <a href="/nl/The_Urantia_Book/145#p2_15">UB 145:2.15</a>. </li>
  <li id="fn14"><a href="#cite14">↑</a> 8:16 <i>Menigte bij zonsondergang</i>: <a href="/nl/The_Urantia_Book/145#p3_2">UB 145:3.2</a>. </li>
  <li id="fn15"><a href="#cite15">↑</a> 8:17 <i>Messiaanse profetie: Is 53:4</i>: <a href="/nl/The_Urantia_Book/122#p4_4">UB 122:4.4</a>.  <i>Cites profetie is 53:4</i>: <a href="/nl/The_Urantia_Book/121#p8_4">UB 121:8.4</a>. </li>
  <li id="fn16"><a href="#cite16">↑</a> 8:18 <i>Oversteken naar de andere kant</i>: <a href="/nl/The_Urantia_Book/151#p5_1">UB 151:5.1</a>. </li>
  <li id="fn17"><a href="#cite17">↑</a> 8:18-22 <i>Drie mannen weigerden persoonlijke oproep</i>: <a href="/nl/The_Urantia_Book/149#p2_12">UB 149:2.12</a>. </li>
  <li id="fn18"><a href="#cite18">↑</a> 8:19 <i>De "Meester"</i>: <a href="/nl/The_Urantia_Book/129#p1_11">UB 129:1.11</a>.  <i>Mannen noemden hem Meester</i>: <a href="/nl/The_Urantia_Book/149#p2_12">UB 149:2.12</a>. </li>
  <li id="fn19"><a href="#cite19">↑</a> 8:19-22 <i>Begraaf vader voordat je Jezus volgt</i>: <a href="/nl/The_Urantia_Book/163#p2_2">UB 163:2.2</a>. </li>
  <li id="fn20"><a href="#cite20">↑</a> 8:20 <i>Mensenzoon</i>: <a href="/nl/The_Urantia_Book/128#p1_2">UB 128:1.2</a>.  <i>Son of Man</i>: <a href="/nl/The_Urantia_Book/126#p3_6">UB 126:3.6</a>.  <i>Geen plaats om hoofd neer te leggen</i>: <a href="/nl/The_Urantia_Book/154#p7_2">UB 154:7.2</a>.  <i>De Mensenzoon</i>: <a href="/nl/The_Urantia_Book/135#p5_7">UB 135:5.7</a>.  <i>Vossen hebben gaten</i>: <a href="/nl/The_Urantia_Book/157#p6_12">UB 157:6.12</a>.  <i>#2 De Mensenzoon</i>: <a href="/nl/The_Urantia_Book/136#p1_1">UB 136:1.1</a>. </li>
  <li id="fn21"><a href="#cite21">↑</a> 8:21-22 <i>Totale inzet</i>: <a href="/nl/The_Urantia_Book/171#p2_4">UB 171:2.4</a>. </li>
  <li id="fn22"><a href="#cite22">↑</a> 8:22 <i>Hoogste vereiste: "volg mij"</i>: <a href="/nl/The_Urantia_Book/196#p0_13">UB 196:0.13</a>. </li>
  <li id="fn23"><a href="#cite23">↑</a> 8:23-24a <i>Hevige storm</i>: <a href="/nl/The_Urantia_Book/151#p5_2">UB 151:5.2</a>. </li>
  <li id="fn24"><a href="#cite24">↑</a> 8:24-25 <i>Jezus sliep, ontwaakte</i>: <a href="/nl/The_Urantia_Book/151#p5_4">UB 151:5.4</a>. </li>
  <li id="fn25"><a href="#cite25">↑</a> 8:26 <i>Gij van kleingelovigen</i>: <a href="/nl/The_Urantia_Book/165#p5_3">UB 165:5.3</a>. </li>
  <li id="fn26"><a href="#cite26">↑</a> 8:26-27 <i>Berispt bemanning, storm neemt af</i>: <a href="/nl/The_Urantia_Book/151#p5_5">UB 151:5.5</a>. </li>
  <li id="fn27"><a href="#cite27">↑</a> 8:28-32 <i>Bron van het evangelie van de prediker</i>: <a href="/nl/The_Urantia_Book/159#p2_4">UB 159:2.4</a>. </li>
  <li id="fn28"><a href="#cite28">↑</a> 8:28a <i>Aankomst Kheresa (Gadara)</i>: <a href="/nl/The_Urantia_Book/151#p6_1">UB 151:6.1</a>. </li>
  <li id="fn29"><a href="#cite29">↑</a> 8:28b <i>Krankzinnig in het algemeen</i>: <a href="/nl/The_Urantia_Book/151#p6_2">UB 151:6.2</a>. </li>
  <li id="fn30"><a href="#cite30">↑</a> 8:29 <i>Lunatic herkent Jezus</i>: <a href="/nl/The_Urantia_Book/151#p6_4">UB 151:6.4</a>.  <i>Jezus, de Zoon van God</i>: <a href="/nl/The_Urantia_Book/157#p5_1">UB 157:5.1</a>.  <i>Evangelie van Goddelijk Zoonschap</i>: <a href="/nl/The_Urantia_Book/141#p3_5">UB 141:3.5</a>.  <i>Jezus, Zoon van God</i>: <a href="/nl/The_Urantia_Book/136#p1_1">UB 136:1.1</a>. </li>
  <li id="fn31"><a href="#cite31">↑</a> 8:30-33 <i>Legende over varkens</i>: <a href="/nl/The_Urantia_Book/151#p6_6">UB 151:6.6</a>. </li>
  <li id="fn32"><a href="#cite32">↑</a> 8:32a <i>Jezus "geneest" gek</i>: <a href="/nl/The_Urantia_Book/151#p6_5">UB 151:6.5</a>. </li>
  <li id="fn33"><a href="#cite33">↑</a> 8:34 <i>Lokale reactie</i>: <a href="/nl/The_Urantia_Book/151#p6_7">UB 151:6.7</a>. </li>
</ol>
</div>
