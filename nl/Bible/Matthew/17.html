<!--
title: Mattheüs - Hoofdstuk 17
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Matthew/16">Mattheüs - Hoofdstuk 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Matthew/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Matthew/18">Mattheüs - Hoofdstuk 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En na zes dagen nam Jezus met Zich Petrus, en Jakobus, en Johannes, zijn broeder, en bracht hen op een hogen berg alleen. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  En Hij werd voor hen veranderd van gedaante; en Zijn aangezicht blonk gelijk de zon, en Zijn klederen werden wit gelijk het licht. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  En ziet, van hen werden gezien Mozes en Elias, met Hem samensprekende. </p>
<p id="v4"><sup><small>4</small></sup>  En Petrus, antwoordende, zeide tot Jezus: Heere! het is goed, dat wij hier zijn; zo Gij wilt, laat ons hier drie tabernakelen maken, voor U een, en voor Mozes een, en een voor Elias. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Terwijl hij nog sprak, ziet, een luchtige wolk heeft hen overschaduwd; en ziet, een stem uit de wolk, zeggende: Deze is Mijn geliefde Zoon, in Denwelken Ik Mijn welbehagen heb; hoort Hem! <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  En de discipelen, dit horende, vielen op hun aangezicht, en werden zeer bevreesd. </p>
<p id="v7"><sup><small>7</small></sup>  En Jezus, bij hen komende, raakte hen aan, en zeide: Staat op en vreest niet. <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  En hun ogen opheffende, zagen zij niemand, dan Jezus alleen. </p>
<p id="v9"><sup><small>9</small></sup>  En als zij van den berg afkwamen, gebood hun Jezus, zeggende: Zegt niemand dit gezicht, totdat de Zoon des mensen zal opgestaan zijn uit de doden. <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  En Zijn discipelen vraagden Hem, zeggende: Wat zeggen dan de Schriftgeleerden, dat Elias eerst moet komen? <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Doch Jezus, antwoordende, zeide tot hen: Elias zal wel eerst komen, en alles weder oprichten. </p>
<p id="v12"><sup><small>12</small></sup>  Maar Ik zeg u, dat Elias nu gekomen is, en zij hebben hem niet gekend; doch zij hebben aan hem gedaan, al wat zij hebben gewild; alzo zal ook de Zoon des mensen van hen lijden. </p>
<p id="v13"><sup><small>13</small></sup>  Toen verstonden de discipelen dat Hij hun van Johannes de Doper gesproken had. </p>
<p id="v14"><sup><small>14</small></sup>  En als zij bij de schare gekomen waren, kwam tot Hem een mens, vallende voor Hem op de knieen, en zeggende: <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Heere! ontferm U over mijn zoon; want hij is maanziek, en is in zwaar lijden; want menigmaal valt hij in het vuur, en menigmaal in het water. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  En ik heb hem tot Uw discipelen gebracht, en zij hebben hem niet kunnen genezen. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  En Jezus, antwoordende, zeide: O, ongelovig en verkeerd geslacht, hoe lang zal Ik nog met ulieden zijn, hoe lang zal Ik u nog verdragen? Brengt hem Mij hier. <sup id="cite12"><a href="#fn12">[12]</a></sup></p>
<p id="v18"><sup><small>18</small></sup>  En Jezus bestrafte hem, en de duivel ging van hem uit, en het kind werd genezen van die ure af. <sup id="cite13"><a href="#fn13">[13]</a></sup></p>
<p id="v19"><sup><small>19</small></sup>  Toen kwamen de discipelen tot Jezus alleen, en zeiden: Waarom hebben wij hem niet kunnen uitwerpen? <sup id="cite14"><a href="#fn14">[14]</a></sup></p>
<p id="v20"><sup><small>20</small></sup>  En Jezus zeide tot hen: Om uws ongeloofs wil; want voorwaar zeg Ik u: Zo gij een geloof hadt als een mosterdzaad, gij zoudt tot dezen berg zeggen: Ga heen van hier derwaarts, en hij zal heengaan; en niets zal u onmogelijk zijn. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v21"><sup><small>21</small></sup>  Maar dit geslacht vaart niet uit, dan door bidden en vasten. </p>
<p id="v22"><sup><small>22</small></sup>  En als zij in Galilea verkeerden, zeide Jezus tot hen: De Zoon des mensen zal overgeleverd worden in de handen der mensen; <sup id="cite17"><a href="#fn17">[17]</a></sup></p>
<p id="v23"><sup><small>23</small></sup>  En zij zullen Hem doden, en ten derden dage zal Hij opgewekt worden. En zij werden zeer bedroefd. <sup id="cite18"><a href="#fn18">[18]</a></sup> <sup id="cite19"><a href="#fn19">[19]</a></sup></p>
<p id="v24"><sup><small>24</small></sup>  En als zij te Kapernaum ingekomen waren, gingen tot Petrus die de didrachmen ontvingen, en zeiden: Uw Meester, betaalt Hij de didrachmen niet? <sup id="cite20"><a href="#fn20">[20]</a></sup></p>
<p id="v25"><sup><small>25</small></sup>  Hij zeide: Ja. En toen hij in huis gekomen was, voorkwam hem Jezus, zeggende: Wat dunkt u, Simon! de koningen der aarde, van wie nemen zij tollen of schatting, van hun zonen, of van de vreemden? </p>
<p id="v26"><sup><small>26</small></sup>  Petrus zeide tot Hem: Van de vreemden. Jezus zeide tot hem: Zo zijn dan de zonen vrij. <sup id="cite21"><a href="#fn21">[21]</a></sup></p>
<p id="v27"><sup><small>27</small></sup>  Maar opdat wij hun geen aanstoot geven, ga heen naar de zee, werp den angel uit, en den eersten vis, die opkomt, neem, en zijn mond geopend hebbende, zult gij een stater vinden; neem dien, en geef hem aan hen voor Mij en u. </p>
<h2>Referenties</h2>
<div style="column-width: 30em;">
<ol>
  <li id="fn1"><a href="#cite1">↑</a> 17:1 <i>Drie die ervaring delen</i>: <a href="/nl/The_Urantia_Book/158#p0_2">UB 158:0.2</a>. </li>
  <li id="fn2"><a href="#cite2">↑</a> 17:2-3 <i>De Transfiguratie</i>: <a href="/nl/The_Urantia_Book/158#p1_8">UB 158:1.8</a>. </li>
  <li id="fn3"><a href="#cite3">↑</a> 17:4 <i>Peter's suggestie</i>: <a href="/nl/The_Urantia_Book/158#p1_9">UB 158:1.9</a>. </li>
  <li id="fn4"><a href="#cite4">↑</a> 17:5 <i>"Dit is mijn geliefde Zoon"</i>: <a href="/nl/The_Urantia_Book/158#p3_4">UB 158:3.4</a>.  <i>Dit is een geliefde zoon</i>: <a href="/nl/The_Urantia_Book/47#p8_4">UB 47:8.4</a>. </li>
  <li id="fn5"><a href="#cite5">↑</a> 17:5-8 <i>Cloud en stem</i>: <a href="/nl/The_Urantia_Book/158#p1_10">UB 158:1.10</a>. </li>
  <li id="fn6"><a href="#cite6">↑</a> 17:7 <i>“Vrees niet” zei Jezus</i>: <a href="/nl/The_Urantia_Book/140#p8_20">UB 140:8.20</a>.  <i>Vrees niet</i>: <a href="/nl/The_Urantia_Book/100#p7_15">UB 100:7.15</a>. </li>
  <li id="fn7"><a href="#cite7">↑</a> 17:9 <i>Vertel niemand</i>: <a href="/nl/The_Urantia_Book/158#p2_1">UB 158:2.1</a>. </li>
  <li id="fn8"><a href="#cite8">↑</a> 17:10-13 <i>Elia is gekomen</i>: <a href="/nl/The_Urantia_Book/158#p2_2">UB 158:2.2</a>. </li>
  <li id="fn9"><a href="#cite9">↑</a> 17:14-16 <i>Epileptische demonische</i>: <a href="/nl/The_Urantia_Book/158#p5_1">UB 158:5.1</a>. </li>
  <li id="fn10"><a href="#cite10">↑</a> 17:15 <i>Valt in water en vuur</i>: <a href="/nl/The_Urantia_Book/158#p5_1">UB 158:5.1</a>. </li>
  <li id="fn11"><a href="#cite11">↑</a> 17:16 <i>Het falen van apostelen om uit te drijven</i>: <a href="/nl/The_Urantia_Book/158#p4_6">UB 158:4.6</a>. </li>
  <li id="fn12"><a href="#cite12">↑</a> 17:17 <i>Oh trouweloze en perverse generatie</i>: <a href="/nl/The_Urantia_Book/158#p5_2">UB 158:5.2</a>. </li>
  <li id="fn13"><a href="#cite13">↑</a> 17:18 <i>Jongen genezen</i>: <a href="/nl/The_Urantia_Book/158#p5_3">UB 158:5.3</a>. </li>
  <li id="fn14"><a href="#cite14">↑</a> 17:19 <i>Discipelen vragen waarom nederlaag</i>: <a href="/nl/The_Urantia_Book/158#p6_1">UB 158:6.1</a>. </li>
  <li id="fn15"><a href="#cite15">↑</a> 17:20 <i>Bid met geloof</i>: <a href="/nl/The_Urantia_Book/144#p2_6">UB 144:2.6</a>.  <i>Geloof is de open deur</i>: <a href="/nl/The_Urantia_Book/138#p8_8">UB 138:8.8</a>. </li>
  <li id="fn16"><a href="#cite16">↑</a> 17:20a <i>klein geloof</i>: <a href="/nl/The_Urantia_Book/158#p6_2">UB 158:6.2</a>. </li>
  <li id="fn17"><a href="#cite17">↑</a> 17:22-23a <i>Apostelen horen weer passie</i>: <a href="/nl/The_Urantia_Book/158#p7_3">UB 158:7.3</a>.  <i>Waarschuwing: kruisiging, opstanding</i>: <a href="/nl/The_Urantia_Book/171#p4_2">UB 171:4.2</a>.  <i>Moet sterven maar zal opstaan ​​</i>: <a href="/nl/The_Urantia_Book/180#p6_7">UB 180:6.7</a>.  <i>Moet sterven maar zal opstaan ​​</i>: <a href="/nl/The_Urantia_Book/181#p1_5">UB 181:1.5</a>.  <i>Verteld over dood en opstanding</i>: <a href="/nl/The_Urantia_Book/193#p0_2">UB 193:0.2</a>.  <i>Het voorspellen van passie</i>: <a href="/nl/The_Urantia_Book/158#p6_5">UB 158:6.5</a>.  <i>Voorspelde dood, opstanding</i>: <a href="/nl/The_Urantia_Book/190#p5_4">UB 190:5.4</a>. </li>
  <li id="fn18"><a href="#cite18">↑</a> 17:23a <i>Beloof: sta de derde dag op</i>: <a href="/nl/The_Urantia_Book/181#p2_30">UB 181:2.30</a>.  <i>Opstaan ​​op de derde dag</i>: <a href="/nl/The_Urantia_Book/171#p4_8">UB 171:4.8</a>.  <i>Sta weer op op de derde dag</i>: <a href="/nl/The_Urantia_Book/186#p3_4">UB 186:3.4</a>. </li>
  <li id="fn19"><a href="#cite19">↑</a> 17:23b <i>Discipelen bedroefd</i>: <a href="/nl/The_Urantia_Book/158#p6_6">UB 158:6.6</a>. </li>
  <li id="fn20"><a href="#cite20">↑</a> 17:24-25a <i>Tempel belastinginners</i>: <a href="/nl/The_Urantia_Book/157#p1_1">UB 157:1.1</a>. </li>
  <li id="fn21"><a href="#cite21">↑</a> 17:26-27 <i>Geld inzamelen en belasting betalen</i>: <a href="/nl/The_Urantia_Book/157#p1_2">UB 157:1.2</a>. </li>
</ol>
</div>
