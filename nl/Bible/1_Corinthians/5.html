<!--
title: 1 Korinthe - Hoofdstuk 5
description: 
published: true
date: 2022-10-8T9:52:44Z
tags: bible, bible—1 corinthians
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Corinthians/4">1 Korinthe - Hoofdstuk 4</a></td>
        <td><a href="/nl/Bible/1_Corinthians/Index">Inhoudsopgave</a></td>
        <td><a href="/nl/Bible/1_Corinthians/6">1 Korinthe - Hoofdstuk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men hoort ganselijk, dat er hoererij onder u is, en zodanige hoererij, die ook onder de heidenen niet genoemd wordt, alzo dat er een zijns vaders huisvrouw heeft. </p>
<p id="v2"><sup><small>2</small></sup>  En zijt gij nog opgeblazen, en hebt niet veel meer leed gedragen, opdat hij uit het midden van u weggedaan worde, die deze daad begaan heeft? </p>
<p id="v3"><sup><small>3</small></sup>  Doch ik, als wel met het lichaam afwezend, maar tegenwoordig zijnde met den geest, heb alrede, als of ik tegenwoordig ware, dengene, die dat alzo bedreven heeft, besloten, </p>
<p id="v4"><sup><small>4</small></sup>  In den Naam van onzen Heere Jezus Christus, als gijlieden en mijn geest samen vergaderd zullen zijn, met de kracht van onzen Heere Jezus Christus, </p>
<p id="v5"><sup><small>5</small></sup>  Denzulken over te geven aan den satan, tot verderf des vleses, opdat de geest behouden moge worden in den dag van den Heere Jezus. </p>
<p id="v6"><sup><small>6</small></sup>  Uw roem is niet goed. Weet gij niet, dat een weinig zuurdesem het gehele deeg zuur maakt? </p>
<p id="v7"><sup><small>7</small></sup>  Zuivert dan den ouden zuurdesem uit, opdat gij een nieuw deeg zijn moogt, gelijk gij ongezuurd zijt. Want ook ons Pascha is voor ons geslacht, namelijk Christus. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Zo dan laat ons feest houden, niet in den ouden zuurdesem, noch in den zuurdesem der kwaadheid en der boosheid, maar in de ongezuurde broden der oprechtheid en der waarheid. </p>
<p id="v9"><sup><small>9</small></sup>  Ik heb u geschreven in den brief, dat gij u niet zoudt vermengen met de hoereerders; </p>
<p id="v10"><sup><small>10</small></sup>  Doch niet geheellijk met de hoereerders dezer wereld, of met de gierigaards, of met de rovers, of met de afgodendienaars; want anders zoudt gij moeten uit de wereld gaan. </p>
<p id="v11"><sup><small>11</small></sup>  Maar nu heb ik u geschreven, dat gij u niet zult vermengen, namelijk indien iemand, een broeder genaamd zijnde, een hoereerder is, of een gierigaard, of een afgodendienaar, of een lasteraar, of een dronkaard, of een rover; dat gij met zodanig een ook niet zult eten. </p>
<p id="v12"><sup><small>12</small></sup>  Want wat heb ik ook die buiten zijn te oordelen? Oordeelt gijlieden niet die binnen zijn? </p>
<p id="v13"><sup><small>13</small></sup>  Maar die buiten zijn oordeelt God. En doet gij dezen boze uit ulieden weg. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Corinthians/4">1 Korinthe - Hoofdstuk 4</a></td>
        <td><a href="/nl/Bible/1_Corinthians/Index">Inhoudsopgave</a></td>
        <td><a href="/nl/Bible/1_Corinthians/6">1 Korinthe - Hoofdstuk 6</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 5:7 <i>Jezus gezien als een mensenoffer</i>: <a href="/nl/The_Urantia_Book/89#p9_3">UB 89:9.3</a>. </li>
</ol>
</div>
