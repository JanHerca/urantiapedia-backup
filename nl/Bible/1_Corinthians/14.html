<!--
title: 1 Korinthe - Hoofdstuk 14
description: 
published: true
date: 2022-10-8T9:52:44Z
tags: bible, bible—1 corinthians
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Corinthians/13">1 Korinthe - Hoofdstuk 13</a></td>
        <td><a href="/nl/Bible/1_Corinthians/Index">Inhoudsopgave</a></td>
        <td><a href="/nl/Bible/1_Corinthians/15">1 Korinthe - Hoofdstuk 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jaagt de liefde na, en ijvert om de geestelijke gaven, maar meest, dat gij moogt profeteren. </p>
<p id="v2"><sup><small>2</small></sup>  Want die een vreemde taal spreekt, spreekt niet den mensen, maar Gode; want niemand verstaat het, doch met den geest spreekt hij verborgenheden. </p>
<p id="v3"><sup><small>3</small></sup>  Maar die profeteert, spreekt den mensen stichting, en vermaning en vertroosting. </p>
<p id="v4"><sup><small>4</small></sup>  Die een vreemde taal spreekt, die sticht zichzelven; maar die profeteert die sticht de Gemeente. </p>
<p id="v5"><sup><small>5</small></sup>  En ik wil wel, dat gij allen in vreemde talen spreekt, maar meer, dat gij profeteert; want die profeteert, is meerder dan die vreemde talen spreekt, tenzij dan, dat hij het uitlegge, opdat de Gemeente stichting moge ontvangen. </p>
<p id="v6"><sup><small>6</small></sup>  En nu, broeders, indien ik tot u kwam, en sprak vreemde talen, wat nuttigheid zou ik u doen, zo ik tot u niet sprak, of in openbaring, of in kennis, of in profetie of in lering? </p>
<p id="v7"><sup><small>7</small></sup>  Zelfs ook de levenloze dingen, die geluid geven, hetzij fluit, hetzij citer, zo zij geen onderscheid met hun klank geven, hoe zal bekend worden, hetgeen op de fluit of op de citer gespeeld wordt? </p>
<p id="v8"><sup><small>8</small></sup>  Want ook indien de bazuin een onzeker geluid geeft, wie zal zich tot den krijg bereiden? </p>
<p id="v9"><sup><small>9</small></sup>  Alzo ook gijlieden, indien gij niet door de taal een duidelijke rede geeft, hoe zal verstaan worden hetgeen gesproken wordt? Want gij zult zijn als die in de lucht spreekt. </p>
<p id="v10"><sup><small>10</small></sup>  Er zijn, naar het voorvalt, zo vele soorten van stemmen in de wereld, en geen derzelve is zonder stem. </p>
<p id="v11"><sup><small>11</small></sup>  Indien ik dan de kracht der stem niet weet, zo zal ik hem, die spreekt, barbaars zijn; en hij, die spreekt, zal bij mij barbaars zijn. </p>
<p id="v12"><sup><small>12</small></sup>  Alzo ook gij, dewijl gij ijverig zijt naar geestelijke gaven, zo zoekt dat gij moogt overvloedig zijn tot stichting der Gemeente. </p>
<p id="v13"><sup><small>13</small></sup>  Daarom, die in een vreemde taal spreekt, die bidde, dat hij het moge uitleggen. </p>
<p id="v14"><sup><small>14</small></sup>  Want indien ik in een vreemde taal bid, mijn geest bidt wel, maar mijn verstand is vruchteloos. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Wat is het dan? Ik zal wel met den geest bidden, maar ik zal ook met het verstand bidden; ik zal wel met den geest zingen, maar ik zal ook met het verstand zingen. </p>
<p id="v16"><sup><small>16</small></sup>  Anderszins, indien gij dankzegt met den geest, hoe zal degene, die de plaats eens ongeleerden vervult, amen zeggen op uw dankzegging, dewijl hij niet weet, wat gij zegt? </p>
<p id="v17"><sup><small>17</small></sup>  Want gij dankzegt wel behoorlijk, maar de ander wordt niet gesticht. </p>
<p id="v18"><sup><small>18</small></sup>  Ik dank mijn God, dat ik meer vreemde talen spreek, dan gij allen; </p>
<p id="v19"><sup><small>19</small></sup>  Maar ik wil liever in de Gemeente vijf woorden spreken met mijn verstand, opdat ik ook anderen moge onderwijzen, dan tien duizend woorden in een vreemde taal. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Broeders, wordt geen kinderen in het verstand, maar zijt kinderen in de boosheid, en wordt in het verstand volwassen. </p>
<p id="v21"><sup><small>21</small></sup>  In de wet is geschreven: Ik zal door lieden van andere talen, en door andere lippen tot dit volk spreken, en ook alzo zullen zij Mij niet horen, zegt de Heere. </p>
<p id="v22"><sup><small>22</small></sup>  Zo dan, de vreemde talen zijn tot een teken niet dengenen, die geloven, maar den ongelovigen; en de profetie niet den ongelovigen, maar dengenen, die geloven. </p>
<p id="v23"><sup><small>23</small></sup>  Indien dan de gehele Gemeente bijeenvergaderd ware, en zij allen in vreemde talen spraken, en enige ongeleerden of ongelovigen inkwamen, zouden zij niet zeggen, dat gij uitzinnig waart? </p>
<p id="v24"><sup><small>24</small></sup>  Maar indien zij allen profeteerden, en een ongelovige of ongeleerde inkwame, die wordt van allen overtuigd, en hij wordt van allen geoordeeld. </p>
<p id="v25"><sup><small>25</small></sup>  En alzo worden de verborgene dingen zijns harten openbaar; en alzo, vallende op zijn aangezicht, zal hij God aanbidden, en verkondigen, dat God waarlijk onder u is. </p>
<p id="v26"><sup><small>26</small></sup>  Wat is het dan, broeders? Wanneer gij samenkomt, een iegelijk van u, heeft hij een psalm, heeft hij een leer, heeft hij een vreemde taal, heeft hij een openbaring, heeft hij een uitlegging; laat alle dingen geschieden tot stichting; </p>
<p id="v27"><sup><small>27</small></sup>  En zo iemand een vreemde taal spreekt, dat het door twee, of ten meeste drie geschiede, en bij beurte; en dat een het uitlegge. </p>
<p id="v28"><sup><small>28</small></sup>  Maar indien er geen uitlegger is, dat hij zwijge in de Gemeente; doch dat hij tot zichzelven spreke, en tot God. </p>
<p id="v29"><sup><small>29</small></sup>  En dat twee of drie profeten spreken, en dat de anderen oordelen. </p>
<p id="v30"><sup><small>30</small></sup>  Doch indien een ander, die er zit, iets geopenbaard is, dat de eerste zwijge. </p>
<p id="v31"><sup><small>31</small></sup>  Want gij kunt allen, de een na den ander profeteren, opdat zij allen leren, en allen getroost worden. </p>
<p id="v32"><sup><small>32</small></sup>  En de geesten der profeten zijn den profeten onderworpen. </p>
<p id="v33"><sup><small>33</small></sup>  Want God is geen God van verwarring, maar van vrede, gelijk in al de Gemeenten der heiligen. <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  Dat uw vrouwen in de Gemeenten zwijgen; want het is haar niet toegelaten te spreken, maar bevolen onderworpen te zijn, gelijk ook de wet zegt. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  En zo zij iets willen leren, laat haar te huis haar eigen mannen vragen; want het staat lelijk voor de vrouwen, dat zij in de Gemeente spreken. </p>
<p id="v36"><sup><small>36</small></sup>  Is het Woord Gods van u uitgegaan? Of is het tot u alleen gekomen? </p>
<p id="v37"><sup><small>37</small></sup>  Indien iemand meent een profeet te zijn, of geestelijke, die erkenne, dat, hetgeen ik u schrijf, des Heeren geboden zijn. </p>
<p id="v38"><sup><small>38</small></sup>  Maar zo iemand onwetend is, die zij onwetend. </p>
<p id="v39"><sup><small>39</small></sup>  Zo dan, broeders, ijvert om te profeteren, en verhindert niet in vreemde talen te spreken. </p>
<p id="v40"><sup><small>40</small></sup>  Laat alle dingen eerlijk en met orde geschieden. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Corinthians/13">1 Korinthe - Hoofdstuk 13</a></td>
        <td><a href="/nl/Bible/1_Corinthians/Index">Inhoudsopgave</a></td>
        <td><a href="/nl/Bible/1_Corinthians/15">1 Korinthe - Hoofdstuk 15</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 14:14-19 <i>Bid in de geest</i>: <a href="/nl/The_Urantia_Book/168#p4_9">UB 168:4.9</a>. </li>
  <li id="fn2"><a href="#cite2">↑</a> 14:19 <i>Wees begripvol voor mannen</i>: <a href="/nl/The_Urantia_Book/26#p11_4">UB 26:11.4</a>. </li>
  <li id="fn3"><a href="#cite3">↑</a> 14:33 <i>Blijvende vrede</i>: <a href="/nl/The_Urantia_Book/5#p4_2">UB 5:4.2</a>. </li>
  <li id="fn4"><a href="#cite4">↑</a> 14:34 <i>Vrouwelijke vooroordelen</i>: <a href="/nl/The_Urantia_Book/82#p2_5">UB 82:2.5</a>. </li>
  <li id="fn5"><a href="#cite5">↑</a> 14:34-35 <i>Paul's kijk op vrouwen</i>: <a href="/nl/The_Urantia_Book/150#p1_3">UB 150:1.3</a>. </li>
</ol>
</div>
