<!--
title: Jeremia - Hoofdstuk 42
description: 
published: true
date: 2022-10-8T9:52:44Z
tags: bible, bible—jeremiah
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Jeremiah/41">Jeremia - Hoofdstuk 41</a></td>
        <td><a href="/nl/Bible/Jeremiah/Index">Inhoudsopgave</a></td>
        <td><a href="/nl/Bible/Jeremiah/43">Jeremia - Hoofdstuk 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen traden toe alle oversten der heiren, Johanan, de zoon van Kareah, en Jezanja, de zoon van Hosaja, en al het volk, van den kleinste tot den grootste toe; </p>
<p id="v2"><sup><small>2</small></sup>  En zij zeiden tot den profeet Jeremia: Laat toch onze smeking voor uw aangezicht nedervallen, en bid voor ons tot den HEERE, uw God, voor dit ganse overblijfsel; want wij zijn weinigen van velen overgelaten, gelijk als uw ogen ons zien; </p>
<p id="v3"><sup><small>3</small></sup>  Dat ons de HEERE, uw God, bekend make den weg, dien wij zullen ingaan, en de zaak, die wij zullen doen. </p>
<p id="v4"><sup><small>4</small></sup>  En de profeet Jeremia zeide tot hen: Ik heb het gehoord; ziet, ik zal tot den HEERE, uw God, bidden naar uw woorden; en het zal geschieden, het ganse woord, dat de HEERE u zal antwoorden, zal ik u bekend maken, ik zal u niet een woord onthouden. </p>
<p id="v5"><sup><small>5</small></sup>  Toen zeiden zij tot Jeremia: De HEERE zij tussen ons tot een waarachtig en gewis Getuige: indien wij niet naar alle woord, met hetwelk u de HEERE, uw God, tot ons zal zenden, alzo zullen doen! </p>
<p id="v6"><sup><small>6</small></sup>  Hetzij dan goed of kwaad, wij zullen der stem des HEEREN, onzes Gods, tot Welken wij u zenden, gehoorzaam zijn; opdat het ons welga, wanneer wij der stem des HEEREN, onzes Gods, zullen gehoorzaam zijn. </p>
<p id="v7"><sup><small>7</small></sup>  En het gebeurde ten einde van tien dagen, dat des HEEREN woord tot Jeremia geschiedde. </p>
<p id="v8"><sup><small>8</small></sup>  Toen riep hij Johanan, den zoon van Kareah, en alle oversten der heiren, die met hem waren, en al het volk, van den kleinste af tot den grootste toe; </p>
<p id="v9"><sup><small>9</small></sup>  En hij zeide tot hen: Zo zegt de HEERE, de God Israels, tot Welken gij mij gezonden hebt, om uw smeking voor Zijn aangezicht neder te werpen: </p>
<p id="v10"><sup><small>10</small></sup>  Indien gijlieden in dit land zult blijven wonen, zo zal Ik u bouwen en niet afbreken, en u planten en niet uitrukken; want Ik heb berouw over het kwaad, dat Ik u aangedaan heb. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Vreest niet voor het aangezicht des konings van Babel, voor wiens aangezicht gij vreest; vreest niet voor hem, spreekt de HEERE; want Ik zal met u zijn, om u te behouden en u van zijn hand te redden. </p>
<p id="v12"><sup><small>12</small></sup>  En Ik zal ulieden barmhartigheid geven, dat hij zich uwer erbarme, en u weder in uw land brenge. </p>
<p id="v13"><sup><small>13</small></sup>  Maar zo gijlieden zult zeggen: Wij zullen in dit land niet blijven; opdat gij der stem des HEEREN, uws Gods, niet gehoorzaam zijt, </p>
<p id="v14"><sup><small>14</small></sup>  Zeggende: Neen, maar wij zullen gaan in Egypteland, alwaar wij geen krijg zullen zien, noch het geluid der bazuin horen, noch naar brood hongeren, en daar zullen wij blijven; </p>
<p id="v15"><sup><small>15</small></sup>  Nu dan, daarom hoort des HEEREN woord, gij overblijfsel van Juda! Zo zegt de HEERE der heirscharen, de God Israels: Indien gij ganselijk uw aangezichten zult stellen om in Egypte te gaan, en zult henen ingaan, om aldaar als vreemdelingen te verkeren; </p>
<p id="v16"><sup><small>16</small></sup>  Zo zal het geschieden, dat het zwaard, waar gij voor vreest, u aldaar in Egypteland zal achterhalen; en de honger, waar gij voor zorgt, zal u aldaar in Egypte achter aankleven, en gij zult aldaar sterven. </p>
<p id="v17"><sup><small>17</small></sup>  Zo zullen al de mannen zijn, die hun aangezichten stellen, om in Egypte te gaan, om aldaar als vreemdelingen te verkeren; zij zullen sterven door het zwaard, door den honger en door de pestilentie; en zij zullen niemand hebben, die overblijve of ontkome van het kwaad, dat Ik over hen zal brengen. </p>
<p id="v18"><sup><small>18</small></sup>  Want zo zegt de HEERE der heirscharen, de God Israels: Gelijk als Mijn toorn, en Mijn grimmigheid is uitgestort over de inwoners van Jeruzalem, alzo zal Mijn grimmigheid over ulieden uitgestort worden, als gij in Egypte zult gekomen zijn; en gij zult wezen tot een vervloeking, en tot een ontzetting, en tot een vloek, en tot smaadheid, en zult deze plaats niet meer zien. </p>
<p id="v19"><sup><small>19</small></sup>  De HEERE heeft tegen ulieden gesproken, gij overblijfsel van Juda! Gaat niet in Egypte; weet zekerlijk, dat ik heden tegen u betuigd heb. </p>
<p id="v20"><sup><small>20</small></sup>  Gewisselijk, gij hebt uw zielen verleid; want gij hebt mij tot den HEERE, uw God, gezonden, zeggende: Bid voor ons tot den HEERE, onzen God, en naar alles, wat de HEERE, onze God, zal zeggen, alzo maak het ons bekend, en wij zullen het doen. </p>
<p id="v21"><sup><small>21</small></sup>  Nu heb ik het u heden bekend gemaakt; maar gij hebt niet gehoord naar de stem des HEEREN, uws Gods, noch naar al hetgeen, met hetwelk Hij mij tot u gezonden heeft. </p>
<p id="v22"><sup><small>22</small></sup>  Zo weet nu zekerlijk, dat gij door het zwaard, door den honger en door de pestilentie sterven zult, ter plaatse, waar het u gelust heeft henen te gaan, om aldaar als vreemdelingen te verkeren. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Jeremiah/41">Jeremia - Hoofdstuk 41</a></td>
        <td><a href="/nl/Bible/Jeremiah/Index">Inhoudsopgave</a></td>
        <td><a href="/nl/Bible/Jeremiah/43">Jeremia - Hoofdstuk 43</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 42:10 <i>Van God wordt gezegd dat hij berouw heeft</i>: <a href="/nl/The_Urantia_Book/4#p3_4">UB 4:3.4</a>.  <i>Van God wordt gezegd dat hij berouw heeft</i>: <a href="/nl/The_Urantia_Book/2#p2_2">UB 2:2.2</a>. </li>
</ol>
</div>
