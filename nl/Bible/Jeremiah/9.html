<!--
title: Jeremia - Hoofdstuk 9
description: 
published: true
date: 2023-11-8T21:53:38Z
tags: bible, bible—jeremiah
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Jeremiah/8">
          <span class="mdi mdi-arrow-left-drop-circle"></span><span class="pl-2">Jeremia - Hoofdstuk 8</span>
        </a>
        </td>
        <td>
        <a href="/nl/Bible/Jeremiah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Jeremiah/10">
          <span class="pr-2">Jeremia - Hoofdstuk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och, dat mijn hoofd water ware, en mijn oog een springader van tranen! zo zou ik dag en nacht bewenen de verslagenen van de dochter mijns volks. </p>
<p id="v2"><sup><small>2</small></sup>  Och, dat ik in de woestijn een herberg der wandelaars had, zo zou ik mijn volk verlaten, en van hen trekken; want zij zijn allen overspelers, een trouweloze hoop. </p>
<p id="v3"><sup><small>3</small></sup>  En zij spannen hun tong als hun boog tot leugen; zij worden geweldig in het land, doch niet tot waarheid; want zij gaan voort van boosheid tot boosheid, maar Mij kennen zij niet, spreekt de HEERE. </p>
<p id="v4"><sup><small>4</small></sup>  Wacht u, een iegelijk van zijn vriend, en vertrouwt niet op enigen broeder; want elk broeder doet niet dan bedriegen, en elk vriend wandelt in achterklap. </p>
<p id="v5"><sup><small>5</small></sup>  En zij handelen bedriegelijk, een ieder met zijn vriend, en spreken de waarheid niet; zij leren hun tong leugen spreken, zij maken zich moede met verkeerdelijk te handelen. </p>
<p id="v6"><sup><small>6</small></sup>  Uw woning is in het midden van bedrog; door bedrog weigeren zij Mij te kennen, spreekt de HEERE. </p>
<p id="v7"><sup><small>7</small></sup>  Daarom zegt de HEERE der heirscharen alzo: Ziet, Ik zal hen smelten en zal hen beproeven; want hoe zou Ik anders doen ten aanzien der dochter Mijns volks? </p>
<p id="v8"><sup><small>8</small></sup>  Hun tong is een moordpijl, zij spreekt bedrog; een ieder spreekt met zijn naaste van vrede met zijn mond, maar in zijn binnenste legt hij lagen. </p>
<p id="v9"><sup><small>9</small></sup>  Zou Ik hen om deze dingen niet bezoeken? spreekt de HEERE; zou Mijn ziel zich niet wreken aan zulk een volk, als dit is? </p>
<p id="v10"><sup><small>10</small></sup>  Ik zal een geween en een weeklage opheffen over de bergen, en een klaaglied over de herdershutten der woestijn; want zij zijn afgebrand, dat er niemand doorgaat, en men hoort er geen stem van vee; van de vogelen des hemels aan tot de beesten toe zijn zij weggezworven, doorgegaan! </p>
<p id="v11"><sup><small>11</small></sup>  En Ik zal Jeruzalem stellen tot steen hopen, tot een woning der draken; en de steden van Juda zal Ik stellen tot een verwoesting, zonder inwoner. </p>
<p id="v12"><sup><small>12</small></sup>  Wie is de wijze man, die dit versta? En tot wien heeft de mond des HEEREN gesproken, dat hij het verkondige, waarom het land vergaan en afgebrand zij als een woestijn, dat er niemand doorgaat? </p>
<p id="v13"><sup><small>13</small></sup>  En de HEERE zeide: Omdat zij Mijn wet, die Ik voor hun aangezicht gegeven had, verlaten hebben, en naar Mijn stem niet gehoord, noch daarnaar gewandeld hebben; </p>
<p id="v14"><sup><small>14</small></sup>  Maar hebben gewandeld naar het goeddunken huns harten, en naar de Baals, hetwelk hun vaders hun geleerd hadden. </p>
<p id="v15"><sup><small>15</small></sup>  Daarom zegt de HEERE der heirscharen, de God Israels, alzo: Ziet, Ik zal dit volk spijzen met alsem, en Ik zal hen drenken met gallewater; </p>
<p id="v16"><sup><small>16</small></sup>  En Ik zal hen verstrooien onder de heidenen, die zij niet gekend hebben, zij noch hun vaders; en Ik zal het zwaard achter hen zenden, totdat Ik hen verteerd zal hebben. </p>
<p id="v17"><sup><small>17</small></sup>  Zo zegt de HEERE der heirscharen: Merkt daarop, en roept klaagvrouwen, dat zij komen; en zendt henen naar de wijze vrouwen, dat zij komen. </p>
<p id="v18"><sup><small>18</small></sup>  En haasten, en een weeklage over ons opheffen, dat onze ogen van tranen nederdalen, en onze oogleden van water vlieten. </p>
<p id="v19"><sup><small>19</small></sup>  Want er is een stem van weeklage gehoord uit Sion: Hoe zijn wij verstoord! wij zijn zeer beschaamd, omdat wij het land hebben verlaten, omdat zij onze woningen hebben omgeworpen. </p>
<p id="v20"><sup><small>20</small></sup>  Hoort dan des HEEREN woord, gij vrouwen! en uw oor ontvange het woord Zijns monds, en leert uw dochters weeklagen, en elke een haar metgezellin klaagliederen. </p>
<p id="v21"><sup><small>21</small></sup>  Want de dood is geklommen in onze vensteren, hij is in onze paleizen gekomen, om de kinderkens uit te roeien van de wijken, de jongelingen van de straten. </p>
<p id="v22"><sup><small>22</small></sup>  Spreek: Zo spreekt de HEERE: Ja, een dood lichaam des mensen zal liggen, als mest op het open veld, en als een garve achter den maaier, die niemand opzamelt. </p>
<p id="v23"><sup><small>23</small></sup>  Zo zegt de HEERE: Een wijze beroeme zich niet in zijn wijsheid, en de sterke beroeme zich niet in zijn sterkheid; een rijke beroeme zich niet in zijn rijkdom; <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  Maar die zich beroemt, beroeme zich hierin, dat hij verstaat, en Mij kent, dat Ik de HEERE ben, doende weldadigheid, recht en gerechtigheid op de aarde, want in die dingen heb Ik lust, spreekt de HEERE. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Ziet, de dagen komen, spreekt de HEERE, dat Ik bezoeking zal doen over alle besnedenen, met degenen, die de voorhuid hebben; </p>
<p id="v26"><sup><small>26</small></sup>  Over Egypte, en over Juda, en over Edom, en over de kinderen Ammons, en over Moab, en over allen, die aan de hoeken afgekort zijn, die in de woestijn wonen; want al de heidenen hebben de voorhuid, maar het ganse huis Israels heeft de voorhuid des harten. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Jeremiah/8">
          <span class="mdi mdi-arrow-left-drop-circle"></span><span class="pl-2">Jeremia - Hoofdstuk 8</span>
        </a>
        </td>
        <td>
        <a href="/nl/Bible/Jeremiah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Jeremiah/10">
          <span class="pr-2">Jeremia - Hoofdstuk 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 9:23 <i>Beroem je niet op rijkdom</i>: <a href="/nl/The_Urantia_Book/165#p4_8">UB 165:4.8</a>. </li>
  <li id="fn2"><a href="#cite2">↑</a> 9:24 <i>Ken je God</i>: <a href="/nl/The_Urantia_Book/5#p4_8">UB 5:4.8</a>.  <i>Hij verheugt zich in Zijn kinderen</i>: <a href="/nl/The_Urantia_Book/1#p5_4">UB 1:5.4</a>.  <i>Heer beoefent liefderijke goedheid</i>: <a href="/nl/The_Urantia_Book/2#p4_1">UB 2:4.1</a>.  <i>Liefdevolle vriendelijkheid</i>: <a href="/nl/The_Urantia_Book/2#p5_7">UB 2:5.7</a>. </li>
</ol>
</div>
