<!--
title: Jeremia - Hoofdstuk 3
description: 
published: true
date: 2023-11-8T21:53:38Z
tags: bible, bible—jeremiah
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Jeremiah/2">
          <span class="mdi mdi-arrow-left-drop-circle"></span><span class="pl-2">Jeremia - Hoofdstuk 2</span>
        </a>
        </td>
        <td>
        <a href="/nl/Bible/Jeremiah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Jeremiah/4">
          <span class="pr-2">Jeremia - Hoofdstuk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men zegt: Zo een man zijn huisvrouw verlaat, en zij gaat van hem, en wordt eens anderen mans, zal hij ook tot haar nog wederkeren? Zou datzelve land niet grotelijks ontheiligd worden? Gij nu hebt met veel boeleerders gehoereerd, keer nochtans weder tot Mij, spreekt de HEERE. </p>
<p id="v2"><sup><small>2</small></sup>  Hef uw ogen op naar de hoge plaatsen, en zie toe, waar zijt gij niet beslapen? Gij hebt voor hen gezeten aan de wegen, als een Arabier in de woestijn; alzo hebt gij het land ontheiligd met uw hoererijen en met uw boosheid. </p>
<p id="v3"><sup><small>3</small></sup>  Daarom zijn de regendruppelen ingehouden, en er is geen spade regen geweest. Maar gij hebt een hoerenvoorhoofd, gij weigert schaamrood te worden. </p>
<p id="v4"><sup><small>4</small></sup>  Zult gij niet van nu af tot Mij roepen: Mijn Vader! Gij zijt de leidsman mijner jeugd! </p>
<p id="v5"><sup><small>5</small></sup>  Zal Hij in eeuwigheid den toorn behouden? Zal Hij dien gestadig bewaren? Zie, gij spreekt en doet die boosheden, en neemt de overhand. </p>
<p id="v6"><sup><small>6</small></sup>  Voorts zeide de HEERE tot mij, in de dagen van den koning Josia: Hebt gij gezien, wat de afgekeerde Israel gedaan heeft? Zij ging henen op allen hogen berg, en tot onder allen groenen boom, en hoereerde aldaar. </p>
<p id="v7"><sup><small>7</small></sup>  En Ik zeide, nadat zij zulks alles gedaan had: Bekeer u tot Mij; maar zij bekeerde zich niet. Dit zag de trouweloze, haar zuster Juda. </p>
<p id="v8"><sup><small>8</small></sup>  En Ik zag, als Ik ter oorzake van alles, waarin de afgekeerde Israel overspel bedreven had, haar verlaten, en haar haar scheidbrief gegeven had, dat de trouweloze, haar zuster Juda, niet vreesde, maar ging henen, en hoereerde zelve ook. </p>
<p id="v9"><sup><small>9</small></sup>  Ja, het geschiedde, vanwege het gerucht harer hoererij, dat zij het land ontheiligde; want zij bedreef overspel met steen en met hout. </p>
<p id="v10"><sup><small>10</small></sup>  En zelfs in dit alles heeft zich haar trouweloze zuster Juda tot Mij niet bekeerd met haar ganse hart, maar valselijk, spreekt de HEERE. </p>
<p id="v11"><sup><small>11</small></sup>  Dies de HEERE tot mij zeide: De afgekeerde Israel heeft haar ziel gerechtvaardigd, meer dan de trouweloze Juda. </p>
<p id="v12"><sup><small>12</small></sup>  Ga henen, en roep deze woorden uit tegen het noorden, en zeg: Bekeer u, gij afgekeerde Israel! spreekt de HEERE, zo zal Ik Mijn toorn op ulieden niet doen vallen; want Ik ben goedertieren, spreekt de HEERE. Ik zal den toorn niet in eeuwigheid behouden. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Alleen ken uw ongerechtigheid, dat gij tegen den HEERE, uw God, hebt overtreden, en uw wegen verstrooid hebt tot de vreemden, onder allen groenen boom, maar gij zijt Mijner stem niet gehoorzaam geweest, spreekt de HEERE. </p>
<p id="v14"><sup><small>14</small></sup>  Bekeert u, gij afkerige kinderen! spreekt de HEERE, want Ik heb u getrouwd, en Ik zal u aannemen, een uit een stad, en twee uit een geslacht, en zal u brengen te Sion. </p>
<p id="v15"><sup><small>15</small></sup>  En Ik zal ulieden herders geven naar Mijn hart; die zullen u weiden met wetenschap en verstand. </p>
<p id="v16"><sup><small>16</small></sup>  En het zal geschieden, wanneer gij vermenigvuldigd en vruchtbaar zult geworden zijn in het land, in die dagen, spreekt de HEERE, zullen zij niet meer zeggen: De ark des verbonds des HEEREN, ook zal zij in het hart niet opkomen; en zij zullen aan haar niet gedenken, en haar niet bezoeken, en zij zal niet weder gemaakt worden. </p>
<p id="v17"><sup><small>17</small></sup>  Te dier tijd zullen zij Jeruzalem noemen, des HEEREN troon; en al de heidenen zullen tot haar vergaderd worden, om des HEEREN Naams wil, te Jeruzalem; en zij zullen niet meer wandelen naar het goeddunken van hun boos hart. </p>
<p id="v18"><sup><small>18</small></sup>  In die dagen zal het huis van Juda gaan tot het huis van Israel; en zij zullen te zamen komen uit het land van het noorden, in het land, dat Ik uw vaderen ten erve gegeven heb. </p>
<p id="v19"><sup><small>19</small></sup>  Ik zeide wel: Hoe zal Ik u onder de kinderen zetten, en u geven het gewenste land, de sierlijke erfenis van de heirscharen der heidenen? Maar Ik zeide: Gij zult tot Mij roepen: Mijn Vader! en gij zult van achter Mij niet afkeren. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Waarlijk, gelijk een vrouw trouwelooslijk scheidt van haar vriend, alzo hebt gijlieden trouwelooslijk tegen Mij gehandeld, gij huis Israels! spreekt de HEERE. </p>
<p id="v21"><sup><small>21</small></sup>  Er is een stem gehoord op de hoge plaatsen, een geween en smekingen der kinderen Israels, omdat zij hun weg verkeerd, en den HEERE, hun God, vergeten hebben. </p>
<p id="v22"><sup><small>22</small></sup>  Keert weder, gij afkerige kinderen! Ik zal uw afkeringen genezen. Zie, hier zijn wij, wij komen tot U, want Gij zijt de HEERE, onze God! </p>
<p id="v23"><sup><small>23</small></sup>  Waarlijk, tevergeefs verwacht men het van de heuvelen en de menigte der bergen; waarlijk, in den HEERE, onzen God, is Israels heil! <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Want de schaamte heeft den arbeid onzer vaderen opgegeten, van onze jeugd aan; hun schapen en hun runderen, hun zonen en hun dochteren. </p>
<p id="v25"><sup><small>25</small></sup>  Wij liggen in onze schaamte, en onze schande overdekt ons, want wij hebben tegen den HEERE, onzen God, gezondigd, wij en onze vaderen, van onze jeugd aan tot op dezen dag; en wij zijn der stem des HEEREN, onzes Gods, niet gehoorzaam geweest. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Jeremiah/2">
          <span class="mdi mdi-arrow-left-drop-circle"></span><span class="pl-2">Jeremia - Hoofdstuk 2</span>
        </a>
        </td>
        <td>
        <a href="/nl/Bible/Jeremiah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Jeremiah/4">
          <span class="pr-2">Jeremia - Hoofdstuk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 3:12 <i>God zei boos te zijn</i>: <a href="/nl/The_Urantia_Book/4#p3_2">UB 4:3.2</a>.  <i>Barmhartig</i>: <a href="/nl/The_Urantia_Book/142#p3_7">UB 142:3.7</a>.  <i>De barmhartigheid</i>: <a href="/nl/The_Urantia_Book/131#p10_6">UB 131:10.6</a>.  <i>God schept behagen in barmhartigheid</i>: <a href="/nl/The_Urantia_Book/143#p1_6">UB 143:1.6</a>.  <i>Barmhartigheid bediening</i>: <a href="/nl/The_Urantia_Book/6#p3_2">UB 6:3.2</a>.  <i>God is genadig</i>: <a href="/nl/The_Urantia_Book/2#p5_7">UB 2:5.7</a>. </li>
  <li id="fn2"><a href="#cite2">↑</a> 3:19 <i>God is MIJN Vader</i>: <a href="/nl/The_Urantia_Book/131#p10_5">UB 131:10.5</a>.  <i>God: liefhebbende Vader van alle mensen</i>: <a href="/nl/The_Urantia_Book/194#p4_6">UB 194:4.6</a>.  <i>Vader-kind relatie</i>: <a href="/nl/The_Urantia_Book/131#p10_6">UB 131:10.6</a>.  <i>Vader-kind relatie</i>: <a href="/nl/The_Urantia_Book/131#p10_8">UB 131:10.8</a>.  <i>God is onze Vader</i>: <a href="/nl/The_Urantia_Book/141#p4_2">UB 141:4.2</a>.  <i>God is onze Vader</i>: <a href="/nl/The_Urantia_Book/149#p6_8">UB 149:6.8</a>. </li>
  <li id="fn3"><a href="#cite3">↑</a> 3:23 <i>Heilige bergen</i>: <a href="/nl/The_Urantia_Book/85#p1_5">UB 85:1.5</a>. </li>
</ol>
</div>
