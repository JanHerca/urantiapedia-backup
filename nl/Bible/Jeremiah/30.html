<!--
title: Jeremia - Hoofdstuk 30
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Jeremiah/29">Jeremia - Hoofdstuk 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Jeremiah/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Jeremiah/31">Jeremia - Hoofdstuk 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Het woord, dat tot Jeremia geschied is van den HEERE, zeggende: </p>
<p id="v2"><sup><small>2</small></sup>  Zo spreekt de HEERE, de God Israels, zeggende: Schrijf u al de woorden, die Ik tot u gesproken heb, in een boek. </p>
<p id="v3"><sup><small>3</small></sup>  Want zie, de dagen komen, spreekt de HEERE, dat Ik de gevangenis van Mijn volk, Israel en Juda, wenden zal, zegt de HEERE; en Ik zal hen wederbrengen in het land, dat Ik hun vaderen gegeven heb, en zij zullen het erfelijk bezitten. </p>
<p id="v4"><sup><small>4</small></sup>  En dit zijn de woorden, die de HEERE gesproken heeft van Israel en van Juda. </p>
<p id="v5"><sup><small>5</small></sup>  Want zo zegt de HEERE: Wij horen een stem der verschrikking; er is vrees en geen vrede. </p>
<p id="v6"><sup><small>6</small></sup>  Vraagt toch en ziet, of een manspersoon baart? Waarom zie Ik dan eens iegelijken mans handen op zijn lenden, als van een barende vrouw, en alle aangezichten veranderd in bleekheid? </p>
<p id="v7"><sup><small>7</small></sup>  O wee! want die dag is zo groot, dat zijns gelijke niet geweest is; en het is een tijd van benauwdheid voor Jakob; nog zal hij daaruit verlost worden. </p>
<p id="v8"><sup><small>8</small></sup>  Want het zal te dien dage geschieden, spreekt de HEERE der heirscharen, dat Ik zijn juk van uw hals verbreken, en uw banden verscheuren zal; en vreemden zullen zich niet meer van hem doen dienen. </p>
<p id="v9"><sup><small>9</small></sup>  Maar zij zullen dienen den HEERE, hun God, en hun koning David, dien Ik hun verwekken zal. </p>
<p id="v10"><sup><small>10</small></sup>  Gij dan, vrees niet, o Mijn knecht Jakob! spreekt de HEERE, ontzet u niet, Israel! want zie, Ik zal u uit verre landen verlossen, en uw zaad uit het land hunner gevangenis; en Jakob zal wederkomen, en stil en gerust zijn, en er zal niemand zijn, die hem verschrikke. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Want Ik ben met u, spreekt de HEERE, om u te verlossen; want Ik zal een voleinding maken met al de heidenen, waarhenen Ik u verstrooid heb; maar met u zal Ik geen voleinding maken; maar Ik zal u kastijden met mate, en u niet gans onschuldig houden. </p>
<p id="v12"><sup><small>12</small></sup>  Want zo zegt de HEERE: Uw breuk is dodelijk, uw plage is smartelijk. </p>
<p id="v13"><sup><small>13</small></sup>  Er is niemand, die uw zaak oordeelt, aangaande het gezwel; gij hebt geen heelpleisters. </p>
<p id="v14"><sup><small>14</small></sup>  Al uw liefhebbers hebben u vergeten, zij vragen niet naar u; want Ik heb u geslagen met eens vijands plage, met de kastijding eens wreden; om de grootheid uwer ongerechtigheid, omdat uw zonden machtig veel zijn. </p>
<p id="v15"><sup><small>15</small></sup>  Wat krijt gij over uw breuk, dat uw smart dodelijk is? Om de grootheid uwer ongerechtigheid, omdat uw zonden machtig veel zijn, heb Ik u deze dingen gedaan. </p>
<p id="v16"><sup><small>16</small></sup>  Daarom, allen, die u opeten, zullen opgegeten worden, en al uw wederpartijders, zij allen zullen gaan in gevangenis; en die u beroven, zullen ter beroving zijn, en allen, die u plunderen, zal Ik ter plundering overgeven. </p>
<p id="v17"><sup><small>17</small></sup>  Want Ik zal u de gezondheid doen rijzen, en u van uw plagen genezen, spreekt de HEERE; omdat zij u noemen: De verdrevene. Het is Sion, zeggen zij; niemand vraagt naar haar. </p>
<p id="v18"><sup><small>18</small></sup>  Zo zegt de HEERE: Ziet, Ik zal de gevangenis der tenten Jakobs wenden, en Mij over hun woningen ontfermen; en de stad zal herbouwd worden op haar hoop, en het paleis zal liggen naar zijn wijze. </p>
<p id="v19"><sup><small>19</small></sup>  En van hen zal dankzegging uitgaan, en een stem der spelenden; en Ik zal hen vermeerderen, en zij zullen niet verminderd worden, en Ik zal hen verheerlijken, en zij zullen niet gering worden. </p>
<p id="v20"><sup><small>20</small></sup>  En zijn zonen zullen zijn als eertijds, en zijn gemeente zal voor Mijn aangezicht bevestigd worden; en Ik zal bezoeking doen over al zijn onderdrukkers. </p>
<p id="v21"><sup><small>21</small></sup>  En zijn Heerlijke zal uit hem zijn, en zijn Heerser uit het midden van hem voortkomen; en Ik zal hem doen naderen, en hij zal tot Mij genaken; want wie is hij, die met zijn hart borg worde, om tot Mij te genaken? spreekt de HEERE. </p>
<p id="v22"><sup><small>22</small></sup>  En gij zult Mij tot een volk zijn, en Ik zal u tot een God zijn. </p>
<p id="v23"><sup><small>23</small></sup>  Ziet, een onweder des HEEREN, een grimmigheid is uitgegaan, een aanhoudend onweder; het zal blijven op het hoofd der goddelozen. </p>
<p id="v24"><sup><small>24</small></sup>  De hittigheid van des HEEREN toorn zal zich niet afwenden, totdat Hij gedaan, en totdat Hij daargesteld zal hebben de gedachten Zijns harten; in het laatste der dagen zult gij daarop letten. </p>
<h2>Referenties</h2>
<div>
<ol>
  <li id="fn1"><a href="#cite1">â†‘</a> 30:10 <i>Verlost van angst</i>: <a href="/nl/The_Urantia_Book/95#p4_3">UB 95:4.3</a>. </li>
</ol>
</div>
