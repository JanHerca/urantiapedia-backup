<!--
title: Titus - Hoofdstuk 1
description: 
published: true
date: 2022-10-8T9:52:44Z
tags: bible, bible—titus
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/nl/Bible/Titus/Index">Inhoudsopgave</a></td>
        <td><a href="/nl/Bible/Titus/2">Titus - Hoofdstuk 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulus, een dienstknecht Gods, en een apostel van Jezus Christus, naar het geloof der uitverkorenen Gods, en de kennis der waarheid, die naar de godzaligheid is; </p>
<p id="v2"><sup><small>2</small></sup>  In de hoop des eeuwigen levens, welke God, Die niet liegen kan, beloofd heeft, voor de tijden der eeuwen, maar geopenbaard heeft te Zijner tijd; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Namelijk Zijn Woord, door de prediking, die mij toebetrouwd is, naar het bevel van God, onze Zaligmaker; aan Titus, mijn oprechten zoon, naar het gemeen geloof: </p>
<p id="v4"><sup><small>4</small></sup>  Genade, barmhartigheid, vrede zij u van God den Vader, en den Heere Jezus Christus, onzen Zaligmaker. </p>
<p id="v5"><sup><small>5</small></sup>  Om die oorzaak heb ik u te Kreta gelaten, opdat gij, hetgeen nog ontbrak, voorts zoudt te recht brengen, en dat gij van stad tot stad zoudt ouderlingen stellen, gelijk ik u bevolen heb: <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Indien iemand onberispelijk is, ener vrouwe man, gelovige kinderen hebbende, die niet te beschuldigen zijn van overdadigheid, of ongehoorzaam zijn. </p>
<p id="v7"><sup><small>7</small></sup>  Want een opziener moet onberispelijk zijn, als een huisverzorger Gods, niet eigenzinnig, niet genegen tot toornigheid, niet genegen tot den wijn, geen smijter, geen vuil-gewinzoeker; </p>
<p id="v8"><sup><small>8</small></sup>  Maar die gaarne herbergt, die de goeden liefheeft, matig, rechtvaardig, heilig, kuis; </p>
<p id="v9"><sup><small>9</small></sup>  Die vasthoudt aan het getrouwe woord, dat naar de leer is, opdat hij machtig zij, beide om te vermanen door de gezonde leer, en om de tegensprekers te wederleggen. </p>
<p id="v10"><sup><small>10</small></sup>  Want er zijn ook vele ongeregelden, ijdelheidsprekers en verleiders van zinnen, inzonderheid die uit de besnijdenis zijn; <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Welken men moet den mond stoppen, die gehele huizen verkeren, lerende wat niet behoort, om vuil gewins wil. </p>
<p id="v12"><sup><small>12</small></sup>  Een uit hen, zijnde hun eigen profeet, heeft gezegd: De Kretensen zijn altijd leugenachtig, kwade beesten, luie buiken. </p>
<p id="v13"><sup><small>13</small></sup>  Deze getuigenis is waar. Daarom bestraf hen scherpelijk, opdat zij gezond mogen zijn in het geloof. </p>
<p id="v14"><sup><small>14</small></sup>  En zich niet begeven tot Joodse fabelen, en geboden der mensen, die hen van de waarheid afkeren. </p>
<p id="v15"><sup><small>15</small></sup>  Alle dingen zijn wel rein den reinen, maar den bevlekten en ongelovigen is geen ding rein, maar beide hun verstand en geweten zijn bevlekt. </p>
<p id="v16"><sup><small>16</small></sup>  Zij belijden, dat zij God kennen, maar zij verloochenen Hem met de werken, alzo zij gruwelijk zijn en ongehoorzaam, en tot alle goed werk ongeschikt. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/nl/Bible/Titus/Index">Inhoudsopgave</a></td>
        <td><a href="/nl/Bible/Titus/2">Titus - Hoofdstuk 2</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 1:2 <i>Eeuwig leven</i>: <a href="/nl/The_Urantia_Book/101#p6_8">UB 101:6.8</a>.  <i>Leven na de dood</i>: <a href="/nl/The_Urantia_Book/121#p5_11">UB 121:5.11</a>.  <i>Eeuwig / eeuwig leven</i>: <a href="/nl/The_Urantia_Book/170#p2_20">UB 170:2.20</a>.  <i>Eeuwig leven</i>: <a href="/nl/The_Urantia_Book/2#p2_1">UB 2:2.1</a>.  <i>Eeuwig leven</i>: <a href="/nl/The_Urantia_Book/146#p3_7">UB 146:3.7</a>.  <i>Gelovigen hebben het eeuwige leven</i>: <a href="/nl/The_Urantia_Book/153#p2_11">UB 153:2.11</a>.  <i>Geloof de waarheid, heb eeuwig leven</i>: <a href="/nl/The_Urantia_Book/157#p6_10">UB 157:6.10</a>.  <i>Gelovigen leven voor altijd</i>: <a href="/nl/The_Urantia_Book/190#p5_4">UB 190:5.4</a>.  <i>Eeuwig / eeuwig leven</i>: <a href="/nl/The_Urantia_Book/181#p2_11">UB 181:2.11</a>.  <i>Hoop op eeuwig leven</i>: <a href="/nl/The_Urantia_Book/170#p2_2">UB 170:2.2</a>.  <i>Faith Sons sterven nooit</i>: <a href="/nl/The_Urantia_Book/193#p1_2">UB 193:1.2</a>.  <i>Leef voor altijd</i>: <a href="/nl/The_Urantia_Book/27#p1_5">UB 27:1.5</a>.  <i>Eeuwig leven</i>: <a href="/nl/The_Urantia_Book/162#p2_7">UB 162:2.7</a>.  <i>Gelovigen sterven nooit</i>: <a href="/nl/The_Urantia_Book/162#p7_5">UB 162:7.5</a>.  <i>Eeuwig leven</i>: <a href="/nl/The_Urantia_Book/3#p0_1">UB 3:0.1</a>.  <i>Wie gelooft, sterft nooit</i>: <a href="/nl/The_Urantia_Book/168#p0_7">UB 168:0.7</a>.  <i>Gever van eeuwig leven</i>: <a href="/nl/The_Urantia_Book/128#p1_10">UB 128:1.10</a>. </li>
  <li id="fn2"><a href="#cite2">↑</a> 1:5 <i>Kretenzer gelovigen</i>: <a href="/nl/The_Urantia_Book/130#p6_5">UB 130:6.5</a>. </li>
  <li id="fn3"><a href="#cite3">↑</a> 1:10-16 <i>De harde woorden van Paul</i>: <a href="/nl/The_Urantia_Book/130#p5_1">UB 130:5.1</a>. </li>
  <li id="fn4"><a href="#cite4">↑</a> 1:16 <i>Godbewustzijn</i>: <a href="/nl/The_Urantia_Book/1#p2_3">UB 1:2.3</a>. </li>
</ol>
</div>
