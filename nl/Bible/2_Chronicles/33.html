<!--
title: 2 Kronieken - Hoofdstuk 33
description: 
published: true
date: 2022-10-8T9:52:43Z
tags: bible, bible—2 chronicles
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/2_Chronicles/32">2 Kronieken - Hoofdstuk 32</a></td>
        <td><a href="/nl/Bible/2_Chronicles/Index">Inhoudsopgave</a></td>
        <td><a href="/nl/Bible/2_Chronicles/34">2 Kronieken - Hoofdstuk 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Manasse was twaalf jaren oud, als hij koning werd, en regeerde vijf en vijftig jaren te Jeruzalem. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  En hij deed dat kwaad was in de ogen des HEEREN, naar de gruwelen der heidenen, die de HEERE voor het aangezicht der kinderen Israels uit de bezitting verdreven had. </p>
<p id="v3"><sup><small>3</small></sup>  Want hij bouwde de hoogten weder op, die zijn vader Jehizkia afgebroken had, en richtte den Baals altaren op, en maakte bossen, en boog zich neder voor al het heir des hemels, en diende ze; </p>
<p id="v4"><sup><small>4</small></sup>  En bouwde altaren in het huis des HEEREN, van hetwelk de HEERE gezegd had: Te Jeruzalem zal Mijn Naam zijn tot in eeuwigheid. </p>
<p id="v5"><sup><small>5</small></sup>  Daartoe bouwde hij altaren voor al het heir des hemels, in beide de voorhoven van het huis des HEEREN. </p>
<p id="v6"><sup><small>6</small></sup>  En hij deed zijn zonen door het vuur gaan, in het dal des zoons van Hinnom, en pleegde guichelarij, en gaf op vogelgeschrei acht, en toverde, en hij stelde waarzeggers en duivelskunstenaren; en hij deed zeer veel kwaads in de ogen des HEEREN, om Hem tot toorn te verwekken. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Hij stelde ook de gelijkenis van een gesneden beeld, die hij gemaakt had, in het huis Gods, van hetwelk God gezegd had tot David en tot zijn zoon Salomo: In dit huis, en te Jeruzalem, dat Ik uit alle stammen van Israel verkoren heb, zal Ik Mijn Naam zetten tot in eeuwigheid. </p>
<p id="v8"><sup><small>8</small></sup>  En Ik zal den voet van Israel niet meer doen wijken van het land, dat Ik uw vaderen besteld heb; alleenlijk zo zij waarnemen te doen, al hetgeen Ik hun geboden heb, naar de ganse wet, en inzettingen, en rechten, door de hand van Mozes. </p>
<p id="v9"><sup><small>9</small></sup>  Zo deed Manasse Juda en de inwoners te Jeruzalem dwalen, dat zij erger deden dan de heidenen, die de HEERE voor het aangezicht der kinderen Israels verdelgd had. </p>
<p id="v10"><sup><small>10</small></sup>  De HEERE sprak wel tot Manasse en tot zijn volk; maar zij merkten daar niet op. </p>
<p id="v11"><sup><small>11</small></sup>  Daarom bracht de HEERE over hen de krijgsoversten, die de koning van Assyrie had, dewelke Manasse gevangen namen onder de doornen; en zij bonden hem met twee koperen ketenen, en voerden hem naar Babel. </p>
<p id="v12"><sup><small>12</small></sup>  En als hij hem benauwde, bad hij het aangezicht des HEEREN, zijns Gods, ernstelijk aan, en vernederde zich zeer voor het aangezicht van den God zijner vaderen, </p>
<p id="v13"><sup><small>13</small></sup>  En bad Hem; en Hij liet Zich van hem verbidden, en hoorde zijn smeking, en Hij bracht hem weder te Jeruzalem, in zijn koninkrijk. Toen erkende Manasse, dat de HEERE God is. </p>
<p id="v14"><sup><small>14</small></sup>  En na dezen bouwde hij den buitenmuur aan de stad Davids, aan de westzijde van Gihon in het dal, en tot den ingang van de Vispoort, en omsingelde Ofel, en verhief dien zeer; hij leide ook krijgsoversten in alle vaste steden in Juda. </p>
<p id="v15"><sup><small>15</small></sup>  En hij nam de vreemde goden en die gelijkenis uit het huis des HEEREN weg, mitsgaders al de altaren, die hij gebouwd had op den berg van het huis des HEEREN, en te Jeruzalem; en hij wierp ze buiten de stad. </p>
<p id="v16"><sup><small>16</small></sup>  En hij richtte het altaar des HEEREN toe, en offerde daarop dankofferen en lofofferen, en zeide tot Juda, dat zij den HEERE, den God Israels, dienen zouden. </p>
<p id="v17"><sup><small>17</small></sup>  Maar het volk offerde nog op de hoogten, hoewel aan den HEERE, hun God. </p>
<p id="v18"><sup><small>18</small></sup>  Het overige nu der geschiedenissen van Manasse, en zijn gebed tot zijn God, ook de woorden der zieners, die tot hem gesproken hebben in den Naam van den HEERE, den God Israels, ziet, die zijn in de geschiedenissen der koningen van Israel; </p>
<p id="v19"><sup><small>19</small></sup>  En zijn gebed, en hoe God Zich van hem heeft laten verbidden, ook al zijn zonde, en zijn overtreding, en de plaatsen, waarop hij hoogten gebouwd, en bossen en gesneden beelden gesteld heeft, eer hij vernederd werd, ziet, dat is beschreven in de woorden der zieners. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  En Manasse ontsliep met zijn vaderen, en zij begroeven hem in zijn huis; en zijn zoon Amon werd koning in zijn plaats. </p>
<p id="v21"><sup><small>21</small></sup>  Amon was twee en twintig jaren oud, als hij koning werd, en regeerde twee jaren te Jeruzalem. </p>
<p id="v22"><sup><small>22</small></sup>  En hij deed dat kwaad was in de ogen des HEEREN, gelijk als zijn vader Manasse gedaan had; want Amon offerde al den gesneden beelden, die zijn vader Manasse gemaakt had, en diende ze. </p>
<p id="v23"><sup><small>23</small></sup>  Maar hij vernederde zich niet voor het aangezicht des HEEREN, gelijk Manasse, zijn vader, zich vernederd had; maar deze Amon vermenigvuldigde de schuld. </p>
<p id="v24"><sup><small>24</small></sup>  En zijn knechten maakten een verbintenis tegen hem, en doodden hem in zijn huis. </p>
<p id="v25"><sup><small>25</small></sup>  Maar het volk des lands sloeg hen allen, die de verbintenis tegen den koning Amon gemaakt hadden; en het volk des lands maakte zijn zoon Josia koning in zijn plaats. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/2_Chronicles/32">2 Kronieken - Hoofdstuk 32</a></td>
        <td><a href="/nl/Bible/2_Chronicles/Index">Inhoudsopgave</a></td>
        <td><a href="/nl/Bible/2_Chronicles/34">2 Kronieken - Hoofdstuk 34</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 33:6 <i>Vuurverering</i>: <a href="/nl/The_Urantia_Book/85#p4_4">UB 85:4.4</a>. </li>
  <li id="fn2"><a href="#cite2">↑</a> 33:19 <i>Heilige bosjes</i>: <a href="/nl/The_Urantia_Book/85#p2_4">UB 85:2.4</a>. </li>
  <li id="fn3"><a href="#cite3">↑</a> 33:1-3 <i>Jongen koning Manasse</i>: <a href="/nl/The_Urantia_Book/97#p9_23">UB 97:9.23</a>. </li>
</ol>
</div>
