<!--
title: 2 Korinthe - Hoofdstuk 8
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/2_Corinthians/7">2 Korinthe - Hoofdstuk 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/2_Corinthians/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/2_Corinthians/9">2 Korinthe - Hoofdstuk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Voorts maken wij u bekend, broeders, de genade van God, die in de Gemeenten van Macedonie gegeven is. </p>
<p id="v2"><sup><small>2</small></sup>  Dat in vele beproeving der verdrukking de overvloed hunner blijdschap, en hun zeer diepe armoede overvloedig geweest is tot den rijkdom hunner goeddadigheid. </p>
<p id="v3"><sup><small>3</small></sup>  Want zij zijn naar vermogen (ik betuig het), ja, boven vermogen gewillig geweest; </p>
<p id="v4"><sup><small>4</small></sup>  Ons met vele vermaning biddende, dat wij wilden aannemen de gave en de gemeenschap dezer bediening, die voor de heiligen geschiedt. </p>
<p id="v5"><sup><small>5</small></sup>  En zij deden niet alleen, gelijk wij gehoopt hadden, maar gaven zichzelven eerst aan den Heere en daarna aan ons, door den wil van God. </p>
<p id="v6"><sup><small>6</small></sup>  Alzo dat wij Titus vermaanden, dat, gelijk hij te voren begonnen had, hij ook alzo nog deze gave bij u voleinden zou. </p>
<p id="v7"><sup><small>7</small></sup>  Zo dan, gelijk gij in alles overvloedig zijt, in geloof, en in woord, en in kennis, en in alle naarstigheid, en in uw liefde tot ons, ziet, dat gij ook in deze gave overvloedig zijt. </p>
<p id="v8"><sup><small>8</small></sup>  Ik zeg dit niet als gebiedende, maar als door de naarstigheid van anderen ook de oprechtheid uwer liefde beproevende. </p>
<p id="v9"><sup><small>9</small></sup>  Want gij weet de genade van onzen Heere Jezus Christus, dat Hij om uwentwil is arm geworden, daar Hij rijk was, opdat gij door Zijn armoede zoudt rijk worden. </p>
<p id="v10"><sup><small>10</small></sup>  En ik zeg in dezen mijn mening; want dit is u oorbaar, als die niet alleen het doen, maar ook het willen van over een jaar te voren hebt begonnen. </p>
<p id="v11"><sup><small>11</small></sup>  Maar nu voleindigt ook het doen; opdat, gelijk als er geweest is de volvaardigheid des gemoeds om te willen, er ook alzo zij het voleindigen uit hetgeen gij hebt. </p>
<p id="v12"><sup><small>12</small></sup>  Want indien te voren de volvaardigheid des gemoeds daar is, zo is iemand aangenaam naar hetgeen hij heeft, niet naar hetgeen hij niet heeft. </p>
<p id="v13"><sup><small>13</small></sup>  Want dit zeg ik niet, opdat anderen zouden verlichting hebben, en gij verdrukking; </p>
<p id="v14"><sup><small>14</small></sup>  Maar opdat uit gelijkheid, in dezen tegenwoordigen tijd, uw overvloed zij om hun gebrek te vervullen; opdat ook hun overvloed zij om uw gebrek te vervullen, opdat er gelijkheid worde. </p>
<p id="v15"><sup><small>15</small></sup>  Gelijk geschreven is: Die veel verzameld had, had niet over; en die weinig verzameld had, had niet te weinig. </p>
<p id="v16"><sup><small>16</small></sup>  Doch Gode zij dank, Die dezelfde naarstigheid voor u in het hart van Titus gegeven heeft; </p>
<p id="v17"><sup><small>17</small></sup>  Dat hij de vermaning heeft aangenomen, en zeer naarstig zijnde, gewillig tot u gereisd is. </p>
<p id="v18"><sup><small>18</small></sup>  En wij hebben ook met hem gezonden den broeder, die lof heeft in het Evangelie door al de Gemeenten; <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  En dat niet alleen, maar hij is ook van de Gemeenten verkoren, om met ons te reizen met deze gave, die van ons bediend wordt tot de heerlijkheid des Heeren Zelven, en de volvaardigheid uws gemoeds; </p>
<p id="v20"><sup><small>20</small></sup>  Dit verhoedende, dat ons niemand moge lasteren in dezen overvloed, die van ons wordt bediend; </p>
<p id="v21"><sup><small>21</small></sup>  Als die bezorgen, hetgeen eerlijk is, niet alleen voor den Heere, maar ook voor de mensen. </p>
<p id="v22"><sup><small>22</small></sup>  Wij hebben ook met hen gezonden onzen broeder, welken wij in vele dingen dikmaals beproefd hebben, dat hij naarstig is; en nu veel naarstiger, door het groot vertrouwen, dat hij heeft tot ulieden. </p>
<p id="v23"><sup><small>23</small></sup>  Hetzij dan Titus, hij is mijn metgezel en medearbeider bij u; hetzij onze broeders, zij zijn afgezanten der Gemeenten, en een eer van Christus. </p>
<p id="v24"><sup><small>24</small></sup>  Bewijst dan aan hen de bewijzing uwer liefde, en van onzen roem van u, ook voor het aangezicht der Gemeenten. </p>
<h2>Referenties</h2>
<div>
<ol>
  <li id="fn1"><a href="#cite1">â†‘</a> 8:18,22 <i>Genaamd "broer" & "zus"</i>: <a href="/nl/The_Urantia_Book/194#p4_7">UB 194:4.7</a>. </li>
</ol>
</div>
