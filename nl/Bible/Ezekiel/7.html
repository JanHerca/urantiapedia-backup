<!--
title: Ezechiël - Hoofdstuk 7
description: 
published: true
date: 2022-10-8T9:52:44Z
tags: bible, bible—ezekiel
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Ezekiel/6">Ezechiël - Hoofdstuk 6</a></td>
        <td><a href="/nl/Bible/Ezekiel/Index">Inhoudsopgave</a></td>
        <td><a href="/nl/Bible/Ezekiel/8">Ezechiël - Hoofdstuk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daarna geschiedde het woord des HEEREN tot mij, zeggende: </p>
<p id="v2"><sup><small>2</small></sup>  Verder, gij mensenkind, zo zegt de Heere HEERE, van het land Israels: Het einde is er, het einde is gekomen over de vier hoeken des lands. </p>
<p id="v3"><sup><small>3</small></sup>  Nu is het einde over u; want Ik zal Mijn toorn tegen u zenden, en Ik zal u richten naar uw wegen, en Ik zal op u brengen al uw gruwelen. </p>
<p id="v4"><sup><small>4</small></sup>  En Mijn oog zal u niet verschonen, en Ik zal niet sparen; maar Ik zal uw wegen op u brengen, en uw gruwelen zullen in het midden van u zijn, en gijlieden zult weten, dat Ik de HEERE ben. </p>
<p id="v5"><sup><small>5</small></sup>  Zo zegt de Heere HEERE: Een kwaad, een enig kwaad, ziet, is gekomen; </p>
<p id="v6"><sup><small>6</small></sup>  Een einde is er gekomen, dat einde is gekomen, het is opgewaakt tegen u; ziet, het kwaad is gekomen! </p>
<p id="v7"><sup><small>7</small></sup>  De morgenstond is tot u gekomen, o inwoner des lands, de tijd is gekomen, de dag der beroerte is nabij, en er is geen wederklank der bergen. </p>
<p id="v8"><sup><small>8</small></sup>  Nu zal Ik in kort Mijn grimmigheid over u uitgieten, en Mijn toorn tegen u volbrengen, en u richten naar uw wegen, en zal op u brengen al uw gruwelen. </p>
<p id="v9"><sup><small>9</small></sup>  En Mijn oog zal niet verschonen, en Ik zal niet sparen; Ik zal u geven naar uw wegen, en uw gruwelen zullen in het midden van u zijn; en gijlieden zult weten, dat Ik de HEERE ben, Die slaat. </p>
<p id="v10"><sup><small>10</small></sup>  Ziet, de dag, ziet, de morgenstond is gekomen, de morgenstond is voortgekomen, de roede heeft gebloeid, de hovaardij heeft gegroend. </p>
<p id="v11"><sup><small>11</small></sup>  Het geweld is opgerezen tot een roede der goddeloosheid; niets van hen zal overblijven, noch van hun menigte, noch van hun gedruis, en geen klage zal over hen zijn. </p>
<p id="v12"><sup><small>12</small></sup>  De tijd is gekomen, de dag is genaakt; de koper zij niet blijde, en de verkoper bedrijve geen rouw; want een brandende toorn is over de gehele menigte van het land. </p>
<p id="v13"><sup><small>13</small></sup>  Want de verkoper zal tot het verkochte niet wederkeren, ofschoon hun leven nog onder de levenden ware; overmits het gezicht, aangaande de gehele menigte van het land, niet zal terugkeren; en niemand zal door zijn ongerechtigheid zijn leven sterken. </p>
<p id="v14"><sup><small>14</small></sup>  Zij hebben met de trompet getrompet, en hebben alles bereid, maar niemand trekt ten strijde; want Mijn brandende toorn is over de gehele menigte van het land. </p>
<p id="v15"><sup><small>15</small></sup>  Het zwaard is buiten, en de pest, en de honger van binnen; die op het veld is, zal door het zwaard sterven, en die in de stad is, dien zal de honger en de pest verteren. </p>
<p id="v16"><sup><small>16</small></sup>  En hun ontkomenden zullen wel ontkomen, maar zij zullen op de bergen zijn, zij allen zullen zijn gelijk duiven der dalen, kermende, een ieder om zijn ongerechtigheid. </p>
<p id="v17"><sup><small>17</small></sup>  Alle handen zullen slap worden, en alle knieen zullen henenvlieten als water. </p>
<p id="v18"><sup><small>18</small></sup>  Ook zullen zij zakken aangorden, gruwen zal ze bedekken, en over alle aangezichten zal schaamte wezen, en op al hun hoofden kaalheid. </p>
<p id="v19"><sup><small>19</small></sup>  Zij zullen hun zilver op de straten werpen, en hun goud zal tot onreinigheid zijn; hun zilver en hun goud zal hen niet kunnen uithelpen ten dage der verbolgenheid des HEEREN; hun ziel zullen zij niet verzadigen, en hun ingewanden zullen zij niet vullen; want het zal de aanstoot hunner ongerechtigheid zijn. </p>
<p id="v20"><sup><small>20</small></sup>  En Hij heeft de schoonheid Zijns sieraads ter overtreffelijkheid gezet; maar zij hebben daarin beelden hunner gruwelen en hunner verfoeiselen gemaakt; daarom heb Ik dat hun tot onreinigheid gesteld. </p>
<p id="v21"><sup><small>21</small></sup>  En Ik zal het in de hand der vreemden overgeven ten roof, en den goddelozen der aarde ten buit, en zij zullen het ontheiligen. </p>
<p id="v22"><sup><small>22</small></sup>  Ook zal Ik Mijn aangezicht van hen omwenden, en zij zullen Mijn verborgen plaats ontheiligen; want inbrekers zullen daar inkomen en die ontheiligen. </p>
<p id="v23"><sup><small>23</small></sup>  Maak een keten; want het land is vol van bloedgerichten, en de stad is vol van geweld. </p>
<p id="v24"><sup><small>24</small></sup>  Daarom zal Ik de kwaadste der heidenen doen komen, die hun huizen erfelijk bezitten zullen, en zal den hoogmoed der sterken doen ophouden, en die hen heiligen, zullen ontheiligd worden. </p>
<p id="v25"><sup><small>25</small></sup>  De ondergang komt; en zij zullen den vrede zoeken, maar hij zal er niet zijn. </p>
<p id="v26"><sup><small>26</small></sup>  Ellende zal op ellende komen, en er zal gerucht op gerucht wezen; dan zullen zij het gezicht van een profeet zoeken; maar de wet zal vergaan van den priester, en de raad van de oudsten. </p>
<p id="v27"><sup><small>27</small></sup>  De koning zal rouw bedrijven, en de vorsten zullen met verwoesting bekleed zijn, en de handen van het volk des lands zullen beroerd zijn; Ik zal hun doen naar hun weg, en met hun rechten zal Ik ze richten; en zij zullen weten, dat Ik de HEERE ben. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Ezekiel/6">Ezechiël - Hoofdstuk 6</a></td>
        <td><a href="/nl/Bible/Ezekiel/Index">Inhoudsopgave</a></td>
        <td><a href="/nl/Bible/Ezekiel/8">Ezechiël - Hoofdstuk 8</a></td>
      </tr>
    </tbody>
  </table>
</figure>
