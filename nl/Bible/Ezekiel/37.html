<!--
title: Ezechiël - Hoofdstuk 37
description: 
published: true
date: 2023-11-8T21:53:38Z
tags: bible, bible—ezekiel
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ezekiel/36">
          <span class="mdi mdi-arrow-left-drop-circle"></span><span class="pl-2">Ezechiël - Hoofdstuk 36</span>
        </a>
        </td>
        <td>
        <a href="/nl/Bible/Ezekiel/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Ezekiel/38">
          <span class="pr-2">Ezechiël - Hoofdstuk 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  De hand des HEEREN was op mij, en de HEERE voerde mij uit in den geest, en zette mij neder in het midden ener vallei; dezelve nu was vol beenderen. </p>
<p id="v2"><sup><small>2</small></sup>  En Hij deed mij bij dezelve voorbijgaan geheel rondom; en ziet, er waren zeer vele op den grond der vallei; en ziet, zij waren zeer dor. </p>
<p id="v3"><sup><small>3</small></sup>  En Hij zeide tot mij: Mensenkind! zullen deze beenderen levend worden? En ik zeide: Heere HEERE, Gij weet het! </p>
<p id="v4"><sup><small>4</small></sup>  Toen zeide Hij tot mij: Profeteer over deze beenderen, en zeg tot dezelve: Gij dorre beenderen! hoort des HEEREN woord. </p>
<p id="v5"><sup><small>5</small></sup>  Alzo zegt de Heere HEERE tot deze beenderen: Ziet, Ik zal den geest in u brengen, en gij zult levend worden. </p>
<p id="v6"><sup><small>6</small></sup>  En Ik zal zenuwen op u leggen, en vlees op u doen opkomen, en een huid over u trekken, en den geest in u geven, en gij zult levend worden; en gij zult weten, dat Ik de HEERE ben. </p>
<p id="v7"><sup><small>7</small></sup>  Toen profeteerde ik, gelijk mij bevolen was, en er werd een geluid, als ik profeteerde, en ziet een beroering! en de beenderen naderden, elk been tot zijn been. </p>
<p id="v8"><sup><small>8</small></sup>  En ik zag, en ziet, en er werden zenuwen op dezelve, en er kwam vlees op; en Hij trok een huid boven over dezelve, maar er was geen geest in hen. </p>
<p id="v9"><sup><small>9</small></sup>  En Hij zeide tot mij: Profeteer tot den geest; profeteer, mensenkind! en zeg tot den geest: Zo zegt de Heere HEERE: Gij geest! kom aan van de vier winden, en blaas in deze gedoden, opdat zij levend worden. </p>
<p id="v10"><sup><small>10</small></sup>  En ik profeteerde, gelijk als Hij mij bevolen had. Toen kwam de geest in hen, en zij werden levend en stonden op hun voeten, een gans zeer groot heir. </p>
<p id="v11"><sup><small>11</small></sup>  Toen zeide Hij tot mij: Mensenkind! deze beenderen zijn het ganse huis Israels; ziet, zij zeggen: Onze beenderen zijn verdord, en onze verwachting is verloren, wij zijn afgesneden. </p>
<p id="v12"><sup><small>12</small></sup>  Daarom, profeteer en zeg tot hen: Zo zegt de Heere HEERE: Ziet, Ik zal uw graven openen, en zal ulieden uit uw graven doen opkomen, o Mijn volk! en Ik zal u brengen in het land Israels. </p>
<p id="v13"><sup><small>13</small></sup>  En gij zult weten, dat Ik de HEERE ben, als Ik uw graven zal hebben geopend, en als Ik u uit uw graven zal hebben doen opkomen, o Mijn volk! </p>
<p id="v14"><sup><small>14</small></sup>  En Ik zal Mijn Geest in u geven, en gij zult leven, en Ik zal u in uw land zetten; en gij zult weten, dat Ik, de HEERE, dit gesproken en gedaan heb, spreekt de HEERE. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Wijders geschiedde des HEEREN woord tot mij, zeggende: </p>
<p id="v16"><sup><small>16</small></sup>  Gij nu, mensenkind! neem u een hout, en schrijf daarop: Voor Juda, en voor de kinderen Israels, zijn metgezellen; en neem een ander hout, en schrijf daarop: Voor Jozef, het hout van Efraim, en van het ganse huis Israels, zijn metgezellen. </p>
<p id="v17"><sup><small>17</small></sup>  Doe gij ze dan naderen, het een tot het ander tot een enig hout; en zij zullen tot een worden in uw hand. </p>
<p id="v18"><sup><small>18</small></sup>  En wanneer de kinderen uws volks tot u zullen spreken, zeggende: Zult gij ons niet te kennen geven, wat u deze dingen zijn? </p>
<p id="v19"><sup><small>19</small></sup>  Zo spreek tot hen: Alzo zegt de Heere HEERE: Ziet, Ik zal het hout van Jozef, dat in Efraims hand geweest is, en van de stammen Israels, zijn metgezellen, nemen, en Ik zal dezelve met hem voegen tot het hout van Juda, en zal ze maken tot een enig hout; en zij zullen een worden in Mijn hand. </p>
<p id="v20"><sup><small>20</small></sup>  De houten nu, op dewelke gij zult geschreven hebben, zullen in uw hand zijn voor hunlieder ogen. </p>
<p id="v21"><sup><small>21</small></sup>  Spreek dan tot hen: Zo zegt de Heere HEERE: Ziet, Ik zal de kinderen Israels halen uit het midden der heidenen, waarhenen zij getogen zijn, en zal ze vergaderen van rondom, en brengen hen in hun land; </p>
<p id="v22"><sup><small>22</small></sup>  En Ik zal ze maken tot een enig volk in het land, op de bergen Israels; en zij zullen allen te zamen een enigen Koning tot koning hebben; en zij zullen niet meer tot twee volken zijn, noch voortaan meer in twee koninkrijken verdeeld zijn. </p>
<p id="v23"><sup><small>23</small></sup>  En zij zullen zich niet meer verontreinigen met hun drekgoden, en met hun verfoeiselen, en met al hun overtredingen; en Ik zal ze verlossen uit al hun woonplaatsen, in dewelke zij gezondigd hebben, en zal ze reinigen; zo zullen zij Mij tot een volk zijn, en Ik zal hun tot een God zijn. </p>
<p id="v24"><sup><small>24</small></sup>  En Mijn Knecht David zal Koning over hen zijn; en zij zullen allen te zamen een Herder hebben; en zij zullen in Mijn rechten wandelen, en Mijn inzettingen bewaren en die doen. </p>
<p id="v25"><sup><small>25</small></sup>  En zij zullen wonen in het land, dat Ik Mijn knecht Jakob gegeven heb, waarin uw vaders gewoond hebben; ja, daarin zullen zij wonen, zij en hun kinderen, en hun kindskinderen tot in eeuwigheid, en Mijn Knecht David zal hunlieder Vorst zijn tot in eeuwigheid. </p>
<p id="v26"><sup><small>26</small></sup>  En Ik zal een verbond des vredes met hen maken, het zal een eeuwig verbond met hen zijn; en Ik zal ze inzetten en zal ze vermenigvuldigen, en Ik zal Mijn heiligdom in het midden van hen zetten tot in eeuwigheid. </p>
<p id="v27"><sup><small>27</small></sup>  En Mijn tabernakel zal bij hen zijn, en Ik zal hun tot een God zijn, en zij zullen Mij tot een volk zijn. </p>
<p id="v28"><sup><small>28</small></sup>  En de heidenen zullen weten, dat Ik de HEERE ben, Die Israel heilige, als Mijn heiligdom in het midden van hen zal zijn tot in eeuwigheid. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ezekiel/36">
          <span class="mdi mdi-arrow-left-drop-circle"></span><span class="pl-2">Ezechiël - Hoofdstuk 36</span>
        </a>
        </td>
        <td>
        <a href="/nl/Bible/Ezekiel/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Ezekiel/38">
          <span class="pr-2">Ezechiël - Hoofdstuk 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 37:14 <i>Gods geest leeft in ons (T/A)</i>: <a href="/nl/The_Urantia_Book/16#p9_4">UB 16:9.4</a>.  <i>Spirit in man (Thought Adjuster)</i>: <a href="/nl/The_Urantia_Book/103#p1_6">UB 103:1.6</a>.  <i>God woont in je ziel</i>: <a href="/nl/The_Urantia_Book/133#p4_4">UB 133:4.4</a>.  <i>Gods geest leeft binnenin</i>: <a href="/nl/The_Urantia_Book/167#p7_4">UB 167:7.4</a>.  <i>Gods geest in jou (T/A)</i>: <a href="/nl/The_Urantia_Book/2#p5_6">UB 2:5.6</a>.  <i>Gods koninkrijk is in jou</i>: <a href="/nl/The_Urantia_Book/195#p10_4">UB 195:10.4</a>.  <i>Levende Geest van de Vader (TA)</i>: <a href="/nl/The_Urantia_Book/146#p3_5">UB 146:3.5</a>.  <i>De inwonende geest</i>: <a href="/nl/The_Urantia_Book/134#p4_7">UB 134:4.7</a>.  <i>God woont in jou</i>: <a href="/nl/The_Urantia_Book/148#p6_10">UB 148:6.10</a>.  <i>Geest van God in de mens</i>: <a href="/nl/The_Urantia_Book/34#p6_7">UB 34:6.7</a>.  <i>Gods geest leeft in ons</i>: <a href="/nl/The_Urantia_Book/133#p4_5">UB 133:4.5</a>.  <i>Geest van God in ons</i>: <a href="/nl/The_Urantia_Book/141#p2_1">UB 141:2.1</a>.  <i>Koninkrijk van God binnenin</i>: <a href="/nl/The_Urantia_Book/170#p2_20">UB 170:2.20</a>.  <i>Gods geest in jou</i>: <a href="/nl/The_Urantia_Book/5#p2_3">UB 5:2.3</a>.  <i>God dwells in us</i>: <a href="/nl/The_Urantia_Book/12#p7_12">UB 12:7.12</a>.  <i>Koninkrijk van God is in jou</i>: <a href="/nl/The_Urantia_Book/140#p1_5">UB 140:1.5</a>.  <i>Hij leeft in ons</i>: <a href="/nl/The_Urantia_Book/3#p1_4">UB 3:1.4</a>.  <i>Kingdom within you</i>: <a href="/nl/The_Urantia_Book/170#p1_8">UB 170:1.8</a>.  <i>Gods geest leeft in het hart van de mens</i>: <a href="/nl/The_Urantia_Book/131#p10_4">UB 131:10.4</a>.  <i>Gods geest woont in de menselijke ziel</i>: <a href="/nl/The_Urantia_Book/131#p10_2">UB 131:10.2</a>.  <i>Inwonende geest: de Richter</i>: <a href="/nl/The_Urantia_Book/107#p4_7">UB 107:4.7</a>. </li>
</ol>
</div>
