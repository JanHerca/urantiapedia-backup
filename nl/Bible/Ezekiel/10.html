<!--
title: Ezechiël - Hoofdstuk 10
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Ezekiel/9">Ezechiël - Hoofdstuk 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Ezekiel/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Ezekiel/11">Ezechiël - Hoofdstuk 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daarna zag ik, en ziet, boven het uitspansel, hetwelk was over het hoofd der cherubs, was als een saffiersteen, als de gedaante van de gelijkenis eens troons; en Hij verscheen op dezelve. </p>
<p id="v2"><sup><small>2</small></sup>  En Hij sprak tot den man, bekleed met linnen, en Hij zeide: Ga in tot tussen de wielen, tot onder den cherub, en vul uw vuisten met vurige kolen van tussen de cherubs, en strooi ze over de stad; en hij ging in voor mijn ogen. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  De cherubs nu stonden ter rechterzijde van het huis, als die man inging; en een wolk vervulde het binnenste voorhof. </p>
<p id="v4"><sup><small>4</small></sup>  Toen hief zich de heerlijkheid des HEEREN omhoog van boven den cherub, op den dorpel van het huis; en het huis werd vervuld met een wolk, en het voorhof was vol van den glans der heerlijkheid des HEEREN. </p>
<p id="v5"><sup><small>5</small></sup>  En het geruis van de vleugelen der cherubs werd gehoord tot het uiterste voorhof, als de stem des almachtigen Gods, wanneer Hij spreekt. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Het geschiedde nu, als Hij den man, bekleed met linnen, geboden had, zeggende: Neem vuur van tussen de wielen, van tussen de cherubs, dat hij inging en stond bij een rad. </p>
<p id="v7"><sup><small>7</small></sup>  Toen stak een cherub zijn hand uit van tussen de cherubs tot het vuur, hetwelk was tussen de cherubs, en nam daarvan, en gaf het in de vuisten desgenen, die met linnen bekleed was; die nam het, en ging uit. </p>
<p id="v8"><sup><small>8</small></sup>  Want er werd gezien aan de cherubs de gelijkenis van eens mensen hand onder hun vleugelen. </p>
<p id="v9"><sup><small>9</small></sup>  Toen zag ik, en ziet, vier raderen waren bij de cherubs; een rad was bij elken cherub; en de gedaante der raderen was als de verf van een turkoois-steen. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  En aangaande hun gedaanten, die vier hadden enerlei gelijkenis, gelijk of het ware geweest een rad in het midden van een rad. </p>
<p id="v11"><sup><small>11</small></sup>  Als die gingen, zo gingen deze op hun vier zijden; zij keerden zich niet om, als zij gingen; maar de plaats, waarheen het hoofd zag, die volgden zij na; zij keerden zich niet om, als zij gingen. </p>
<p id="v12"><sup><small>12</small></sup>  Hun ganse lichaam nu, en hun ruggen, en hun handen, en hun vleugelen, mitsgaders de raderen, waren vol ogen rondom; die vier hadden hun raderen. </p>
<p id="v13"><sup><small>13</small></sup>  Aangaande de raderen, elkeen derzelve werd voor mijn ogen genoemd Galgal. </p>
<p id="v14"><sup><small>14</small></sup>  En elkeen had vier aangezichten; het eerste aangezicht was het aangezicht eens cherubs, en het tweede aangezicht was het aangezicht eens mensen, en het derde het aangezicht eens leeuws, en het vierde het aangezicht eens arends. </p>
<p id="v15"><sup><small>15</small></sup>  En die cherubs hieven zich omhoog; dit was hetzelfde dier, dat ik bij de rivier Chebar gezien had. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  En als de cherubs gingen, zo gingen die raderen nevens dezelven; en als de cherubs hun vleugelen ophieven, om zich van de aarde omhoog te heffen, zo keerden zich diezelve raderen ook niet om van bij hen. </p>
<p id="v17"><sup><small>17</small></sup>  Als die stonden, stonden deze, en als die opgeheven werden, hieven zich deze ook op; want de geest der dieren was in hen. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Toen ging de heerlijkheid des HEEREN van boven den dorpel des huizes weg, en stond boven de cherubs. </p>
<p id="v19"><sup><small>19</small></sup>  En de cherubs hieven hun vleugelen op, en verhieven zich van de aarde omhoog voor mijn ogen, als zij uitgingen; en de raderen waren tegenover hen; en elkeen stond aan de deur der Oostpoort van het huis des HEEREN; en de heerlijkheid des Gods Israels was van boven over hen. </p>
<p id="v20"><sup><small>20</small></sup>  Dit is het dier, dat ik zag onder den Gods Israels bij de rivier Chebar; en ik bemerkte, dat het cherubs waren. </p>
<p id="v21"><sup><small>21</small></sup>  Elkeen had vier aangezichten, en elkeen had vier vleugelen; en de gelijkenis van mensenhanden was onder hun vleugelen. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  En aangaande de gelijkenis van hun aangezichten, het waren dezelfde aangezichten, die ik gezien had bij de rivier Chebar, hun gedaanten en zij zelven; zij gingen ieder recht uit voor zijn aangezicht henen. </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 10:2,9 <i>Omhuld door licht</i>: <a href="/nl/The_Urantia_Book/39#p5_14">UB 39:5.14</a>. </li>
  <li id="fn2"><a href="#cite2">↑</a> 10:5 <i>Engel vleugels</i>: <a href="/nl/The_Urantia_Book/39#p5_12">UB 39:5.12</a>. </li>
  <li id="fn3"><a href="#cite3">↑</a> 10:9-10 <i>Universum revoluties</i>: <a href="/nl/The_Urantia_Book/15#p3_7">UB 15:3.7</a>. </li>
  <li id="fn4"><a href="#cite4">↑</a> 10:15-19 <i>Vertrek</i>: <a href="/nl/The_Urantia_Book/39#p5_14">UB 39:5.14</a>. </li>
  <li id="fn5"><a href="#cite5">↑</a> 10:17 <i>Transporten laden</i>: <a href="/nl/The_Urantia_Book/39#p5_13">UB 39:5.13</a>. </li>
  <li id="fn6"><a href="#cite6">↑</a> 10:21 <i>Wrijvingsschilden</i>: <a href="/nl/The_Urantia_Book/39#p5_12">UB 39:5.12</a>. </li>
</ol>
</div>
