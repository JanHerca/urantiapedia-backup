<!--
title: Ezechiël - Hoofdstuk 35
description: 
published: true
date: 2022-10-8T9:52:44Z
tags: bible, bible—ezekiel
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Ezekiel/34">Ezechiël - Hoofdstuk 34</a></td>
        <td><a href="/nl/Bible/Ezekiel/Index">Inhoudsopgave</a></td>
        <td><a href="/nl/Bible/Ezekiel/36">Ezechiël - Hoofdstuk 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Wijders geschiedde des HEEREN woord tot mij, zeggende: </p>
<p id="v2"><sup><small>2</small></sup>  Mensenkind! zet uw aangezicht tegen het gebergte Seir, en profeteer tegen hetzelve, </p>
<p id="v3"><sup><small>3</small></sup>  En zeg tot hetzelve: Alzo zegt de Heere HEERE: Zie, Ik wil aan u, o gebergte Seir! en Ik zal Mijn hand tegen u uitstrekken, en zal u stellen tot een verwoesting en een strik. </p>
<p id="v4"><sup><small>4</small></sup>  Ik zal uw steden stellen tot eenzaamheid, en gij zult een verwoesting worden, en zult weten, dat Ik de HEERE ben. </p>
<p id="v5"><sup><small>5</small></sup>  Omdat gij een eeuwige vijandschap hebt, en hebt de kinderen Israels doen wegvloeien door het geweld des zwaards, ten tijde huns verderfs, ten tijde der uiterste ongerechtigheid; </p>
<p id="v6"><sup><small>6</small></sup>  Daarom, zo waarachtig als Ik leef, spreekt de Heere HEERE; Ik zal u voorzeker ten bloede bereiden, en het bloed zal u vervolgen; alzo gij het bloed niet hebt gehaat, zal u het bloed ook vervolgen. </p>
<p id="v7"><sup><small>7</small></sup>  En Ik zal het gebergte Seir tot de uiterste verwoesting stellen; en Ik zal uit hetzelve uitroeien dien, die er doorgaat, en dien, die wederkeert. </p>
<p id="v8"><sup><small>8</small></sup>  En Ik zal zijn bergen met zijn verslagenen vervullen; uw heuvelen, en uw dalen, en al uw stromen, in dezelve zullen de verslagenen van het zwaard liggen. </p>
<p id="v9"><sup><small>9</small></sup>  Tot eeuwige verwoestingen zal Ik u stellen, en uw steden zullen niet bewoond worden; alzo zult gij weten, dat Ik de HEERE ben. </p>
<p id="v10"><sup><small>10</small></sup>  Omdat gij zegt: Die twee volken en die twee landen zullen mij geworden, en wij zullen ze erfelijk bezitten, ofschoon de HEERE daar ware; </p>
<p id="v11"><sup><small>11</small></sup>  Daarom, zo waarachtig als Ik leef, spreekt de Heere HEERE: Ik zal ook handelen naar uw toorn en naar uw nijdigheid, die gij uit uw haat tegen hen hebt te werk gesteld; en Ik zal bij hen bekend worden, wanneer Ik u zal gericht hebben. </p>
<p id="v12"><sup><small>12</small></sup>  En gij zult weten, dat Ik, de HEERE, al uw lasteringen gehoord heb, die gij tegen de bergen Israels gesproken hebt, zeggende: Zij zijn verwoest, zij zijn ons ter spijze gegeven. </p>
<p id="v13"><sup><small>13</small></sup>  Alzo hebt gij u met uw mond tegen Mij groot gemaakt, en uw woorden tegen Mij vermenigvuldigd; Ik heb het gehoord. </p>
<p id="v14"><sup><small>14</small></sup>  Alzo zegt de Heere HEERE: Gelijk het ganse land verblijd is, alzo zal Ik u de verwoesting aandoen. </p>
<p id="v15"><sup><small>15</small></sup>  Gelijk gij u verblijd hebt over de erfenis van het huis Israels, omdat zij verwoest is, alzo zal Ik aan u doen; het gebergte van Seir, en gans Edom, zal geheel een verwoesting worden; en zij zullen weten, dat Ik de HEERE ben. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Ezekiel/34">Ezechiël - Hoofdstuk 34</a></td>
        <td><a href="/nl/Bible/Ezekiel/Index">Inhoudsopgave</a></td>
        <td><a href="/nl/Bible/Ezekiel/36">Ezechiël - Hoofdstuk 36</a></td>
      </tr>
    </tbody>
  </table>
</figure>
