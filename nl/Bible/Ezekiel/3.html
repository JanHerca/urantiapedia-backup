<!--
title: Ezechiël - Hoofdstuk 3
description: 
published: true
date: 2023-11-8T21:53:38Z
tags: bible, bible—ezekiel
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ezekiel/2">
          <span class="mdi mdi-arrow-left-drop-circle"></span><span class="pl-2">Ezechiël - Hoofdstuk 2</span>
        </a>
        </td>
        <td>
        <a href="/nl/Bible/Ezekiel/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Ezekiel/4">
          <span class="pr-2">Ezechiël - Hoofdstuk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Daarna zeide Hij tot mij: Mensenkind, eet, wat gij vinden zult; eet deze rol, en ga, spreek tot het huis Israels. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Toen opende ik mijn mond, en Hij gaf mij die rol te eten. </p>
<p id="v3"><sup><small>3</small></sup>  En Hij zeide tot mij: Mensenkind, geef uw buik te eten, en vul uw ingewand met deze rol, die Ik u geef. Toen at ik, en het was in mijn mond als honig, vanwege de zoetigheid. </p>
<p id="v4"><sup><small>4</small></sup>  En Hij zeide tot mij: Mensenkind, ga henen, kom tot het huis Israels, en spreek tot hen met Mijn woorden. </p>
<p id="v5"><sup><small>5</small></sup>  Want gij zijt niet gezonden tot een volk, diep van spraak en zwaar van tong, maar tot het huis Israels; </p>
<p id="v6"><sup><small>6</small></sup>  Niet tot vele volken, diep van spraak en zwaar van tong, welker woorden gij niet kunt verstaan; zouden zij niet, zo Ik u tot hen gezonden had, naar u gehoord hebben? </p>
<p id="v7"><sup><small>7</small></sup>  Maar het huis Israels wil naar u niet horen, omdat zij naar Mij niet willen horen; want het ganse huis Israels is stijf van voorhoofd, en hard van hart zijn zij. </p>
<p id="v8"><sup><small>8</small></sup>  Ziet, Ik heb uw aangezicht stijf gemaakt tegen hun aangezichten, en uw voorhoofd stijf tegen hun voorhoofd. </p>
<p id="v9"><sup><small>9</small></sup>  Uw voorhoofd heb Ik gemaakt als een diamant, harder dan een rots; vrees hen niet, en ontzet u niet voor hun aangezichten, omdat zij een wederspannig huis zijn. </p>
<p id="v10"><sup><small>10</small></sup>  Verder zeide Hij tot mij: Mensenkind, vat al Mijn woorden, die Ik tot u spreken zal, in uw hart, en hoor ze met uw oren. </p>
<p id="v11"><sup><small>11</small></sup>  En ga henen, kom tot de weggevoerden, tot de kinderen uws volks, en spreek tot hen, en zeg tot hen: Zo zegt de Heere HEERE, hetzij dat zij horen zullen, of hetzij dat zij het laten zullen. </p>
<p id="v12"><sup><small>12</small></sup>  Toen nam de Geest mij op, en ik hoorde achter mij een stem van grote ruising, zeggende: Geloofd zij de heerlijkheid des HEEREN uit Zijn plaats! <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  En ik hoorde het geluid van der dieren vleugelen, die de een den ander raakten, en het geluid der raderen tegenover hen; en het geluid ener grote ruising. </p>
<p id="v14"><sup><small>14</small></sup>  Toen hief de Geest mij op, en nam mij weg, en ik ging henen, bitterlijk bedroefd door de hitte mijns geestes; maar de hand des HEEREN was sterk op mij. </p>
<p id="v15"><sup><small>15</small></sup>  En ik kwam tot de weggevoerden te Tel-abib, die aan de rivier Chebar woonden, en ik bleef daar zij woonden; ja, ik bleef daar verbaasd in het midden van hen zeven dagen. </p>
<p id="v16"><sup><small>16</small></sup>  Het gebeurde nu ten einde van zeven dagen, dat het woord des HEEREN tot mij geschiedde, zeggende: </p>
<p id="v17"><sup><small>17</small></sup>  Mensenkind! Ik heb u tot een wachter gesteld over het huis Israels; zo zult gij het woord uit Mijn mond horen, en hen van Mijnentwege waarschuwen. </p>
<p id="v18"><sup><small>18</small></sup>  Als Ik tot den goddeloze zeg: Gij zult den dood sterven, en gij waarschuwt hem niet, en spreekt niet, om den goddeloze van zijn goddelozen weg te waarschuwen, opdat gij hem in het leven behoudt; die goddeloze zal in zijn ongerechtigheid sterven, maar zijn bloed zal Ik van uw hand eisen. </p>
<p id="v19"><sup><small>19</small></sup>  Doch als gij den goddeloze waarschuwt, en hij zich van zijn goddeloosheid en van zijn goddelozen weg niet bekeert, hij zal in zijn ongerechtigheid sterven; maar gij hebt uw ziel bevrijd. </p>
<p id="v20"><sup><small>20</small></sup>  Als ook een rechtvaardige zich van zijn gerechtigheid afkeert, en onrecht doet, en Ik een aanstoot voor zijn aangezicht leg, hij zal sterven; omdat gij hem niet gewaarschuwd hebt, zal hij in zijn zonde sterven, en zijn gerechtigheden, die hij gedaan heeft, zullen niet gedacht worden; maar zijn bloed zal Ik van uw hand eisen. </p>
<p id="v21"><sup><small>21</small></sup>  Doch als gij den rechtvaardige waarschuwt, opdat de rechtvaardige niet zondige, en hij niet zondigt; hij zal zekerlijk leven, omdat hij gewaarschuwd is; en gij hebt uw ziel bevrijd. </p>
<p id="v22"><sup><small>22</small></sup>  En de hand des HEEREN was daar op mij, en Hij zeide tot mij: Maak u op, ga uit in de vallei, en Ik zal daar met u spreken. </p>
<p id="v23"><sup><small>23</small></sup>  En ik maakte mij op, en ging uit in de vallei, en ziet, de heerlijkheid des HEEREN stond aldaar, gelijk de heerlijkheid, die ik gezien had bij de rivier Chebar; en ik viel op mijn aangezicht. </p>
<p id="v24"><sup><small>24</small></sup>  Toen kwam de Geest in mij, en stelde mij op mijn voeten, en Hij sprak met mij, en Hij zeide tot mij: Ga, besluit u binnen in uw huis. </p>
<p id="v25"><sup><small>25</small></sup>  Want u aangaande, mensenkind, ziet, zij zouden dikke touwen aan u leggen, en zij zouden u daarmede binden; daarom zult gij niet uitgaan in het midden van hen. </p>
<p id="v26"><sup><small>26</small></sup>  En Ik zal uw tong aan uw gehemelte doen kleven, dat gij stom worden zult, en zult hun niet zijn tot een bestraffenden man; want zij zijn een wederspannig huis. </p>
<p id="v27"><sup><small>27</small></sup>  Maar als Ik met u spreken zal, zal Ik uw mond opendoen, en gij zult tot hen zeggen: Zo zegt de Heere HEERE, wie hoort, die hore, en wie het laat, die late het; want zij zijn een wederspannig huis. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ezekiel/2">
          <span class="mdi mdi-arrow-left-drop-circle"></span><span class="pl-2">Ezechiël - Hoofdstuk 2</span>
        </a>
        </td>
        <td>
        <a href="/nl/Bible/Ezekiel/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Ezekiel/4">
          <span class="pr-2">Ezechiël - Hoofdstuk 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 3:1-4,10,17 <i>#2 De Mensenzoon</i>: <a href="/nl/The_Urantia_Book/136#p1_1">UB 136:1.1</a>.  <i>Son of Man</i>: <a href="/nl/The_Urantia_Book/128#p1_2">UB 128:1.2</a>.  <i>De Mensenzoon</i>: <a href="/nl/The_Urantia_Book/135#p5_7">UB 135:5.7</a>.  <i>Son of Man</i>: <a href="/nl/The_Urantia_Book/126#p3_6">UB 126:3.6</a>. </li>
  <li id="fn2"><a href="#cite2">↑</a> 3:12 <i>Deel 6: Gezegend zij de glorie van de Heer</i>: <a href="/nl/The_Urantia_Book/137#p8_4">UB 137:8.4</a>. </li>
</ol>
</div>
