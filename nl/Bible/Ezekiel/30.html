<!--
title: Ezechiël - Hoofdstuk 30
description: 
published: true
date: 2023-11-8T21:53:38Z
tags: bible, bible—ezekiel
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Ezechiël - Hoofdstuk 29</span>
        </a>
        </td>
        <td>
        <a href="/nl/Bible/Ezekiel/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Ezekiel/31">
          <span class="pr-2">Ezechiël - Hoofdstuk 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Wijders geschiedde des HEEREN woord tot mij, zeggende: </p>
<p id="v2"><sup><small>2</small></sup>  Mensenkind! profeteer, en zeg: Zo zegt de Heere HEERE: Huilt: Ach die dag! </p>
<p id="v3"><sup><small>3</small></sup>  Want de dag is nabij, ja, de dag des HEEREN is nabij, een wolkige dag, het zal der heidenen tijd zijn. </p>
<p id="v4"><sup><small>4</small></sup>  En het zwaard zal komen in Egypte, en er zal grote smart zijn in Morenland, als de verslagenen zullen vallen in Egypte; want zij zullen derzelver menigte wegnemen, en haar fondamenten zullen verbroken worden. </p>
<p id="v5"><sup><small>5</small></sup>  Morenland, en Put, en Lud, en al de gemengde hoop, en Cub, en de kinderen van het land des verbonds zullen met hen vallen door het zwaard. </p>
<p id="v6"><sup><small>6</small></sup>  Zo zegt de HEERE: Ja, zij zullen vallen, die Egypte ondersteunen, en de hovaardij harer sterkte zal nederdalen; van den toren van Syene af zullen zij daarin door het zwaard vallen, spreekt de Heere HEERE. </p>
<p id="v7"><sup><small>7</small></sup>  En zij zullen verwoest worden in het midden der verwoeste landen; en haar steden zullen zijn in het midden der verwoeste steden. </p>
<p id="v8"><sup><small>8</small></sup>  En zij zullen weten, dat Ik de HEERE ben, als Ik een vuur in Egypte zal hebben gelegd, en al haar helpers zullen verbroken worden. </p>
<p id="v9"><sup><small>9</small></sup>  Te dien dage zullen er boden van voor Mijn aangezicht in schepen uitvaren, om het zorgeloze Morenland te verschrikken; en er zal grote smart bij hen zijn, als in den dag van Egypte; want ziet, het komt aan! </p>
<p id="v10"><sup><small>10</small></sup>  Zo zegt de Heere HEERE: Ja, Ik zal de menigte van Egypte doen ophouden, door de hand van Nebukadrezar, den koning van Babel. </p>
<p id="v11"><sup><small>11</small></sup>  Hij, en zijn volk met hem, de tirannigste der heidenen zullen aangevoerd worden, om het land te verderven; en zij zullen hun zwaarden tegen Egypte uittrekken, en het land met verslagenen vervullen. </p>
<p id="v12"><sup><small>12</small></sup>  En Ik zal de rivieren tot droogte maken, en het land verkopen in de hand der bozen; en Ik zal het land met zijn volheid verwoesten door de hand der vreemden: Ik, de HEERE, heb het gesproken. </p>
<p id="v13"><sup><small>13</small></sup>  Zo zegt de Heere HEERE: Ik zal ook de drekgoden verdoen, en de nietige afgoden doen ophouden uit Nof; en er zal geen vorst meer zijn uit Egypteland; en Ik zal een vreze in Egypteland stellen. </p>
<p id="v14"><sup><small>14</small></sup>  En Ik zal Pathros verwoesten, en een vuur leggen in Zoan; en Ik zal gerichten oefenen in No. </p>
<p id="v15"><sup><small>15</small></sup>  En Ik zal Mijn grimmigheid uitgieten over Sin, de sterkte van Egypte; en Ik zal de menigte van No uitroeien. </p>
<p id="v16"><sup><small>16</small></sup>  En Ik zal een vuur in Egypte leggen; Sin zal zeer grote pijn hebben, en No zal gespleten worden, en Nof zal dagelijks zeer bang zijn. </p>
<p id="v17"><sup><small>17</small></sup>  De jongelingen van Aven en Pibeseth zullen door het zwaard vallen, en de dochters zullen gaan in de gevangenis. </p>
<p id="v18"><sup><small>18</small></sup>  En te Tachpanhes zal de dag verduisterd worden, als Ik het juk van Egypte aldaar zal verbreken, en de hovaardij harer sterkte in haar zal ophouden; haar zal een wolk bedekken, en haar dochters zullen gaan in de gevangenis. </p>
<p id="v19"><sup><small>19</small></sup>  Alzo zal Ik gerichten oefenen in Egypte; en zij zullen weten, dat Ik de HEERE ben. </p>
<p id="v20"><sup><small>20</small></sup>  Ook gebeurde het in het elfde jaar, in de eerste maand, op den zevenden der maand, dat het woord des HEEREN tot mij geschiedde, zeggende: </p>
<p id="v21"><sup><small>21</small></sup>  Mensenkind! Ik heb den arm van Farao, den koning van Egypte, verbroken; en ziet, hij zal niet verbonden worden, met pleisters op te leggen, met een windeldoek aan te doen, om dien te verbinden, om dien te sterken, dat hij het zwaard houde. </p>
<p id="v22"><sup><small>22</small></sup>  Daarom zegt de Heere HEERE alzo: Ziet, Ik wil aan Farao, den koning van Egypte, en zal zijn armen verbreken, beide den sterken en den verbrokenen; en Ik zal het zwaard uit zijn hand doen vallen. </p>
<p id="v23"><sup><small>23</small></sup>  En Ik zal de Egyptenaars verstrooien onder de heidenen, en zal hen verspreiden in de landen. </p>
<p id="v24"><sup><small>24</small></sup>  En Ik zal de armen des konings van Babel sterken, en Mijn zwaard in zijn hand geven; maar Farao's armen zal Ik verbreken, dat hij voor zijn aangezicht zal kermen, gelijk een dodelijk verwonde kermt. </p>
<p id="v25"><sup><small>25</small></sup>  Ja, Ik zal de armen des konings van Babel sterken, maar Farao's armen zullen daarhenen vallen; en zij zullen weten, dat Ik de HEERE ben, als Ik Mijn zwaard in de hand des konings van Babel zal hebben gegeven, en hij datzelve over Egypteland zal hebben uitgestrekt. </p>
<p id="v26"><sup><small>26</small></sup>  En Ik zal de Egyptenaars verstrooien onder de heidenen, en zal hen verspreiden in de landen; alzo zullen zij weten, dat Ik de HEERE ben. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Ezechiël - Hoofdstuk 29</span>
        </a>
        </td>
        <td>
        <a href="/nl/Bible/Ezekiel/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Ezekiel/31">
          <span class="pr-2">Ezechiël - Hoofdstuk 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
