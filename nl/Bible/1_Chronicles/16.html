<!--
title: 1 Kronieken - Hoofdstuk 16
description: 
published: true
date: 2022-10-8T9:52:43Z
tags: bible, bible—1 chronicles
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Chronicles/15">1 Kronieken - Hoofdstuk 15</a></td>
        <td><a href="/nl/Bible/1_Chronicles/Index">Inhoudsopgave</a></td>
        <td><a href="/nl/Bible/1_Chronicles/17">1 Kronieken - Hoofdstuk 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen zij de ark Gods inbrachten, zo stelden zij ze in het midden der tent, welke David voor haar gespannen had; en zij offerden brandofferen en dankofferen voor het aangezicht Gods. </p>
<p id="v2"><sup><small>2</small></sup>  Als David het brandoffer en de dankofferen geeindigd had te offeren, zo zegende hij het volk in den Naam des HEEREN. </p>
<p id="v3"><sup><small>3</small></sup>  En hij deelde een iegelijk in Israel, van den man tot de vrouw, een iegelijk een bol broods, en een schoon stuk vlees, en een fles wijn. </p>
<p id="v4"><sup><small>4</small></sup>  En hij stelde voor de ark des HEEREN sommigen uit de Levieten tot dienaars, en dat, om den HEERE, den God Israels, te vermelden, en te loven, en te prijzen. </p>
<p id="v5"><sup><small>5</small></sup>  Asaf was het hoofd, en Zecharja de tweede na hem; Jeiel, en Semiramoth, en Jehiel, en Mattithja, en Eliab, en Benaja, en Obed-edom, en Jeiel, met instrumenten der luiten en met harpen; en Asaf liet zich horen met cimbalen; </p>
<p id="v6"><sup><small>6</small></sup>  Maar Benaja en Jahaziel, de priesters, steeds met trompetten voor de ark des verbonds van God. </p>
<p id="v7"><sup><small>7</small></sup>  Te dienzelven dage gaf David ten eerste dezen psalm, om den HEERE te loven, door den dienst van Asaf, en zijn broederen. </p>
<p id="v8"><sup><small>8</small></sup>  Looft den HEERE, roept Zijn Naam aan, maakt Zijn daden bekend onder de volken. </p>
<p id="v9"><sup><small>9</small></sup>  Zingt Hem, psalmzingt Hem, spreekt aandachtelijk van al Zijn wonderwerken. </p>
<p id="v10"><sup><small>10</small></sup>  Roemt u in den Naam Zijner heiligheid; dat zich het hart dergenen, die den HEERE zoeken, verblijde. </p>
<p id="v11"><sup><small>11</small></sup>  Vraagt naar den HEERE en Zijn sterkte, zoekt Zijn aangezicht geduriglijk. </p>
<p id="v12"><sup><small>12</small></sup>  Gedenkt Zijner wonderwerken, die Hij gedaan heeft, Zijner wondertekenen, en de oordelen Zijns monds; </p>
<p id="v13"><sup><small>13</small></sup>  Gij, zaad van Israel, Zijn dienaar, gij, kinderen van Jakob, Zijn uitverkorenen! </p>
<p id="v14"><sup><small>14</small></sup>  Hij is de HEERE, onze God; Zijn oordelen zijn over de gehele aarde. </p>
<p id="v15"><sup><small>15</small></sup>  Gedenkt tot in der eeuwigheid Zijns verbonds, des woords, dat Hij ingesteld heeft tot in het duizendste geslacht; </p>
<p id="v16"><sup><small>16</small></sup>  Des verbonds, dat Hij met Abraham heeft gemaakt, en Zijns eeds aan Izak; </p>
<p id="v17"><sup><small>17</small></sup>  Welken Hij ook aan Jakob heeft gesteld tot een inzetting, aan Israel tot een eeuwig verbond; </p>
<p id="v18"><sup><small>18</small></sup>  Zeggende: Ik zal u het land Kanaan geven, een snoer van ulieder erfdeel; </p>
<p id="v19"><sup><small>19</small></sup>  Als gij weinige mensen in getal waart; ja, weinigen en vreemdelingen daarin. </p>
<p id="v20"><sup><small>20</small></sup>  En zij wandelden van volk tot volk, en van het ene koninkrijk tot een ander volk. </p>
<p id="v21"><sup><small>21</small></sup>  Hij liet niemand toe hen te onderdrukken; ook bestrafte Hij koningen om hunnentwil, zeggende: </p>
<p id="v22"><sup><small>22</small></sup>  Tast Mijn gezalfden niet aan, en doet Mijn profeten geen kwaad. </p>
<p id="v23"><sup><small>23</small></sup>  Zingt den HEERE, gij, ganse aarde, boodschapt Zijn heil van dag tot dag. </p>
<p id="v24"><sup><small>24</small></sup>  Vertelt Zijn eer onder de heidenen, Zijn wonderwerken onder alle volken. </p>
<p id="v25"><sup><small>25</small></sup>  Want de HEERE is groot, en zeer te prijzen, en Hij is vreselijk boven alle goden. </p>
<p id="v26"><sup><small>26</small></sup>  Want al de goden der volken zijn afgoden; maar de HEERE heeft de hemelen gemaakt. </p>
<p id="v27"><sup><small>27</small></sup>  Majesteit en heerlijkheid zijn voor Zijn aangezicht, sterkte en vrolijkheid zijn in Zijn plaats. </p>
<p id="v28"><sup><small>28</small></sup>  Geeft den HEERE, gij, geslachten der volken, geeft den HEERE eer en sterkte. </p>
<p id="v29"><sup><small>29</small></sup>  Geeft den HEERE de eer Zijns Naams, brengt offer, en komt voor Zijn aangezicht; aanbidt den HEERE in de heerlijkheid des heiligdoms. </p>
<p id="v30"><sup><small>30</small></sup>  Schrikt voor Zijn aangezicht, gij, gehele aarde! Ook zal de wereld bevestigd worden, dat zij niet bewogen worde. </p>
<p id="v31"><sup><small>31</small></sup>  Dat de hemelen zich verblijden, en de aarde verheuge zich, en dat men onder de heidenen zegge: De HEERE regeert. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Dat de zee bruise met haar volheid, dat het veld huppele van vreugde, met al wat daarin is. </p>
<p id="v33"><sup><small>33</small></sup>  Dan zullen de bomen des wouds juichen voor het aangezicht des HEEREN, omdat Hij komt, om de aarde te richten. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Looft den HEERE, want Hij is goed, want Zijn goedertierenheid is tot in eeuwigheid. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v35"><sup><small>35</small></sup>  En zegt: Verlos ons, o God onzes heils, en verzamel ons, en red ons van de heidenen, dat wij Uw heiligen Naam loven, en dat wij ons Uws lofs roemen. <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Geloofd zij de HEERE, de God Israels, van eeuwigheid tot eeuwigheid! En al het volk zeide: Amen! en het loofde den HEERE. </p>
<p id="v37"><sup><small>37</small></sup>  Alzo liet hij daar, voor de ark des verbonds des HEEREN, Asaf en zijn broederen, om geduriglijk te dienen voor de ark, naardat op elken dag besteld was. </p>
<p id="v38"><sup><small>38</small></sup>  Obed-edom nu, met hunlieder broederen, waren acht en zestig; en hij stelde Obed-edom, den zoon van Jeduthun, en Hosa, tot poortiers; </p>
<p id="v39"><sup><small>39</small></sup>  En den priester Zadok, en zijn broederen, de priesters, voor den tabernakel des HEEREN op de hoogte, welke te Gibeon is; </p>
<p id="v40"><sup><small>40</small></sup>  Om den HEERE de brandofferen geduriglijk te offeren op het brandofferaltaar, des morgens en des avonds; en zulks naar alles, wat er geschreven staat in de wet des HEEREN, die Hij Israel geboden had. </p>
<p id="v41"><sup><small>41</small></sup>  En met hen Heman en Jeduthun, en de overige uitgelezenen, die met namen uitgedrukt zijn om den HEERE te loven; want Zijn goedertierenheid is tot in der eeuwigheid. </p>
<p id="v42"><sup><small>42</small></sup>  Met hen dan waren Heman en Jeduthun, met trompetten en cimbalen voor degenen, die zich lieten horen, en met instrumenten der muziek Gods; maar de zonen van Jeduthun waren aan de poort. </p>
<p id="v43"><sup><small>43</small></sup>  Alzo toog het ganse volk henen, een iegelijk in zijn huis; en David keerde zich, om zijn huis te gaan zegenen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Chronicles/15">1 Kronieken - Hoofdstuk 15</a></td>
        <td><a href="/nl/Bible/1_Chronicles/Index">Inhoudsopgave</a></td>
        <td><a href="/nl/Bible/1_Chronicles/17">1 Kronieken - Hoofdstuk 17</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 16:31 <i>Heer regeert</i>: <a href="/nl/The_Urantia_Book/131#p2_4">UB 131:2.4</a>. </li>
  <li id="fn2"><a href="#cite2">↑</a> 16:33 <i>Rechter van de hele aarde</i>: <a href="/nl/The_Urantia_Book/128#p1_10">UB 128:1.10</a>. </li>
  <li id="fn3"><a href="#cite3">↑</a> 16:34 <i>Zoon is genade</i>: <a href="/nl/The_Urantia_Book/6#p3_5">UB 6:3.5</a>.  <i>Barmhartigheid bediening</i>: <a href="/nl/The_Urantia_Book/6#p3_2">UB 6:3.2</a>.  <i>Bedankt voor de genade</i>: <a href="/nl/The_Urantia_Book/131#p2_4">UB 131:2.4</a>.  <i>God schept behagen in barmhartigheid</i>: <a href="/nl/The_Urantia_Book/143#p1_6">UB 143:1.6</a>.  <i>De barmhartigheid</i>: <a href="/nl/The_Urantia_Book/131#p10_6">UB 131:10.6</a>. </li>
  <li id="fn4"><a href="#cite4">↑</a> 16:34,41 <i>Barmhartig</i>: <a href="/nl/The_Urantia_Book/142#p3_7">UB 142:3.7</a>.  <i>His mercy endures forever</i>: <a href="/nl/The_Urantia_Book/2#p4_1">UB 2:4.1</a>.  <i>God is genadig</i>: <a href="/nl/The_Urantia_Book/2#p5_7">UB 2:5.7</a>. </li>
  <li id="fn5"><a href="#cite5">↑</a> 16:35 <i>God van redding</i>: <a href="/nl/The_Urantia_Book/2#p6_3">UB 2:6.3</a>. </li>
</ol>
</div>
