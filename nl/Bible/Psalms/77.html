<!--
title: Psalmen - Hoofdstuk 77
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Psalms/76">Psalmen - Hoofdstuk 76</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Psalms/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Psalms/78">Psalmen - Hoofdstuk 78</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm van Asaf, voor den opperzangmeester, over Jeduthun. </p>
<p id="v2"><sup><small>2</small></sup>  Mijn stem is tot God, en ik roep; mijn stem is tot God, en Hij zal het oor tot mij neigen. </p>
<p id="v3"><sup><small>3</small></sup>  Ten dage mijner benauwdheid zocht ik den HEERE; mijn hand was des nachts uitgestrekt, en liet niet af; mijn ziel weigerde getroost te worden. </p>
<p id="v4"><sup><small>4</small></sup>  Dacht ik aan God, zo maakte ik misbaar; peinsde ik, zo werd mijn ziel overstelpt. Sela. </p>
<p id="v5"><sup><small>5</small></sup>  Gij hieldt mijn ogen wakende; ik was verslagen, en sprak niet. </p>
<p id="v6"><sup><small>6</small></sup>  Ik overdacht de dagen van ouds, de jaren der eeuwen. </p>
<p id="v7"><sup><small>7</small></sup>  Ik dacht aan mijn snarenspel; in den nacht overleide ik in mijn hart, en mijn geest onderzocht: </p>
<p id="v8"><sup><small>8</small></sup>  Zal dan de Heere in eeuwigheden verstoten, en voortaan niet meer goedgunstig zijn? </p>
<p id="v9"><sup><small>9</small></sup>  Houdt Zijn goedertierenheid in eeuwigheid op? Heeft de toezegging een einde, van geslacht tot geslacht? </p>
<p id="v10"><sup><small>10</small></sup>  Heeft God vergeten genadig te zijn? Heeft Hij Zijn barmhartigheden door toorn toegesloten? Sela. </p>
<p id="v11"><sup><small>11</small></sup>  Daarna zeide ik: Dit krenkt mij; maar de rechterhand des Allerhoogsten verandert. </p>
<p id="v12"><sup><small>12</small></sup>  Ik zal de daden des HEEREN gedenken; ja, ik zal gedenken Uw wonderen van ouds her; </p>
<p id="v13"><sup><small>13</small></sup>  En zal al Uw werken betrachten, en van Uw daden spreken. </p>
<p id="v14"><sup><small>14</small></sup>  O God! Uw weg is in het heiligdom; wie is een groot God, gelijk God? </p>
<p id="v15"><sup><small>15</small></sup>  Gij zijt die God, Die wonder doet; Gij hebt Uw sterkte bekend gemaakt onder de volken. </p>
<p id="v16"><sup><small>16</small></sup>  Gij hebt Uw volk door Uw arm verlost; de kinderen van Jakob en van Jozef. Sela. </p>
<p id="v17"><sup><small>17</small></sup>  De wateren zagen U, o God! de wateren zagen U, zij beefden; ook waren de afgronden beroerd. </p>
<p id="v18"><sup><small>18</small></sup>  De dikke wolken goten water uit; de bovenste wolken gaven geluid; ook gingen Uw pijlen daarhenen. </p>
<p id="v19"><sup><small>19</small></sup>  Het geluid Uws donders was in het ronde; de bliksemen verlichtten de wereld; de aarde werd beroerd en daverde. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Uw weg was in de zee, en Uw pad in grote wateren, en Uw voetstappen werden niet bekend. </p>
<p id="v21"><sup><small>21</small></sup>  Gij leiddet Uw volk, als een kudde door de hand van Mozes en Aaron. </p>
<h2>Referenties</h2>
<div>
<ol>
  <li id="fn1"><a href="#cite1">â†‘</a> 77:19 <i>Deel 2: Goddelijke voetstappen</i>: <a href="/nl/The_Urantia_Book/2#p1_1">UB 2:1.1</a>. </li>
</ol>
</div>
