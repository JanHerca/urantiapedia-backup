<!--
title: Psalmen - Hoofdstuk 102
description: 
published: true
date: 2023-11-8T21:53:38Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Psalms/101">
          <span class="mdi mdi-arrow-left-drop-circle"></span><span class="pl-2">Psalmen - Hoofdstuk 101</span>
        </a>
        </td>
        <td>
        <a href="/nl/Bible/Psalms/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Psalms/103">
          <span class="pr-2">Psalmen - Hoofdstuk 103</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Een gebed des verdrukten, als hij overstelpt is, en zijn klacht uitstort voor het aangezicht des HEEREN. </p>
<p id="v2"><sup><small>2</small></sup>  O HEERE! hoor mijn gebed, en laat mijn geroep tot U komen. </p>
<p id="v3"><sup><small>3</small></sup>  Verberg Uw aangezicht niet voor mij, neig Uw oor tot mij ten dage mijner benauwdheid; ten dage als ik roep, verhoor mij haastelijk. </p>
<p id="v4"><sup><small>4</small></sup>  Want mijn dagen zijn vergaan als rook, en mijn gebeenten zijn uitgebrand als een haard. </p>
<p id="v5"><sup><small>5</small></sup>  Mijn hart is geslagen en verdord als gras, zodat ik vergeten heb mijn brood te eten. </p>
<p id="v6"><sup><small>6</small></sup>  Mijn gebeente kleeft aan mijn vlees, vanwege de stem mijns zuchtens. </p>
<p id="v7"><sup><small>7</small></sup>  Ik ben een roerdomp der woestijn gelijk geworden, ik ben geworden als een steenuil der wildernissen. </p>
<p id="v8"><sup><small>8</small></sup>  Ik waak, en ben geworden als een eenzame mus op het dak. </p>
<p id="v9"><sup><small>9</small></sup>  Mijn vijanden smaden mij al den dag; die tegen mij razen, zweren bij mij. </p>
<p id="v10"><sup><small>10</small></sup>  Want ik eet as als brood, en vermeng mijn drank met tranen. </p>
<p id="v11"><sup><small>11</small></sup>  Vanwege Uw verstoordheid en Uw groten toorn; want Gij hebt mij verheven, en mij weder nedergeworpen. </p>
<p id="v12"><sup><small>12</small></sup>  Mijn dagen zijn als een afgaande schaduw, en ik verdor als gras. </p>
<p id="v13"><sup><small>13</small></sup>  Maar Gij, HEERE! blijft in eeuwigheid, en Uw gedachtenis van geslacht tot geslacht. </p>
<p id="v14"><sup><small>14</small></sup>  Gij zult opstaan, Gij zult U ontfermen over Sion, want de tijd om haar genadig te zijn, want de bestemde tijd is gekomen. </p>
<p id="v15"><sup><small>15</small></sup>  Want Uw knechten hebben een welgevallen aan haar stenen, en hebben medelijden met haar gruis. </p>
<p id="v16"><sup><small>16</small></sup>  Dan zullen de heidenen den Naam des HEEREN vrezen, en alle koningen der aarde Uw heerlijkheid. </p>
<p id="v17"><sup><small>17</small></sup>  Als de HEERE Sion zal opgebouwd hebben, in Zijn heerlijkheid zal verschenen zijn, <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Zich gewend zal hebben tot het gebed desgenen, die gans ontbloot is, en niet versmaad hebben hunlieder gebed; </p>
<p id="v19"><sup><small>19</small></sup>  Dat zal geschreven worden voor het navolgende geslacht; en het volk, dat geschapen zal worden, zal den HEERE loven; </p>
<p id="v20"><sup><small>20</small></sup>  Omdat Hij uit de hoogte Zijns heiligdoms zal hebben nederwaarts gezien; dat de HEERE uit den hemel op de aarde geschouwd zal hebben; </p>
<p id="v21"><sup><small>21</small></sup>  Om het zuchten der gevangenen te horen, om los te maken de kinderen des doods; </p>
<p id="v22"><sup><small>22</small></sup>  Opdat men den Naam des HEEREN vertelle te Sion, en Zijn lof te Jeruzalem; </p>
<p id="v23"><sup><small>23</small></sup>  Wanneer de volken samen zullen vergaderd worden, ook de koninkrijken, om den HEERE te dienen. </p>
<p id="v24"><sup><small>24</small></sup>  Hij heeft mijn kracht op den weg ter neder gedrukt; mijn dagen heeft Hij verkort. </p>
<p id="v25"><sup><small>25</small></sup>  Ik zeide: Mijn God! neem mij niet weg in het midden mijner dagen; Uw jaren zijn van geslacht tot geslacht. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Gij hebt voormaals de aarde gegrond, en de hemelen zijn het werk Uwer handen; </p>
<p id="v27"><sup><small>27</small></sup>  Die zullen vergaan, maar Gij zult staande blijven; en zij alle zullen als een kleed verouden; Gij zult ze veranderen als een gewaad, en zij zullen veranderd zijn. </p>
<p id="v28"><sup><small>28</small></sup>  Maar Gij zijt Dezelfde, en Uw jaren zullen niet geeindigd worden. </p>
<p id="v29"><sup><small>29</small></sup>  De kinderen Uwer knechten zullen wonen, en hun zaad zal voor Uw aangezicht bevestigd worden. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Psalms/101">
          <span class="mdi mdi-arrow-left-drop-circle"></span><span class="pl-2">Psalmen - Hoofdstuk 101</span>
        </a>
        </td>
        <td>
        <a href="/nl/Bible/Psalms/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Psalms/103">
          <span class="pr-2">Psalmen - Hoofdstuk 103</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 102:17 <i>God hoort noodkreten</i>: <a href="/nl/The_Urantia_Book/146#p2_9">UB 146:2.9</a>. </li>
  <li id="fn2"><a href="#cite2">↑</a> 102:25 <i>Michael's creatie</i>: <a href="/nl/The_Urantia_Book/57#p3_8">UB 57:3.8</a>.  <i>Schepper Zonen maken</i>: <a href="/nl/The_Urantia_Book/21#p2_1">UB 21:2.1</a>.  <i>Schepper Zonen</i>: <a href="/nl/The_Urantia_Book/21#p0_1">UB 21:0.1</a>. </li>
</ol>
</div>
