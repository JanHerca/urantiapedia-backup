<!--
title: Psalmen - Hoofdstuk 107
description: 
published: true
date: 2022-10-8T9:52:43Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/106">Psalmen - Hoofdstuk 106</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/108">Psalmen - Hoofdstuk 108</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Looft den HEERE, want Hij is goed; want Zijn goedertierenheid is in der eeuwigheid. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Dat zulks de bevrijden des HEEREN zeggen, die Hij van de hand der wederpartijders bevrijd heeft. </p>
<p id="v3"><sup><small>3</small></sup>  En Hij die uit de landen verzameld heeft, van het oosten en van het westen, van het noorden en van de zee. </p>
<p id="v4"><sup><small>4</small></sup>  Die in de woestijn dwaalden, in een weg der wildernis, die geen stad ter woning vonden; </p>
<p id="v5"><sup><small>5</small></sup>  Zij waren hongerig, ook dorstig; hun ziel was in hen overstelpt. </p>
<p id="v6"><sup><small>6</small></sup>  Doch roepende tot den HEERE in de benauwdheid, die zij hadden, heeft Hij hen gered uit hun angsten; </p>
<p id="v7"><sup><small>7</small></sup>  En Hij leidde hen op een rechten weg, om te gaan tot een stad ter woning. </p>
<p id="v8"><sup><small>8</small></sup>  Laat hen voor den HEERE Zijn goedertierenheid loven, en Zijn wonderwerken voor de kinderen der mensen; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Want Hij heeft de dorstige ziel verzadigd, en de hongerige ziel met goed vervuld; </p>
<p id="v10"><sup><small>10</small></sup>  Die in duisternis en de schaduw des doods zaten, gebonden met verdrukking en ijzer; </p>
<p id="v11"><sup><small>11</small></sup>  Omdat zij wederspannig waren geweest tegen Gods geboden, en den raad des Allerhoogsten onwaardiglijk verworpen hadden. </p>
<p id="v12"><sup><small>12</small></sup>  Waarom Hij hun het hart door zwarigheid vernederd heeft; zij zijn gestruikeld, en er was geen helper. </p>
<p id="v13"><sup><small>13</small></sup>  Doch roepende tot den HEERE in de benauwdheid, die zij hadden, verloste Hij hen uit hun angsten. </p>
<p id="v14"><sup><small>14</small></sup>  Hij voerde hen uit de duisternis en de schaduw des doods, en Hij brak hun banden. </p>
<p id="v15"><sup><small>15</small></sup>  Laat hen voor den HEERE Zijn goedertierenheid loven, en Zijn wonderwerken voor de kinderen der mensen; </p>
<p id="v16"><sup><small>16</small></sup>  Want Hij heeft de koperen deuren gebroken, en de ijzeren grendelen in stukken gehouwen. </p>
<p id="v17"><sup><small>17</small></sup>  De zotten worden om den weg hunner overtreding, en om hun ongerechtigheden geplaagd; </p>
<p id="v18"><sup><small>18</small></sup>  Hun ziel gruwelde van alle spijze, en zij waren tot aan de poorten des doods gekomen. </p>
<p id="v19"><sup><small>19</small></sup>  Doch roepende tot den HEERE in de benauwdheid, die zij hadden, verloste Hij hen uit hun angsten. </p>
<p id="v20"><sup><small>20</small></sup>  Hij zond Zijn woord uit, en heelde hen, en rukte hen uit hun kuilen. </p>
<p id="v21"><sup><small>21</small></sup>  Laat hen voor den HEERE Zijn goedertierenheid loven, en Zijn wonderwerken voor de kinderen der mensen. <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  En dat zij lofofferen offeren, en met gejuich Zijn werken vertellen. </p>
<p id="v23"><sup><small>23</small></sup>  Die met schepen ter zee afvaren, handel doende op grote wateren; </p>
<p id="v24"><sup><small>24</small></sup>  Die zien de werken des HEEREN, en Zijn wonderwerken in de diepte. </p>
<p id="v25"><sup><small>25</small></sup>  Als Hij spreekt, zo doet Hij een stormwind opstaan, die haar golven omhoog verheft. </p>
<p id="v26"><sup><small>26</small></sup>  Zij rijzen op naar den hemel; zij dalen neder tot in de afgronden; hun ziel versmelt van angst. </p>
<p id="v27"><sup><small>27</small></sup>  Zij dansen en waggelen als een dronken man, en al hun wijsheid wordt verslonden. </p>
<p id="v28"><sup><small>28</small></sup>  Doch roepende tot den HEERE in de benauwdheid, die zij hadden, zo voerde Hij hen uit hun angsten. </p>
<p id="v29"><sup><small>29</small></sup>  Hij doet den storm stilstaan, zodat hun golven stilzwijgen. </p>
<p id="v30"><sup><small>30</small></sup>  Dan zijn zij verblijd, omdat zij gestild zijn, en dat Hij hen tot de haven hunner begeerte geleid heeft. </p>
<p id="v31"><sup><small>31</small></sup>  Laat hen voor den HEERE Zijn goedertierenheid loven, en Zijn wonderwerken voor de kinderen der mensen; </p>
<p id="v32"><sup><small>32</small></sup>  En Hem verhogen in de gemeente des volks, en in het gestoelte der oudsten Hem roemen. </p>
<p id="v33"><sup><small>33</small></sup>  Hij stelt de rivieren tot een woestijn, en watertochten tot dorstig land. </p>
<p id="v34"><sup><small>34</small></sup>  Het vruchtbaar land tot zouten grond, om de boosheid dergenen, die daarin wonen. </p>
<p id="v35"><sup><small>35</small></sup>  Hij stelt de woestijn tot een waterpoel, en het dorre land tot watertochten. </p>
<p id="v36"><sup><small>36</small></sup>  En Hij doet de hongerigen aldaar wonen, en zij stichten een stad ter woning; </p>
<p id="v37"><sup><small>37</small></sup>  En bezaaien akkers, en planten wijngaarden, die inkomende vrucht voortbrengen. </p>
<p id="v38"><sup><small>38</small></sup>  En Hij zegent hen, zodat zij zeer vermenigvuldigen, en hun vee vermindert Hij niet. </p>
<p id="v39"><sup><small>39</small></sup>  Daarna verminderen zij, en komen ten onder, door verdrukking, kwaad en droefenis. </p>
<p id="v40"><sup><small>40</small></sup>  Hij stort verachting uit over de prinsen, en doet hen dwalen in het woeste, waar geen weg is. </p>
<p id="v41"><sup><small>41</small></sup>  Maar Hij brengt den nooddruftige uit de verdrukking in een hoog vertrek, en maakt de huisgezinnen als kudden. </p>
<p id="v42"><sup><small>42</small></sup>  De oprechten zien het, en zijn verblijd, maar alle ongerechtigheid stopt haar mond. </p>
<p id="v43"><sup><small>43</small></sup>  Wie is wijs? Die neme deze dingen waar; en dat zij verstandelijk letten op de goedertierenheden des HEEREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/106">Psalmen - Hoofdstuk 106</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/108">Psalmen - Hoofdstuk 108</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 107:1 <i>Barmhartigheid bediening</i>: <a href="/nl/The_Urantia_Book/6#p3_2">UB 6:3.2</a>.  <i>His mercy endures forever</i>: <a href="/nl/The_Urantia_Book/2#p4_1">UB 2:4.1</a>.  <i>Barmhartig</i>: <a href="/nl/The_Urantia_Book/142#p3_7">UB 142:3.7</a>.  <i>De barmhartigheid</i>: <a href="/nl/The_Urantia_Book/131#p10_6">UB 131:10.6</a>.  <i>God is genadig</i>: <a href="/nl/The_Urantia_Book/2#p5_7">UB 2:5.7</a>.  <i>God schept behagen in barmhartigheid</i>: <a href="/nl/The_Urantia_Book/143#p1_6">UB 143:1.6</a>. </li>
  <li id="fn2"><a href="#cite2">↑</a> 107:8,15 <i>Prijs God voor werken</i>: <a href="/nl/The_Urantia_Book/131#p10_6">UB 131:10.6</a>. </li>
  <li id="fn3"><a href="#cite3">↑</a> 107:8,15,21,31 <i>Prijs God voor Zijn goedheid</i>: <a href="/nl/The_Urantia_Book/131#p2_5">UB 131:2.5</a>. </li>
  <li id="fn4"><a href="#cite4">↑</a> 107:21,31 <i>Prijs God voor werken</i>: <a href="/nl/The_Urantia_Book/131#p10_6">UB 131:10.6</a>. </li>
</ol>
</div>
