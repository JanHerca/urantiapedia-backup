<!--
title: Psalmen - Hoofdstuk 32
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Psalms/31">Psalmen - Hoofdstuk 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Psalms/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Psalms/33">Psalmen - Hoofdstuk 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een onderwijzing van David. Welgelukzalig is hij, wiens overtreding vergeven, wiens zonde bedekt is. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Welgelukzalig is de mens, dien de HEERE de ongerechtigheid niet toerekent, en in wiens geest geen bedrog is. </p>
<p id="v3"><sup><small>3</small></sup>  Toen ik zweeg, werden mijn beenderen verouderd, in mijn brullen den gansen dag. </p>
<p id="v4"><sup><small>4</small></sup>  Want Uw hand was dag en nacht zwaar op mij; mijn sap werd veranderd in zomerdroogten. Sela. </p>
<p id="v5"><sup><small>5</small></sup>  Mijn zonde maakte ik U bekend, en mijn ongerechtigheid bedekte ik niet. Ik zeide: Ik zal belijdenis van mijn overtredingen doen voor den HEERE; en Gij vergaaft de ongerechtigheid mijner zonde. Sela. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Hierom zal U ieder heilige aanbidden in vindenstijd; ja, in een overloop van grote wateren zullen zij hem niet aanraken. </p>
<p id="v7"><sup><small>7</small></sup>  Gij zijt mij een Verberging; Gij behoedt mij voor benauwdheid; Gij omringt mij met vrolijke gezangen van bevrijding. Sela. </p>
<p id="v8"><sup><small>8</small></sup>  Ik zal u onderwijzen, en u leren van den weg, dien gij gaan zult; Ik zal raad geven, Mijn oog zal op u zijn. </p>
<p id="v9"><sup><small>9</small></sup>  Weest niet gelijk een paard, gelijk een muilezel, hetwelk geen verstand heeft, welks muil men breidelt met toom en gebit, opdat het tot u niet genake. </p>
<p id="v10"><sup><small>10</small></sup>  De goddeloze heeft veel smarten, maar die op den HEERE vertrouwt, dien zal de goedertierenheid omringen. </p>
<p id="v11"><sup><small>11</small></sup>  Verblijdt u in den HEERE, en verheugt u, gij rechtvaardigen! en zingt vrolijk, alle gij oprechten van harte! </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 32:1 <i>Gerechtigheid, eerlijkheid en barmhartigheid</i>: <a href="/nl/The_Urantia_Book/133#p4_7">UB 133:4.7</a>. </li>
  <li id="fn2"><a href="#cite2">↑</a> 32:5 <i>If confess sins, they are forgiven</i>: <a href="/nl/The_Urantia_Book/156#p2_7">UB 156:2.7</a>. </li>
</ol>
</div>
