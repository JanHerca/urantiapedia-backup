<!--
title: Psalmen - Hoofdstuk 109
description: 
published: true
date: 2022-10-8T9:52:43Z
tags: bible, bibleâ€”psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/108">Psalmen - Hoofdstuk 108</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/110">Psalmen - Hoofdstuk 110</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm van David, voor den opperzangmeester. O God mijns lofs! zwijg niet. </p>
<p id="v2"><sup><small>2</small></sup>  Want de mond des goddelozen en de mond des bedrogs zijn tegen mij opengedaan; zij hebben met mij gesproken met een valse tong. </p>
<p id="v3"><sup><small>3</small></sup>  En met hatelijke woorden hebben zij mij omsingeld; ja, zij hebben mij bestreden zonder oorzaak. </p>
<p id="v4"><sup><small>4</small></sup>  Voor mijn liefde, staan zij mij tegen; maar ik was steeds in het gebed. </p>
<p id="v5"><sup><small>5</small></sup>  En zij hebben mij kwaad voor goed opgelegd, en haat voor mijn liefde. </p>
<p id="v6"><sup><small>6</small></sup>  Stel een goddeloze over hem, en de satan sta aan zijn rechterhand. </p>
<p id="v7"><sup><small>7</small></sup>  Als hij gericht wordt, zo ga hij schuldig uit, en zijn gebed zij tot zonde. </p>
<p id="v8"><sup><small>8</small></sup>  Dat zijn dagen weinig zijn; een ander neme zijn ambt; </p>
<p id="v9"><sup><small>9</small></sup>  Dat zijn kinderen wezen worden, en zijn vrouw weduwe. </p>
<p id="v10"><sup><small>10</small></sup>  En dat zijn kinderen hier en daar omzwerven, en bedelen, en de nooddruft uit hun verwoeste plaatsen zoeken. </p>
<p id="v11"><sup><small>11</small></sup>  Dat de schuldeiser aansla al wat hij heeft, en dat de vreemden zijn arbeid roven. </p>
<p id="v12"><sup><small>12</small></sup>  Dat hij niemand hebbe, die weldadigheid over hem uitstrekke, en dat er niemand zij, die zijn wezen genadig zij. </p>
<p id="v13"><sup><small>13</small></sup>  Dat zijn nakomelingen uitgeroeid worden; hun naam worde uitgedelgd in het andere geslacht. </p>
<p id="v14"><sup><small>14</small></sup>  De ongerechtigheid zijner vaderen worde gedacht bij den HEERE, en de zonde zijner moeder worde niet uitgedelgd. </p>
<p id="v15"><sup><small>15</small></sup>  Dat zij gedurig voor den HEERE zijn; en Hij roeie hun gedachtenis uit van de aarde. </p>
<p id="v16"><sup><small>16</small></sup>  Omdat hij niet gedacht heeft weldadigheid te doen, maar heeft den ellendigen en den nooddruftigen man vervolgd, en den verslagene van hart, om hem te doden. </p>
<p id="v17"><sup><small>17</small></sup>  Dewijl hij den vloek heeft liefgehad, dat die hem overkome, en geen lust gehad heeft tot den zegen, zo zij die verre van hem. </p>
<p id="v18"><sup><small>18</small></sup>  En hij zij bekleed met den vloek, als met zijn kleed, en dat die ga tot in het binnenste van hem als het water, en als de olie in zijn beenderen. </p>
<p id="v19"><sup><small>19</small></sup>  Die zij hem als een kleed, waarmede hij zich bedekt, en tot een gordel, waarmede hij zich steeds omgordt. </p>
<p id="v20"><sup><small>20</small></sup>  Dit zij het werkloon mijner tegenstanders van den HEERE, en dergenen, die kwaad spreken tegen mijn ziel. </p>
<p id="v21"><sup><small>21</small></sup>  Maar Gij, o HEERE Heere! maak het met mij om Uws Naams wil; dewijl Uw goedertierenheid goed is, verlos mij. </p>
<p id="v22"><sup><small>22</small></sup>  Want ik ben ellendig en nooddruftig, en mijn hart is in het binnenste van mij doorwond. </p>
<p id="v23"><sup><small>23</small></sup>  Ik ga heen gelijk een schaduw, wanneer zij zich neigt; ik worde omgedreven als een sprinkhaan. </p>
<p id="v24"><sup><small>24</small></sup>  Mijn knieen struikelen van vasten, en mijn vlees is vermagerd, zodat er geen vet aan is. </p>
<p id="v25"><sup><small>25</small></sup>  Nog ben ik hun een smaad; als zij mij zien, zo schudden zij hun hoofd. </p>
<p id="v26"><sup><small>26</small></sup>  Help mij, HEERE, mijn God! verlos mij naar Uw goedertierenheid. </p>
<p id="v27"><sup><small>27</small></sup>  Opdat zij weten, dat dit Uw hand is, dat Gij het, HEERE! gedaan hebt. </p>
<p id="v28"><sup><small>28</small></sup>  Laat hen vloeken, maar zegen Gij; laat hen zich opmaken, maar dat zij beschaamd worden; doch dat zich Uw knecht verblijde. </p>
<p id="v29"><sup><small>29</small></sup>  Laat mijn tegenstanders met schande bekleed worden, en dat zij met hun beschaamdheid zich bedekken, als met een mantel. </p>
<p id="v30"><sup><small>30</small></sup>  Ik zal den HEERE met mijn mond zeer loven, en in het midden van velen zal ik Hem prijzen. </p>
<p id="v31"><sup><small>31</small></sup>  Want Hij zal den nooddruftige ter rechterhand staan, om hem te verlossen van degenen, die zijn ziel veroordelen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/108">Psalmen - Hoofdstuk 108</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/110">Psalmen - Hoofdstuk 110</a></td>
      </tr>
    </tbody>
  </table>
</figure>
