<!--
title: Psalmen - Hoofdstuk 145
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Psalms/144">Psalmen - Hoofdstuk 144</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Psalms/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Psalms/146">Psalmen - Hoofdstuk 146</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een lofzang van David. Aleph. O mijn God, Gij Koning! ik zal U verhogen, en Uw Naam loven in eeuwigheid en altoos. </p>
<p id="v2"><sup><small>2</small></sup>  Beth. Te allen dage zal ik U loven, en Uw Naam prijzen in eeuwigheid en altoos. </p>
<p id="v3"><sup><small>3</small></sup>  Gimel. De HEERE is groot en zeer te prijzen, en Zijn grootheid is ondoorgrondelijk. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Daleth. Geslacht aan geslacht zal Uw werken roemen; en zij zullen Uw mogendheden verkondigen. </p>
<p id="v5"><sup><small>5</small></sup>  He. Ik zal uitspreken de heerlijkheid der eer Uwer majesteit, en Uw wonderlijke daden. </p>
<p id="v6"><sup><small>6</small></sup>  Vau. En zij zullen vermelden de kracht Uwer vreselijke daden; en Uw grootheid, die zal ik vertellen. </p>
<p id="v7"><sup><small>7</small></sup>  Zain. Zij zullen de gedachtenis der grootheid Uwer goedheid overvloediglijk uitstorten, en zij zullen Uw gerechtigheid met gejuich verkondigen. </p>
<p id="v8"><sup><small>8</small></sup>  Cheth. Genadig en barmhartig is de HEERE, lankmoedig en groot van goedertierenheid. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Teth. De HEERE is aan allen goed, en Zijn barmhartigheden zijn over al Zijn werken. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Jod. Al Uw werken, HEERE, zullen U loven, en Uw gunstgenoten zullen U zegenen. </p>
<p id="v11"><sup><small>11</small></sup>  Caph. Zij zullen de heerlijkheid Uws Koninkrijks vermelden, en Uw mogendheid zullen zij uitspreken. </p>
<p id="v12"><sup><small>12</small></sup>  Lamed. Om den mensenkinderen bekend te maken Zijn mogendheden, en de eer der heerlijkheid Zijns Koninkrijks. </p>
<p id="v13"><sup><small>13</small></sup>  Mem. Uw Koninkrijk is een Koninkrijk van alle eeuwen, en Uw heerschappij is in alle geslacht en geslacht. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Samech. De HEERE ondersteunt allen, die vallen, en Hij richt op alle gebogenen. <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Ain. Aller ogen wachten op U; en Gij geeft hun hun spijs te zijner tijd. </p>
<p id="v16"><sup><small>16</small></sup>  Pe. Gij doet Uw hand open, en verzadigt al wat er leeft, naar Uw welbehagen. </p>
<p id="v17"><sup><small>17</small></sup>  Tsade. De HEERE is rechtvaardig in al Zijn wegen, en goedertieren in al Zijn werken. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Koph. De HEERE is nabij allen, die Hem aanroepen, allen, die Hem aanroepen in der waarheid. <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Resch. Hij doet het welbehagen dergenen, die Hem vrezen, en Hij hoort hun geroep, en verlost hen. </p>
<p id="v20"><sup><small>20</small></sup>  Schin. De HEERE bewaart al degenen, die Hem liefhebben; maar Hij verdelgt alle goddelozen. </p>
<p id="v21"><sup><small>21</small></sup>  Thau. Mijn mond zal den prijs des HEEREN uitspreken, en alle vlees zal Zijn heiligen Naam loven in der eeuwigheid en altoos. </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 145:3 <i>Deel 2: Grootheid ondoorgrondelijk</i>: <a href="/nl/The_Urantia_Book/2#p1_1">UB 2:1.1</a>.  <i>Zijn grootheid ondoorgrondelijk</i>: <a href="/nl/The_Urantia_Book/131#p2_2">UB 131:2.2</a>. </li>
  <li id="fn2"><a href="#cite2">↑</a> 145:8 <i>Barmhartig</i>: <a href="/nl/The_Urantia_Book/142#p3_7">UB 142:3.7</a>.  <i>De barmhartigheid</i>: <a href="/nl/The_Urantia_Book/131#p10_6">UB 131:10.6</a>.  <i>God van mededogen, barmhartigheid</i>: <a href="/nl/The_Urantia_Book/2#p4_1">UB 2:4.1</a>.  <i>God genadig, medelevend</i>: <a href="/nl/The_Urantia_Book/131#p2_4">UB 131:2.4</a>.  <i>God is genadig</i>: <a href="/nl/The_Urantia_Book/2#p5_7">UB 2:5.7</a>.  <i>Barmhartigheid bediening</i>: <a href="/nl/The_Urantia_Book/6#p3_2">UB 6:3.2</a>.  <i>Deel 1: Heer is genadig</i>: <a href="/nl/The_Urantia_Book/2#p6_3">UB 2:6.3</a>.  <i>God schept behagen in barmhartigheid</i>: <a href="/nl/The_Urantia_Book/143#p1_6">UB 143:1.6</a>. </li>
  <li id="fn3"><a href="#cite3">↑</a> 145:9 <i>God is goed, tedere barmhartigheden</i>: <a href="/nl/The_Urantia_Book/131#p2_4">UB 131:2.4</a>. </li>
  <li id="fn4"><a href="#cite4">↑</a> 145:13 <i>Koninkrijk is eeuwig</i>: <a href="/nl/The_Urantia_Book/131#p2_7">UB 131:2.7</a>. </li>
  <li id="fn5"><a href="#cite5">↑</a> 145:14 <i>God als Handhaver</i>: <a href="/nl/The_Urantia_Book/0#p2_9">UB 0:2.9</a>.  <i>God als Handhaver</i>: <a href="/nl/The_Urantia_Book/128#p1_10">UB 128:1.10</a>. </li>
  <li id="fn6"><a href="#cite6">↑</a> 145:17 <i>God is in alle opzichten rechtvaardig</i>: <a href="/nl/The_Urantia_Book/2#p3_1">UB 2:3.1</a>. </li>
  <li id="fn7"><a href="#cite7">↑</a> 145:18 <i>Heer nabij wie roept</i>: <a href="/nl/The_Urantia_Book/131#p2_9">UB 131:2.9</a>. </li>
</ol>
</div>
