<!--
title: Psalmen - Hoofdstuk 73
description: 
published: true
date: 2023-11-8T21:53:38Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Psalms/72">
          <span class="mdi mdi-arrow-left-drop-circle"></span><span class="pl-2">Psalmen - Hoofdstuk 72</span>
        </a>
        </td>
        <td>
        <a href="/nl/Bible/Psalms/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Psalms/74">
          <span class="pr-2">Psalmen - Hoofdstuk 74</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm van Asaf. Immers is God Israel goed, dengenen, die rein van harte zijn. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Maar mij aangaande, mijn voeten waren bijna uitgeweken; mijn treden waren bijkans uitgeschoten. </p>
<p id="v3"><sup><small>3</small></sup>  Want ik was nijdig op de dwazen, ziende der goddelozen vrede. </p>
<p id="v4"><sup><small>4</small></sup>  Want er zijn geen banden tot hun dood toe, en hun kracht is fris. </p>
<p id="v5"><sup><small>5</small></sup>  Zij zijn niet in de moeite als andere mensen, en worden met andere mensen niet geplaagd. </p>
<p id="v6"><sup><small>6</small></sup>  Daarom omringt hen de hovaardij als een keten; het geweld bedekt hen als een gewaad. </p>
<p id="v7"><sup><small>7</small></sup>  Hun ogen puilen uit van vet; zij gaan de inbeeldingen des harten te boven. </p>
<p id="v8"><sup><small>8</small></sup>  Zij mergelen de lieden uit, en spreken boselijk van verdrukking; zij spreken uit de hoogte. </p>
<p id="v9"><sup><small>9</small></sup>  Zij zetten hun mond tegen den hemel, en hun tong wandelt op de aarde. </p>
<p id="v10"><sup><small>10</small></sup>  Daarom keert zich Zijn volk hiertoe, als hun wateren eens vollen bekers worden uitgedrukt, </p>
<p id="v11"><sup><small>11</small></sup>  Dat zij zeggen: Hoe zou het God weten, en zou er wetenschap zijn bij den Allerhoogste? </p>
<p id="v12"><sup><small>12</small></sup>  Ziet, dezen zijn goddeloos; nochtans hebben zij rust in de wereld; zij vermenigvuldigen het vermogen. </p>
<p id="v13"><sup><small>13</small></sup>  Immers heb ik te vergeefs mijn hart gezuiverd, en mijn handen in onschuld gewassen. </p>
<p id="v14"><sup><small>14</small></sup>  Dewijl ik den gansen dag geplaagd ben, en mijn straffing is er alle morgens. </p>
<p id="v15"><sup><small>15</small></sup>  Indien ik zou zeggen: Ik zal ook alzo spreken; ziet, zo zou ik trouweloos zijn aan het geslacht Uwer kinderen. </p>
<p id="v16"><sup><small>16</small></sup>  Nochtans heb ik gedacht om dit te mogen verstaan; maar het was moeite in mijn ogen; </p>
<p id="v17"><sup><small>17</small></sup>  Totdat ik in Gods heiligdommen inging, en op hun einde merkte. </p>
<p id="v18"><sup><small>18</small></sup>  Immers zet Gij hen op gladde plaatsen; Gij doet hen vallen in verwoestingen. </p>
<p id="v19"><sup><small>19</small></sup>  Hoe worden zij als in een ogenblik tot verwoesting, nemen een einde, worden te niet van verschrikkingen! </p>
<p id="v20"><sup><small>20</small></sup>  Als een droom na het ontwaken! Als Gij opwaakt, o Heere, dan zult Gij hun beeld verachten. </p>
<p id="v21"><sup><small>21</small></sup>  Als mijn hart opgezwollen was, en ik in mijn nieren geprikkeld werd, </p>
<p id="v22"><sup><small>22</small></sup>  Toen was ik onvernuftig, en wist niets; ik was een groot beest bij U. </p>
<p id="v23"><sup><small>23</small></sup>  Ik zal dan geduriglijk bij U zijn; Gij hebt mijn rechterhand gevat; </p>
<p id="v24"><sup><small>24</small></sup>  Gij zult mij leiden door Uw raad; en daarna zult Gij mij in heerlijkheid opnemen. </p>
<p id="v25"><sup><small>25</small></sup>  Wien heb ik nevens U in den hemel? Nevens U lust mij ook niets op de aarde! </p>
<p id="v26"><sup><small>26</small></sup>  Bezwijkt mijn vlees en mijn hart, zo is God de Rotssteen mijns harten, en mijn Deel in eeuwigheid. </p>
<p id="v27"><sup><small>27</small></sup>  Want ziet, die verre van U zijn, zullen vergaan; Gij roeit uit, al wie van U afhoereert; </p>
<p id="v28"><sup><small>28</small></sup>  Maar mij aangaande, het is mij goed nabij God te wezen; ik zet mijn betrouwen op den Heere HEERE, om al Uw werken te vertellen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Psalms/72">
          <span class="mdi mdi-arrow-left-drop-circle"></span><span class="pl-2">Psalmen - Hoofdstuk 72</span>
        </a>
        </td>
        <td>
        <a href="/nl/Bible/Psalms/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Psalms/74">
          <span class="pr-2">Psalmen - Hoofdstuk 74</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 73:1 <i>God is goed</i>: <a href="/nl/The_Urantia_Book/28#p6_21">UB 28:6.21</a>.  <i>Deel 1: God is goed</i>: <a href="/nl/The_Urantia_Book/2#p6_3">UB 2:6.3</a>. </li>
</ol>
</div>
