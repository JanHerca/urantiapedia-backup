<!--
title: Psalmen - Hoofdstuk 44
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Psalms/43">Psalmen - Hoofdstuk 43</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Psalms/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Psalms/45">Psalmen - Hoofdstuk 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een onderwijzing, voor den opperzangmeester, onder de kinderen van Korach. </p>
<p id="v2"><sup><small>2</small></sup>  O God! wij hebben het met onze oren gehoord, onze vaders hebben het ons verteld: Gij hebt een werk gewrocht in hun dagen, in de dagen van ouds. </p>
<p id="v3"><sup><small>3</small></sup>  Gij hebt de heidenen met Uw hand uit de bezitting verdreven, maar henlieden geplant; Gij hebt de volken geplaagd, henlieden daarentegen doen voortschieten. </p>
<p id="v4"><sup><small>4</small></sup>  Want zij hebben het land niet geerfd door hun zwaard, en hun arm heeft hun geen heil gegeven; maar Uw rechterhand, en Uw arm, en het licht Uws aangezichts, omdat Gij een welbehagen in hen hadt. </p>
<p id="v5"><sup><small>5</small></sup>  Gij Zelf zijt mijn Koning, o God! gebied de verlossingen Jakobs. </p>
<p id="v6"><sup><small>6</small></sup>  Door U zullen wij onze wederpartijders met hoornen stoten; in Uw Naam zullen wij vertreden, die tegen ons opstaan. </p>
<p id="v7"><sup><small>7</small></sup>  Want ik vertrouw niet op mijn boog, en mijn zwaard zal mij niet verlossen. </p>
<p id="v8"><sup><small>8</small></sup>  Maar Gij verlost ons van onze wederpartijders, en Gij maakt onze haters beschaamd. </p>
<p id="v9"><sup><small>9</small></sup>  In God roemen wij den gansen dag, en Uw Naam zullen wij loven in eeuwigheid. Sela. </p>
<p id="v10"><sup><small>10</small></sup>  Maar nu hebt Gij ons verstoten en te schande gemaakt, dewijl Gij met onze krijgsheiren niet uittrekt. </p>
<p id="v11"><sup><small>11</small></sup>  Gij doet ons achterwaarts keren van den wederpartijder; en onze haters beroven ons voor zich. </p>
<p id="v12"><sup><small>12</small></sup>  Gij geeft ons over als schapen ter spijze, en Gij verstrooit ons onder de heidenen. </p>
<p id="v13"><sup><small>13</small></sup>  Gij verkoopt Uw volk om geen waardij; en Gij verhoogt hun prijs niet. </p>
<p id="v14"><sup><small>14</small></sup>  Gij stelt ons onze naburen tot smaad, tot spot en schimp dengenen, die rondom ons zijn. </p>
<p id="v15"><sup><small>15</small></sup>  Gij stelt ons tot een spreekwoord onder de heidenen, tot een hoofdschudding onder de volken. </p>
<p id="v16"><sup><small>16</small></sup>  Mijn schande is den gansen dag voor mij, en de schaamte mijns aangezichts bedekt mij; </p>
<p id="v17"><sup><small>17</small></sup>  Om de stem des honers en des lasteraars, vanwege den vijand en den wraakgierige. </p>
<p id="v18"><sup><small>18</small></sup>  Dit alles is ons overkomen, nochtans hebben wij U niet vergeten, noch valselijk gehandeld tegen Uw verbond. </p>
<p id="v19"><sup><small>19</small></sup>  Ons hart is niet achterwaarts gekeerd, noch onze gang geweken van Uw pad. </p>
<p id="v20"><sup><small>20</small></sup>  Hoewel Gij ons verpletterd hebt in een plaats der draken, en ons met een doodsschaduw bedekt hebt. </p>
<p id="v21"><sup><small>21</small></sup>  Zo wij den Naam onzes Gods hadden vergeten, en onze handen tot een vreemden God uitgebreid, </p>
<p id="v22"><sup><small>22</small></sup>  Zou God zulks niet onderzoeken? Want Hij weet de verborgenheden des harten. </p>
<p id="v23"><sup><small>23</small></sup>  Maar om Uwentwil worden wij den gansen dag gedood; wij worden geacht als slachtschapen. </p>
<p id="v24"><sup><small>24</small></sup>  Waak op, waarom zoudt Gij slapen, HEERE! Ontwaak, verstoot niet in eeuwigheid. </p>
<p id="v25"><sup><small>25</small></sup>  Waarom zoudt Gij Uw aangezicht verbergen, onze ellende en onze onderdrukking vergeten? </p>
<p id="v26"><sup><small>26</small></sup>  Want onze ziel is in het stof nedergebogen; onze buik kleeft aan de aarde. </p>
<p id="v27"><sup><small>27</small></sup>  Sta op, ons ter hulp, en verlos ons om Uwer goedertierenheid wil. </p>
