<!--
title: Psalmen - Hoofdstuk 104
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Psalms/103">Psalmen - Hoofdstuk 103</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Psalms/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Psalms/105">Psalmen - Hoofdstuk 105</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Loof den HEERE, mijn ziel! O HEERE, mijn God! Gij zijt zeer groot, Gij zijt bekleed met majesteit en heerlijkheid. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Hij bedekt Zich met het licht, als met een kleed; Hij rekt den hemel uit als een gordijn. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Die Zijn opperzalen zoldert in de wateren, Die van de wolken Zijn wagen maakt, Die op de vleugelen des winds wandelt. </p>
<p id="v4"><sup><small>4</small></sup>  Hij maakt Zijn engelen geesten, Zijn dienaars tot een vlammend vuur. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Hij heeft de aarde gegrond op haar grondvesten; zij zal nimmermeer noch eeuwiglijk wankelen. </p>
<p id="v6"><sup><small>6</small></sup>  Gij hadt ze met den afgrond als een kleed overdekt; de wateren stonden boven de bergen. </p>
<p id="v7"><sup><small>7</small></sup>  Van Uw schelden vloden zij, zij haastten zich weg voor de stem Uws donders. </p>
<p id="v8"><sup><small>8</small></sup>  De bergen rezen op, de dalen daalden, ter plaatse, die Gij voor hen gegrond hadt. </p>
<p id="v9"><sup><small>9</small></sup>  Gij hebt een paal gesteld, dien zij niet overgaan zullen; zij zullen de aarde niet weder bedekken. </p>
<p id="v10"><sup><small>10</small></sup>  Die de fonteinen uitzendt door de dalen, dat zij tussen de gebergten henen wandelen. </p>
<p id="v11"><sup><small>11</small></sup>  Zij drenken al het gedierte des velds; de woudezels breken er hun dorst mede. </p>
<p id="v12"><sup><small>12</small></sup>  Bij dezelve woont het gevogelte des hemels, een stem gevende van tussen de takken. </p>
<p id="v13"><sup><small>13</small></sup>  Hij drenkt de bergen uit Zijn opperzalen; de aarde wordt verzadigd van de vrucht Uwer werken. </p>
<p id="v14"><sup><small>14</small></sup>  Hij doet het gras uitspruiten voor de beesten, en het kruid tot dienst des mensen, doende het brood uit de aarde voortkomen. </p>
<p id="v15"><sup><small>15</small></sup>  En den wijn, die het hart des mensen verheugt, doende het aangezicht blinken van olie; en het brood, dat het hart des mensen sterkt. </p>
<p id="v16"><sup><small>16</small></sup>  De bomen des HEEREN worden verzadigd, de cederbomen van Libanon, die Hij geplant heeft; </p>
<p id="v17"><sup><small>17</small></sup>  Alwaar de vogeltjes nestelen; des ooievaars huis zijn de dennebomen. </p>
<p id="v18"><sup><small>18</small></sup>  De hoge bergen zijn voor de steenbokken; de steenrotsen zijn een vertrek voor de konijnen. </p>
<p id="v19"><sup><small>19</small></sup>  Hij heeft de maan gemaakt tot de gezette tijden, de zon weet haar ondergang. </p>
<p id="v20"><sup><small>20</small></sup>  Gij beschikt de duisternis, en het wordt nacht, in denwelken al het gedierte des wouds uittreedt: </p>
<p id="v21"><sup><small>21</small></sup>  De jonge leeuwen, briesende om een roof, en om hun spijs van God te zoeken. </p>
<p id="v22"><sup><small>22</small></sup>  De zon opgaande, maken zij zich weg, en liggen neder in hun holen. </p>
<p id="v23"><sup><small>23</small></sup>  De mens gaat dan uit tot zijn werk, en naar zijn arbeid tot den avond toe. </p>
<p id="v24"><sup><small>24</small></sup>  Hoe groot zijn Uw werken, o HEERE! Gij hebt ze alle met wijsheid gemaakt; het aardrijk is vol van Uw goederen. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Deze zee, die groot en wijd van ruimte is, daarin is het wriemelende gedierte, en dat zonder getal, kleine gedierten met grote. </p>
<p id="v26"><sup><small>26</small></sup>  Daar wandelen de schepen, en de Leviathan, dien Gij geformeerd hebt, om daarin te spelen. </p>
<p id="v27"><sup><small>27</small></sup>  Zij allen wachten op U, dat Gij hun hun spijze geeft te zijner tijd. </p>
<p id="v28"><sup><small>28</small></sup>  Geeft Gij ze hun, zij vergaderen ze; doet Gij Uw hand open, zij worden met goed verzadigd. </p>
<p id="v29"><sup><small>29</small></sup>  Verbergt Gij Uw aangezicht, zij worden verschrikt; neemt Gij hun adem weg, zij sterven, en zij keren weder tot hun stof. </p>
<p id="v30"><sup><small>30</small></sup>  Zendt Gij Uw Geest uit, zo worden zij geschapen, en Gij vernieuwt het gelaat des aardrijks. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  De heerlijkheid des HEEREN zij tot in der eeuwigheid; de HEERE verblijde Zich in Zijn werken. </p>
<p id="v32"><sup><small>32</small></sup>  Als Hij de aarde aanschouwt, zo beeft zij; als Hij de bergen aanroert, zo roken zij. </p>
<p id="v33"><sup><small>33</small></sup>  Ik zal den HEERE zingen in mijn leven; ik zal mijn God psalmzingen, terwijl ik nog ben. </p>
<p id="v34"><sup><small>34</small></sup>  Mijn overdenking van Hem zal zoet zijn; ik zal mij in den HEERE verblijden. </p>
<p id="v35"><sup><small>35</small></sup>  De zondaars zullen van de aarde verdaan worden, en de goddelozen zullen niet meer zijn. Loof den HEERE, mijn ziel! Hallelujah! </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 104:1-32 <i>God as Controller</i>: <a href="/nl/The_Urantia_Book/0#p2_9">UB 0:2.9</a>. </li>
  <li id="fn2"><a href="#cite2">↑</a> 104:2 <i>Deel 3: Creator dekt zichzelf</i>: <a href="/nl/The_Urantia_Book/1#p0_1">UB 1:0.1</a>. </li>
  <li id="fn3"><a href="#cite3">↑</a> 104:2-9 <i>Fysieke creatie</i>: <a href="/nl/The_Urantia_Book/29#p0_1">UB 29:0.1</a>. </li>
  <li id="fn4"><a href="#cite4">↑</a> 104:4 <i>Engelen van vuur</i>: <a href="/nl/The_Urantia_Book/85#p4_2">UB 85:4.2</a>. </li>
  <li id="fn5"><a href="#cite5">↑</a> 104:24 <i>In wijsheid maakte Hij alle dingen</i>: <a href="/nl/The_Urantia_Book/131#p2_2">UB 131:2.2</a>. </li>
  <li id="fn6"><a href="#cite6">↑</a> 104:30 <i>Stuur schepper zonen</i>: <a href="/nl/The_Urantia_Book/4#p1_5">UB 4:1.5</a>.  <i>Voortdurend vernieuwd</i>: <a href="/nl/The_Urantia_Book/4#p1_6">UB 4:1.6</a>.  <i>Onbeperkte geest</i>: <a href="/nl/The_Urantia_Book/2#p1_2">UB 2:1.2</a>.  <i>Leven, zowel materieel als spiritueel</i>: <a href="/nl/The_Urantia_Book/36#p6_1">UB 36:6.1</a>.  <i>Je zendt je geest uit</i>: <a href="/nl/The_Urantia_Book/34#p2_4">UB 34:2.4</a>. </li>
</ol>
</div>
