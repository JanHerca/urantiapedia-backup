<!--
title: Psalmen - Hoofdstuk 69
description: 
published: true
date: 2023-11-8T21:53:38Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Psalms/68">
          <span class="mdi mdi-arrow-left-drop-circle"></span><span class="pl-2">Psalmen - Hoofdstuk 68</span>
        </a>
        </td>
        <td>
        <a href="/nl/Bible/Psalms/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Psalms/70">
          <span class="pr-2">Psalmen - Hoofdstuk 70</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm van David, voor den opperzangmeester, op Schoschannim. </p>
<p id="v2"><sup><small>2</small></sup>  Verlos mij, o God! want de wateren zijn gekomen tot aan de ziel. </p>
<p id="v3"><sup><small>3</small></sup>  Ik ben gezonken in grondeloze modder, waar men niet kan staan; ik ben gekomen in de diepten der wateren, en de vloed overstroomt mij. </p>
<p id="v4"><sup><small>4</small></sup>  Ik ben vermoeid van mijn roepen, mijn keel is ontstoken, mijn ogen zijn bezweken, daar ik ben hopende op mijn God. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Die mij zonder oorzaak haten, zijn meer dan de haren mijns hoofds; die mij zoeken te vernielen, die mij om valse oorzaken vijand zijn, zijn machtig geworden; wat ik niet geroofd heb, moet ik alsdan wedergeven. </p>
<p id="v6"><sup><small>6</small></sup>  O God! Gij weet van mijn dwaasheid, en mijn schulden zijn voor U niet verborgen. </p>
<p id="v7"><sup><small>7</small></sup>  Laat hen door mij niet beschaamd worden, die U verwachten, o Heere, HEERE der heirscharen, laat hen door mij niet te schande worden, die U zoeken, o God Israels! </p>
<p id="v8"><sup><small>8</small></sup>  Want om Uwentwil draag ik versmaadheid; schande heeft mijn aangezicht bedekt. </p>
<p id="v9"><sup><small>9</small></sup>  Ik ben mijn broederen vreemd geworden, en onbekend aan mijner moeders kinderen. </p>
<p id="v10"><sup><small>10</small></sup>  Want de ijver van Uw huis heeft mij verteerd; en de smaadheden dergenen, die U smaden, zijn op mij gevallen. </p>
<p id="v11"><sup><small>11</small></sup>  En ik heb geweend in het vasten mijner ziel; maar het is mij geworden tot allerlei smaad. </p>
<p id="v12"><sup><small>12</small></sup>  En ik heb een zak tot mijn kleed aangedaan; maar ik ben hun tot een spreekwoord geworden. </p>
<p id="v13"><sup><small>13</small></sup>  Die in de poort zitten, klappen van mij; en ik ben een snarenspel dergenen, die sterken drank drinken. </p>
<p id="v14"><sup><small>14</small></sup>  Maar mij aangaande, mijn gebed is tot U, o HEERE; er is een tijd des welbehagens, o God! door de grootheid Uwer goedertierenheid; verhoor mij door de getrouwheid Uws heils. </p>
<p id="v15"><sup><small>15</small></sup>  Ruk mij uit het slijk, en laat mij niet verzinken; laat mij gered worden van mijn haters, en uit de diepten der wateren. </p>
<p id="v16"><sup><small>16</small></sup>  Laat de watervloed mij niet overstromen, en laat de diepte mij niet verslinden; en laat den put zijn mond over mij niet toesluiten. </p>
<p id="v17"><sup><small>17</small></sup>  Verhoor mij, o HEERE, want Uw goedertierenheid is goed; zie mij aan naar de grootheid Uwer barmhartigheden. </p>
<p id="v18"><sup><small>18</small></sup>  En verberg Uw aangezicht niet van Uw knecht, want mij is bange; haast U, verhoor mij. </p>
<p id="v19"><sup><small>19</small></sup>  Nader tot mijn ziel, bevrijd ze; verlos mij om mijner vijanden wil. </p>
<p id="v20"><sup><small>20</small></sup>  Gij weet mijn versmaadheid, en mijn schaamte, en mijn schande; al mijn benauwers zijn voor U. </p>
<p id="v21"><sup><small>21</small></sup>  De versmaadheid heeft mijn hart gebroken, en ik ben zeer zwak; en ik heb gewacht naar medelijden, maar er is geen; en naar vertroosters, maar heb ze niet gevonden. </p>
<p id="v22"><sup><small>22</small></sup>  Ja, zij hebben mij gal tot mijn spijs gegeven; en in mijn dorst hebben zij mij edik te drinken gegeven. </p>
<p id="v23"><sup><small>23</small></sup>  Hun tafel worde voor hun aangezicht tot een strik, en tot volle vergelding tot een valstrik. </p>
<p id="v24"><sup><small>24</small></sup>  Laat hun ogen duister worden, dat zij niet zien; en doe hun lenden gedurig waggelen. </p>
<p id="v25"><sup><small>25</small></sup>  Stort over hen Uw gramschap uit; en de hittigheid Uws toorns grijpe hen aan. </p>
<p id="v26"><sup><small>26</small></sup>  Hun paleis zij verwoest; in hun tenten zij geen inwoner. </p>
<p id="v27"><sup><small>27</small></sup>  Want zij vervolgen, dien Gij geslagen hebt; en maken een praat van de smart Uwer verwonden. </p>
<p id="v28"><sup><small>28</small></sup>  Doe misdaad tot hun misdaad, en laat hen niet komen tot Uw gerechtigheid. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Laat hen uitgedelgd worden uit het boek des levens, en met de rechtvaardigen niet aangeschreven worden. </p>
<p id="v30"><sup><small>30</small></sup>  Doch ik ben ellendig en in smart; Uw heil, o God! zette mij in een hoog vertrek. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Ik zal Gods Naam prijzen met gezang, en Hem met dankzegging grootmaken. </p>
<p id="v32"><sup><small>32</small></sup>  En het zal den HEERE aangenamer zijn dan een os, of een gehoornde var, die de klauwen verdeelt. <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  De zachtmoedigen, dit gezien hebbende, zullen zich verblijden; en gij, die God zoekt, ulieder hart zal leven. </p>
<p id="v34"><sup><small>34</small></sup>  Want de HEERE hoort de nooddruftigen, en Hij veracht Zijn gevangenen niet. </p>
<p id="v35"><sup><small>35</small></sup>  Dat Hem prijzen de hemel en de aarde, de zeeen, en al wat daarin wriemelt. </p>
<p id="v36"><sup><small>36</small></sup>  Want God zal Sion verlossen, en de steden van Juda bouwen; en aldaar zullen zij wonen, en haar erfelijk bezitten; </p>
<p id="v37"><sup><small>37</small></sup>  En het zaad Zijner knechten zal haar beerven; en de liefhebbers Zijns Naams zullen daarin wonen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Psalms/68">
          <span class="mdi mdi-arrow-left-drop-circle"></span><span class="pl-2">Psalmen - Hoofdstuk 68</span>
        </a>
        </td>
        <td>
        <a href="/nl/Bible/Psalms/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Psalms/70">
          <span class="pr-2">Psalmen - Hoofdstuk 70</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 69:4 <i>Ze haatten zonder reden</i>: <a href="/nl/The_Urantia_Book/180#p3_2">UB 180:3.2</a>. </li>
  <li id="fn2"><a href="#cite2">↑</a> 69:30-31 <i>Prijs God met een lied</i>: <a href="/nl/The_Urantia_Book/146#p2_16">UB 146:2.16</a>. </li>
  <li id="fn3"><a href="#cite3">↑</a> 69:32 <i>God zoekt</i>: <a href="/nl/The_Urantia_Book/1#p2_3">UB 1:2.3</a>. </li>
  <li id="fn4"><a href="#cite4">↑</a> 69:28 <i>Uit het record gewist</i>: <a href="/nl/The_Urantia_Book/37#p3_7">UB 37:3.7</a>. </li>
</ol>
</div>
