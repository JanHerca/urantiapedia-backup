<!--
title: Psalmen - Hoofdstuk 65
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Psalms/64">Psalmen - Hoofdstuk 64</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Psalms/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Psalms/66">Psalmen - Hoofdstuk 66</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm van David, een lied, voor den opperzangmeester. </p>
<p id="v2"><sup><small>2</small></sup>  De lofzang is in stilheid tot U, o God! in Sion; en U zal de gelofte betaald worden. </p>
<p id="v3"><sup><small>3</small></sup>  Gij hoort het gebed; tot U zal alle vlees komen. </p>
<p id="v4"><sup><small>4</small></sup>  Ongerechtige dingen hadden de overhand over mij; maar onze overtredingen, die verzoent Gij. </p>
<p id="v5"><sup><small>5</small></sup>  Welgelukzalig is hij, dien Gij verkiest, en doet naderen, dat hij wone in Uw voorhoven; wij zullen verzadigd worden met het goed van Uw huis, met het heilige van Uw paleis. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Vreselijke dingen zult Gij ons in gerechtigheid antwoorden, o God onzes heils! o Vertrouwen aller einden der aarde, en der verre gelegenen aan de zee! </p>
<p id="v7"><sup><small>7</small></sup>  Die de bergen vastzet door Zijn kracht, omgord zijnde met macht. </p>
<p id="v8"><sup><small>8</small></sup>  Die het bruisen der zeeen stilt, het bruisen harer golven, en het rumoer der volken. </p>
<p id="v9"><sup><small>9</small></sup>  En die op de einden wonen, vrezen voor Uw tekenen; Gij doet de uitgangen des morgens en des avonds juichen. </p>
<p id="v10"><sup><small>10</small></sup>  Gij bezoekt het land, en hebbende het begerig gemaakt, verrijkt Gij het grotelijks; de rivier Gods is vol waters; wanneer Gij het alzo bereid hebt, maakt Gij hunlieder koren gereed. </p>
<p id="v11"><sup><small>11</small></sup>  Gij maakt zijn opgeploegde aarde dronken; Gij doet ze dalen in zijn voren; Gij maakt het week door de druppelen; Gij zegent zijn uitspruitsel. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Gij kroont het jaar Uwer goedheid; en Uw voetstappen druipen van vettigheid. </p>
<p id="v13"><sup><small>13</small></sup>  Zij bedruipen de weiden der woestijn; en de heuvelen zijn aangegord met verheuging. </p>
<p id="v14"><sup><small>14</small></sup>  De velden zijn bekleed met kudden, en de dalen zijn bedekt met koren; zij juichen, ook zingen zij. </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 65:5 <i>God van redding</i>: <a href="/nl/The_Urantia_Book/2#p6_3">UB 2:6.3</a>. </li>
  <li id="fn2"><a href="#cite2">↑</a> 65:11 <i>God is overvloedig</i>: <a href="/nl/The_Urantia_Book/2#p1_2">UB 2:1.2</a>. </li>
</ol>
</div>
