<!--
title: Psalmen - Hoofdstuk 89
description: 
published: true
date: 2022-10-8T9:52:43Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/88">Psalmen - Hoofdstuk 88</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/90">Psalmen - Hoofdstuk 90</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een onderwijzing van Ethan, den Ezrahiet. </p>
<p id="v2"><sup><small>2</small></sup>  Ik zal de goedertierenheid des HEEREN eeuwiglijk zingen; ik zal Uw waarheid met mijn mond bekend maken, van geslacht tot geslacht. </p>
<p id="v3"><sup><small>3</small></sup>  Want ik heb gezegd: Uw goedertierenheid zal eeuwiglijk gebouwd worden; in de hemelen zelve hebt Gij Uw waarheid bevestigd, zeggende: </p>
<p id="v4"><sup><small>4</small></sup>  Ik heb een verbond gemaakt met Mijn uitverkorene; Ik heb Mijn knecht David gezworen: </p>
<p id="v5"><sup><small>5</small></sup>  Ik zal uw zaad tot in eeuwigheid bevestigen, en uw troon opbouwen van geslacht tot geslacht. Sela. </p>
<p id="v6"><sup><small>6</small></sup>  Dies loven de hemelen Uw wonderen, o HEERE! ook is Uw getrouwheid in de gemeente der heiligen. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Want wie mag in den hemel tegen den HEERE geschat worden? Wie is den HEERE gelijk, onder de kinderen der sterken? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  God is grotelijks geducht in den raad der heiligen, en vreselijk boven allen, die rondom Hem zijn. </p>
<p id="v9"><sup><small>9</small></sup>  O HEERE, God der heirscharen! wie is als Gij, grootmachtig, o HEERE! en Uw getrouwheid is rondom U. </p>
<p id="v10"><sup><small>10</small></sup>  Gij heerst over de opgeblazenheid der zee; wanneer haar baren zich verheffen, zo stilt Gij ze. </p>
<p id="v11"><sup><small>11</small></sup>  Gij hebt Rahab verbrijzeld als een verslagene; Gij hebt Uw vijanden verstrooid met den arm Uwer sterkte. </p>
<p id="v12"><sup><small>12</small></sup>  De hemel is Uwe, ook is de aarde Uwe; de wereld en haar volheid, die hebt Gij gegrond. </p>
<p id="v13"><sup><small>13</small></sup>  Het noorden en het zuiden, die hebt Gij geschapen; Thabor en Hermon juichen in Uw Naam. </p>
<p id="v14"><sup><small>14</small></sup>  Gij hebt een arm met macht; Uw hand is sterk, Uw rechterhand is hoog. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Gerechtigheid en gericht zijn de vastigheid Uws troons; goedertierenheid en waarheid gaan voor Uw aanschijn henen. </p>
<p id="v16"><sup><small>16</small></sup>  Welgelukzalig is het volk, hetwelk het geklank kent; o HEERE! zij zullen in het licht Uws aanschijns wandelen. </p>
<p id="v17"><sup><small>17</small></sup>  Zij zullen zich den gansen dag verheugen in Uw Naam, en door Uw gerechtigheid verhoogd worden. </p>
<p id="v18"><sup><small>18</small></sup>  Want Gij zijt de heerlijkheid hunner sterkte; en door Uw welbehagen zal onze hoorn verhoogd worden. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Want ons schild is van den HEERE, en onze koning is van den Heilige Israels. </p>
<p id="v20"><sup><small>20</small></sup>  Toen hebt Gij in een gezicht gesproken van Uw heilige, en gezegd: Ik heb hulp besteld bij een held; Ik heb een verkorene uit het volk verhoogd. </p>
<p id="v21"><sup><small>21</small></sup>  Ik heb David, Mijn knecht, gevonden; met Mijn heilige olie heb Ik hem gezalfd; </p>
<p id="v22"><sup><small>22</small></sup>  Met welken Mijn hand vast blijven zal; ook zal hem Mijn arm versterken. </p>
<p id="v23"><sup><small>23</small></sup>  De vijand zal hem niet dringen, en de zoon der ongerechtigheid zal hem niet onderdrukken. </p>
<p id="v24"><sup><small>24</small></sup>  Maar Ik zal zijn wederpartijders verpletteren voor zijn aangezicht, en die hem haten, zal Ik plagen. </p>
<p id="v25"><sup><small>25</small></sup>  En Mijn getrouwheid en Mijn goedertierenheid zullen met hem zijn; en zijn hoorn zal in Mijn Naam verhoogd worden. </p>
<p id="v26"><sup><small>26</small></sup>  En Ik zal zijn hand in de zee zetten, en zijn rechterhand in de rivieren. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Hij zal Mij noemen: Gij zijt mijn Vader! mijn God, en de Rotssteen mijns heils! </p>
<p id="v28"><sup><small>28</small></sup>  Ook zal Ik hem ten eerstgeborenen zoon stellen, ten hoogste over de koningen der aarde. </p>
<p id="v29"><sup><small>29</small></sup>  Ik zal hem Mijn goedertierenheid in eeuwigheid houden, en Mijn verbond zal hem vast blijven. </p>
<p id="v30"><sup><small>30</small></sup>  En Ik zal zijn zaad in eeuwigheid zetten, en zijn troon als de dagen der hemelen. </p>
<p id="v31"><sup><small>31</small></sup>  Indien zijn kinderen Mijn wet verlaten, en in Mijn rechten niet wandelen; </p>
<p id="v32"><sup><small>32</small></sup>  Indien zij Mijn inzettingen ontheiligen, en Mijn geboden niet houden; </p>
<p id="v33"><sup><small>33</small></sup>  Zo zal Ik hun overtreding met de roede bezoeken, en hun ongerechtigheid met plagen. </p>
<p id="v34"><sup><small>34</small></sup>  Maar Mijn goedertierenheid zal Ik van hem niet wegnemen, en in Mijn getrouwheid niet feilen. </p>
<p id="v35"><sup><small>35</small></sup>  Ik zal Mijn verbond niet ontheiligen, en hetgeen uit Mijn lippen gegaan is, zal Ik niet veranderen. </p>
<p id="v36"><sup><small>36</small></sup>  Ik heb eens gezworen bij Mijn heiligheid: Zo Ik aan David liege! </p>
<p id="v37"><sup><small>37</small></sup>  Zijn zaad zal in der eeuwigheid zijn, en zijn troon zal voor Mij zijn gelijk de zon. </p>
<p id="v38"><sup><small>38</small></sup>  Hij zal eeuwiglijk bevestigd worden, gelijk de maan; en de Getuige in den hemel is getrouw. Sela. </p>
<p id="v39"><sup><small>39</small></sup>  Maar Gij hebt hem verstoten en verworpen; Gij zijt verbolgen geworden tegen Uw gezalfde. </p>
<p id="v40"><sup><small>40</small></sup>  Gij hebt het verbond Uws knechts te niet gedaan; Gij hebt zijn kroon ontheiligd tegen de aarde. </p>
<p id="v41"><sup><small>41</small></sup>  Gij hebt al zijn muren doorgebroken; Gij hebt zijn vestingen nedergeworpen. </p>
<p id="v42"><sup><small>42</small></sup>  Allen, die den weg voorbijgingen, hebben hem beroofd; zijn naburen is hij tot een smaad geweest. </p>
<p id="v43"><sup><small>43</small></sup>  Gij hebt de rechterhand zijner wederpartijders verhoogd; Gij hebt al zijn vijanden verblijd. </p>
<p id="v44"><sup><small>44</small></sup>  Gij hebt ook de scherpte zijns zwaards omgekeerd, en hebt hem niet staande gehouden in den strijd. </p>
<p id="v45"><sup><small>45</small></sup>  Gij hebt zijn schoonheid doen ophouden; en Gij hebt zijn troon ter aarde nedergestoten. </p>
<p id="v46"><sup><small>46</small></sup>  Gij hebt de dagen zijner jeugd verkort; Gij hebt hem met schaamte overdekt. Sela. </p>
<p id="v47"><sup><small>47</small></sup>  Hoe lang, o HEERE! zult Gij U steeds verbergen, zal Uw grimmigheid branden als een vuur? </p>
<p id="v48"><sup><small>48</small></sup>  Gedenk van hoedanige eeuw ik ben; waarom zoudt Gij aller mensenkinderen tevergeefs geschapen hebben? </p>
<p id="v49"><sup><small>49</small></sup>  Wat man leeft er, die den dood niet zien zal, die zijn ziel zal bevrijden van het geweld des grafs? Sela. </p>
<p id="v50"><sup><small>50</small></sup>  HEERE! waar zijn Uw vorige goedertierenheden, die Gij David gezworen hebt bij Uw trouw? </p>
<p id="v51"><sup><small>51</small></sup>  Gedenk, HEERE! aan den smaad Uwer knechten, dien ik in mijn boezem draag, van alle grote volken. </p>
<p id="v52"><sup><small>52</small></sup>  Waarmede, o HEERE! Uw vijanden smaden, waarmede zij de voetstappen Uws gezalfden smaden. </p>
<p id="v53"><sup><small>53</small></sup>  Geloofd zij de HEERE in eeuwigheid! Amen, ja, amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/88">Psalmen - Hoofdstuk 88</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/90">Psalmen - Hoofdstuk 90</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 89:6 <i>Deel 2: Wie kan vergelijken?</i>: <a href="/nl/The_Urantia_Book/97#p1_7">UB 97:1.7</a>. </li>
  <li id="fn2"><a href="#cite2">↑</a> 89:7 <i>Assemblies of Paradise</i>: <a href="/nl/The_Urantia_Book/43#p9_1">UB 43:9.1</a>. </li>
  <li id="fn3"><a href="#cite3">↑</a> 89:18 <i>Deel 7: Want hij is onze koning</i>: <a href="/nl/The_Urantia_Book/137#p8_4">UB 137:8.4</a>. </li>
  <li id="fn4"><a href="#cite4">↑</a> 89:26 <i>God "onze Vader" noemen</i>: <a href="/nl/The_Urantia_Book/1#p1_5">UB 1:1.5</a>.  <i>God "onze Vader" noemen</i>: <a href="/nl/The_Urantia_Book/1#p1_1">UB 1:1.1</a>.  <i>Nakomelingen van God</i>: <a href="/nl/The_Urantia_Book/1#p3_1">UB 1:3.1</a>. </li>
  <li id="fn5"><a href="#cite5">↑</a> 89:26-27 <i>God is onze Vader</i>: <a href="/nl/The_Urantia_Book/149#p6_8">UB 149:6.8</a>.  <i>God is MIJN Vader</i>: <a href="/nl/The_Urantia_Book/131#p10_5">UB 131:10.5</a>.  <i>God is onze Vader</i>: <a href="/nl/The_Urantia_Book/141#p4_2">UB 141:4.2</a>.  <i>Vader-kind relatie</i>: <a href="/nl/The_Urantia_Book/131#p10_8">UB 131:10.8</a>.  <i>God: liefhebbende Vader van alle mensen</i>: <a href="/nl/The_Urantia_Book/194#p4_6">UB 194:4.6</a>.  <i>Vader-kind relatie</i>: <a href="/nl/The_Urantia_Book/131#p10_6">UB 131:10.6</a>. </li>
  <li id="fn6"><a href="#cite6">↑</a> 89:14 <i>God van gerechtigheid</i>: <a href="/nl/The_Urantia_Book/96#p6_3">UB 96:6.3</a>. </li>
</ol>
</div>
