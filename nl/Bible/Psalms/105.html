<!--
title: Psalmen - Hoofdstuk 105
description: 
published: true
date: 2022-10-8T9:52:43Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/104">Psalmen - Hoofdstuk 104</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/106">Psalmen - Hoofdstuk 106</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Looft den HEERE, roept Zijn Naam aan, maakt Zijn daden bekend onder de volken. </p>
<p id="v2"><sup><small>2</small></sup>  Zingt Hem, psalmzingt Hem, spreekt aandachtelijk van al Zijn wonderen. </p>
<p id="v3"><sup><small>3</small></sup>  Roemt u in den Naam Zijner heiligheid; het hart dergenen, die den HEERE zoeken, verblijde zich. </p>
<p id="v4"><sup><small>4</small></sup>  Vraagt naar den HEERE en Zijn sterkte; zoekt Zijn aangezicht geduriglijk. </p>
<p id="v5"><sup><small>5</small></sup>  Gedenkt Zijner wonderen, die Hij gedaan heeft, Zijner wondertekenen, en der oordelen Zijns monds. </p>
<p id="v6"><sup><small>6</small></sup>  Gij zaad van Abraham, Zijn knecht, gij kinderen van Jakob, Zijn uitverkorene! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Hij is de HEERE, onze God; Zijn oordelen zijn over de gehele aarde. </p>
<p id="v8"><sup><small>8</small></sup>  Hij gedenkt Zijns verbonds tot in der eeuwigheid, des woords, dat Hij ingesteld heeft, tot in duizend geslachten; </p>
<p id="v9"><sup><small>9</small></sup>  Des verbonds, dat Hij met Abraham heeft gemaakt, en Zijns eeds aan Izak; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Welken Hij ook gesteld heeft aan Jakob tot een inzetting, aan Israel tot een eeuwig verbond, </p>
<p id="v11"><sup><small>11</small></sup>  Zeggende: Ik zal u geven het land Kanaan, het snoer van ulieder erfdeel. </p>
<p id="v12"><sup><small>12</small></sup>  Als zij weinig mensen in getal waren, ja, weinig en vreemdelingen daarin; </p>
<p id="v13"><sup><small>13</small></sup>  En wandelden van volk tot volk, van het ene koninkrijk tot het andere volk; </p>
<p id="v14"><sup><small>14</small></sup>  Hij liet geen mens toe hen te onderdrukken; ook bestrafte Hij koningen om hunnentwil, zeggende: </p>
<p id="v15"><sup><small>15</small></sup>  Tast Mijn gezalfden niet aan, en doet Mijn profeten geen kwaad. </p>
<p id="v16"><sup><small>16</small></sup>  Hij riep ook een honger in het land; Hij brak allen staf des broods. </p>
<p id="v17"><sup><small>17</small></sup>  Hij zond een man voor hun aangezicht henen; Jozef werd verkocht tot een slaaf. </p>
<p id="v18"><sup><small>18</small></sup>  Men drukte zijn voeten in den stok; zijn persoon kwam in de ijzers. </p>
<p id="v19"><sup><small>19</small></sup>  Tot den tijd toe, dat Zijn woord kwam, heeft hem de rede des HEEREN doorlouterd. </p>
<p id="v20"><sup><small>20</small></sup>  De koning zond, en deed hem ontslaan; de heerser der volken liet hem los. </p>
<p id="v21"><sup><small>21</small></sup>  Hij zette hem tot een heer over zijn huis, en tot een heerser over al zijn goed; </p>
<p id="v22"><sup><small>22</small></sup>  Om zijn vorsten te binden naar zijn lust, en zijn oudsten te onderwijzen. </p>
<p id="v23"><sup><small>23</small></sup>  Daarna kwam Israel in Egypte, en Jakob verkeerde als vreemdeling in het land van Cham. </p>
<p id="v24"><sup><small>24</small></sup>  En Hij deed Zijn volk zeer wassen, en maakte het machtiger dan Zijn tegenpartijders. </p>
<p id="v25"><sup><small>25</small></sup>  Hij keerde hun hart om, dat zij Zijn volk haatten, dat zij met Zijn knechten listiglijk handelden. </p>
<p id="v26"><sup><small>26</small></sup>  Hij zond Mozes, Zijn knecht, en Aaron, dien Hij verkoren had. </p>
<p id="v27"><sup><small>27</small></sup>  Zij deden onder hen de bevelen Zijner tekenen, en de wonderwerken in het land van Cham. </p>
<p id="v28"><sup><small>28</small></sup>  Hij zond duisternis, en maakte het duister; en zij waren Zijn woord niet wederspannig. </p>
<p id="v29"><sup><small>29</small></sup>  Hij keerde hun wateren in bloed, en Hij doodde hun vissen. </p>
<p id="v30"><sup><small>30</small></sup>  Hun land bracht vorsen voort in overvloed, tot in de binnenste kameren hunner koningen. </p>
<p id="v31"><sup><small>31</small></sup>  Hij sprak, en er kwam een vermenging van ongedierte, luizen, in hun ganse landpale. </p>
<p id="v32"><sup><small>32</small></sup>  Hij maakte hun regen tot hagel, vlammig vuur in hun land. </p>
<p id="v33"><sup><small>33</small></sup>  En Hij sloeg hun wijnstok en hun vijgeboom, en Hij brak het geboomte hunner landpalen. </p>
<p id="v34"><sup><small>34</small></sup>  Hij sprak, en er kwamen sprinkhanen en kevers, en dat zonder getal; </p>
<p id="v35"><sup><small>35</small></sup>  Die al het kruid in hun land opaten, ja, aten de vrucht hunner landouwe op. </p>
<p id="v36"><sup><small>36</small></sup>  Hij versloeg ook alle eerstgeborenen in hun land, de eerstelingen al hunner krachten. </p>
<p id="v37"><sup><small>37</small></sup>  En Hij voerde hen uit met zilver en goud; en onder hun stammen was niemand, die struikelde. </p>
<p id="v38"><sup><small>38</small></sup>  Egypte was blijde, als zij uittrokken, want hun verschrikking was op hen gevallen. </p>
<p id="v39"><sup><small>39</small></sup>  Hij breidde een wolk uit tot een deksel, en vuur om den nacht te verlichten. </p>
<p id="v40"><sup><small>40</small></sup>  Zij baden, en Hij deed kwakkelen komen, en Hij verzadigde hen met hemels brood. </p>
<p id="v41"><sup><small>41</small></sup>  Hij opende een steenrots, en er vloeiden wateren uit, die gingen door de dorre plaatsen als een rivier. </p>
<p id="v42"><sup><small>42</small></sup>  Want Hij dacht aan Zijn heilig woord, aan Abraham, Zijn knecht. </p>
<p id="v43"><sup><small>43</small></sup>  Alzo voerde Hij Zijn volk uit met vrolijkheid, Zijn uitverkorenen met gejuich. </p>
<p id="v44"><sup><small>44</small></sup>  En Hij gaf hun de landen der heidenen, zodat zij in erfenis bezaten den arbeid der volken; </p>
<p id="v45"><sup><small>45</small></sup>  Opdat zij Zijn inzettingen onderhielden, en Zijn wetten bewaarden. Hallelujah! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/104">Psalmen - Hoofdstuk 104</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/106">Psalmen - Hoofdstuk 106</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 105:6,43 <i>Uitverkoren volk van God</i>: <a href="/nl/The_Urantia_Book/96#p5_6">UB 96:5.6</a>.  <i>Uitverkoren mensen</i>: <a href="/nl/The_Urantia_Book/96#p2_3">UB 96:2.3</a>.  <i>Uitverkoren mensen</i>: <a href="/nl/The_Urantia_Book/97#p10_1">UB 97:10.1</a>.  <i>Uitverkoren mensen</i>: <a href="/nl/The_Urantia_Book/97#p4_2">UB 97:4.2</a>.  <i>Uitverkoren mensen</i>: <a href="/nl/The_Urantia_Book/93#p5_1">UB 93:5.1</a>.  <i>Uitverkoren mensen</i>: <a href="/nl/The_Urantia_Book/121#p2_8">UB 121:2.8</a>. </li>
  <li id="fn2"><a href="#cite2">↑</a> 105:9-10 <i>Heilige geloften en eden</i>: <a href="/nl/The_Urantia_Book/87#p6_9">UB 87:6.9</a>. </li>
</ol>
</div>
