<!--
title: Psalmen - Hoofdstuk 71
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Psalms/70">Psalmen - Hoofdstuk 70</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Psalms/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Psalms/72">Psalmen - Hoofdstuk 72</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Op U, o HEERE! betrouw ik; laat mij niet beschaamd worden in eeuwigheid. </p>
<p id="v2"><sup><small>2</small></sup>  Red mij door Uw gerechtigheid, en bevrijd mij; neig Uw oor tot mij, en verlos mij. </p>
<p id="v3"><sup><small>3</small></sup>  Wees mij tot een Rotssteen, om daarin te wonen, om geduriglijk daarin te gaan; Gij hebt bevel gegeven, om mij te verlossen, want Gij zijt mijn Steenrots en mijn Burg. </p>
<p id="v4"><sup><small>4</small></sup>  Mijn God, bevrijd mij van de hand des goddelozen, van de hand desgenen, die verkeerdelijk handelt, en des opgeblazenen. </p>
<p id="v5"><sup><small>5</small></sup>  Want Gij zijt mijn Verwachting, Heere, HEERE! mijn Vertrouwen van mijn jeugd aan. </p>
<p id="v6"><sup><small>6</small></sup>  Op U heb ik gesteund van den buik aan; van mijner moeders ingewand aan zijt Gij mijn Uithelper; mijn lof is geduriglijk van U. </p>
<p id="v7"><sup><small>7</small></sup>  Ik ben velen als een wonder geweest; doch Gij zijt mijn sterke Toevlucht. </p>
<p id="v8"><sup><small>8</small></sup>  Laat mijn mond vervuld worden met Uw lof, den gansen dag met Uw heerlijkheid. </p>
<p id="v9"><sup><small>9</small></sup>  Verwerp mij niet in den tijd des ouderdoms; verlaat mij niet, terwijl mijn kracht vergaat. </p>
<p id="v10"><sup><small>10</small></sup>  Want mijn vijanden spreken van mij, en die op mijn ziel loeren, beraadslagen te zamen, </p>
<p id="v11"><sup><small>11</small></sup>  Zeggende: God heeft hem verlaten; jaagt na, en grijpt hem, want er is geen verlosser. </p>
<p id="v12"><sup><small>12</small></sup>  O God, wees niet verre van mij; mijn God! haast U tot mijn hulp. </p>
<p id="v13"><sup><small>13</small></sup>  Laat hen beschaamd worden, laat hen verteerd worden, die mijn ziel tegen zijn; laat hen met smaad en schande overdekt worden, die mijn kwaad zoeken. </p>
<p id="v14"><sup><small>14</small></sup>  Doch ik zal geduriglijk hopen, en zal al Uw lof nog groter maken. </p>
<p id="v15"><sup><small>15</small></sup>  Mijn mond zal Uw gerechtigheid vertellen, den gansen dag Uw heil; hoewel ik de getallen niet weet. </p>
<p id="v16"><sup><small>16</small></sup>  Ik zal heengaan in de mogendheden des Heeren HEEREN; ik zal Uw gerechtigheid vermelden, de Uwe alleen. </p>
<p id="v17"><sup><small>17</small></sup>  O God! Gij hebt mij geleerd van mijn jeugd aan, en tot nog toe verkondig ik Uw wonderen. </p>
<p id="v18"><sup><small>18</small></sup>  Daarom ook, terwijl de ouderdom en grijsheid daar is, verlaat mij niet, o God, totdat ik dezen geslachte verkondige Uw arm, allen nakomelingen Uw macht. </p>
<p id="v19"><sup><small>19</small></sup>  Ook is Uw gerechtigheid, o God, tot in de hoogte; Gij, Die grote dingen gedaan hebt; o God! wie is U gelijk? </p>
<p id="v20"><sup><small>20</small></sup>  Gij, Die mij veel benauwdheden en kwaden hebt doen zien, zult mij weder levend maken, en zult mij weder ophalen uit de afgronden der aarde. </p>
<p id="v21"><sup><small>21</small></sup>  Gij zult mijn grootheid vermeerderen, en mij rondom vertroosten. </p>
<p id="v22"><sup><small>22</small></sup>  Ook zal ik U loven met het instrument der luit, Uw trouw, mijn God; ik zal U psalmzingen met de harp, o Heilige Israels! <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Mijn lippen zullen juichen, wanneer ik U zal psalmzingen, en mijn ziel, die Gij verlost hebt. </p>
<p id="v24"><sup><small>24</small></sup>  Ook zal mijn tong Uw gerechtigheid den gansen dag uitspreken, want zij zijn beschaamd, want zij zijn schaamrood geworden, die mijn kwaad zoeken. </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 71:22 <i>Heilige van Israël</i>: <a href="/nl/The_Urantia_Book/128#p1_10">UB 128:1.10</a>.  <i>De Heilige van Israël</i>: <a href="/nl/The_Urantia_Book/196#p0_2">UB 196:0.2</a>.  <i>De Heilige</i>: <a href="/nl/The_Urantia_Book/96#p1_9">UB 96:1.9</a>. </li>
</ol>
</div>
