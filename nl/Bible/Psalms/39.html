<!--
title: Psalmen - Hoofdstuk 39
description: 
published: true
date: 2022-10-8T9:52:43Z
tags: bible, bibleâ€”psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/38">Psalmen - Hoofdstuk 38</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/40">Psalmen - Hoofdstuk 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm van David, voor den opperzangmeester, voor Jeduthun. </p>
<p id="v2"><sup><small>2</small></sup>  Ik zeide: Ik zal mijn wegen bewaren, dat ik niet zondige met mijn tong; ik zal mijn mond met een breidel bewaren, terwijl de goddeloze nog tegenover mij is. </p>
<p id="v3"><sup><small>3</small></sup>  Ik was verstomd door stilzwijgen, ik zweeg van het goede; maar mijn smart werd verzwaard. </p>
<p id="v4"><sup><small>4</small></sup>  Mijn hart werd heet in mijn binnenste, een vuur ontbrandde in mijn overdenking; toen sprak ik met mijn tong: </p>
<p id="v5"><sup><small>5</small></sup>  HEERE! maak mij bekend mijn einde, en welke de mate mijner dagen zij; dat ik wete, hoe vergankelijk ik zij. </p>
<p id="v6"><sup><small>6</small></sup>  Zie, Gij hebt mijn dagen een handbreed gesteld, en mijn leeftijd is als niets voor U; immers is een ieder mens, hoe vast hij staat, enkel ijdelheid. Sela. </p>
<p id="v7"><sup><small>7</small></sup>  Immers wandelt de mens als in een beeld, immers woelen zij ijdellijk; men brengt bijeen, en men weet niet, wie het naar zich nemen zal. </p>
<p id="v8"><sup><small>8</small></sup>  En nu, wat verwacht ik, o HEERE! Mijn hoop, die is op U. </p>
<p id="v9"><sup><small>9</small></sup>  Verlos mij van al mijn overtredingen; en stel mij niet tot een smaad des dwazen. </p>
<p id="v10"><sup><small>10</small></sup>  Ik ben verstomd, ik zal mijn mond niet opendoen, want Gij hebt het gedaan. </p>
<p id="v11"><sup><small>11</small></sup>  Neem Uw plage van op mij weg, ik ben bezweken van de bestrijding Uwer hand. </p>
<p id="v12"><sup><small>12</small></sup>  Kastijdt Gij iemand met straffingen om de ongerechtigheid, zo doet Gij zijn bevalligheid smelten als een mot; immers is een ieder mens ijdelheid. Sela. </p>
<p id="v13"><sup><small>13</small></sup>  Hoor, HEERE! mijn gebed, en neem mijn geroep ter ore; zwijg niet tot mijn tranen; want ik ben een vreemdeling bij U, een bijwoner, gelijk al mijn vaders. </p>
<p id="v14"><sup><small>14</small></sup>  Wend U van mij af, dat ik mij verkwikke, eer dat ik heenga, en ik niet meer zij. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/38">Psalmen - Hoofdstuk 38</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/40">Psalmen - Hoofdstuk 40</a></td>
      </tr>
    </tbody>
  </table>
</figure>
