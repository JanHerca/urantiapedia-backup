<!--
title: Psalmen - Hoofdstuk 144
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Psalms/143">Psalmen - Hoofdstuk 143</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Psalms/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Psalms/145">Psalmen - Hoofdstuk 145</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm van David. Gezegend zij de HEERE, mijn Rotssteen, Die mijn handen onderwijst ten strijde, mijn vingeren ten oorlog; </p>
<p id="v2"><sup><small>2</small></sup>  Mijn Goedertierenheid en mijn Burg, mijn Hoog Vertrek en mijn Bevrijder voor mij, mijn Schild, en op Wien ik mij betrouwe; Die mijn volk aan mij onderwerpt! </p>
<p id="v3"><sup><small>3</small></sup>  O HEERE! wat is de mens, dat Gij hem kent, het kind des mensen, dat Gij het acht? </p>
<p id="v4"><sup><small>4</small></sup>  De mens is der ijdelheid gelijk; zijn dagen zijn als een voorbijgaande schaduw. </p>
<p id="v5"><sup><small>5</small></sup>  Neig Uw hemelen, HEERE! en daal neder; raak de bergen aan, dat zij roken. </p>
<p id="v6"><sup><small>6</small></sup>  Bliksem bliksem, en verstrooi hen; zend Uw pijlen uit, en verdoe hen. </p>
<p id="v7"><sup><small>7</small></sup>  Steek Uw handen van de hoogte uit; ontzet mij, en ruk mij uit de grote wateren, uit de hand der vreemden; </p>
<p id="v8"><sup><small>8</small></sup>  Welker mond leugen spreekt, en hun rechterhand is een rechterhand der valsheid. </p>
<p id="v9"><sup><small>9</small></sup>  O God! ik zal U een nieuw lied zingen; met de luit en het tiensnarig instrument zal ik U psalmzingen. </p>
<p id="v10"><sup><small>10</small></sup>  Gij, Die den koningen overwinning geeft, Die Zijn knecht David ontzet van het boze zwaard; </p>
<p id="v11"><sup><small>11</small></sup>  Ontzet mij en red mij van de hand der vreemden, welker mond leugen spreekt, en hun rechterhand is een rechterhand der valsheid; </p>
<p id="v12"><sup><small>12</small></sup>  Opdat onze zonen zijn als planten, welke groot geworden zijn in hun jeugd; onze dochters als hoekstenen, uitgehouwen naar de gelijkenis van een paleis. </p>
<p id="v13"><sup><small>13</small></sup>  Dat onze winkelen vol zijnde, den enen voorraad na den anderen uitgeven; dat onze kudden bij duizenden werpen, ja, bij tienduizenden op onze hoeven vermenigvuldigen. </p>
<p id="v14"><sup><small>14</small></sup>  Dat onze ossen wel geladen zijn; dat geen inbreuk, noch uitval, noch gekrijs zij op onze straten. </p>
<p id="v15"><sup><small>15</small></sup>  Welgelukzalig is het volk, dien het alzo gaat; welgelukzalig, is het volk, wiens God de HEERE is. </p>
