<!--
title: Psalmen - Hoofdstuk 68
description: 
published: true
date: 2022-10-8T9:52:43Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/67">Psalmen - Hoofdstuk 67</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/69">Psalmen - Hoofdstuk 69</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm, een lied van David, voor den opperzangmeester. </p>
<p id="v2"><sup><small>2</small></sup>  God zal opstaan, Zijn vijanden zullen verstrooid worden, en Zijn haters zullen van Zijn aangezicht vlieden. </p>
<p id="v3"><sup><small>3</small></sup>  Gij zult hen verdrijven, gelijk rook verdreven wordt; gelijk was voor het vuur smelt, zullen de goddelozen vergaan van Gods aangezicht. </p>
<p id="v4"><sup><small>4</small></sup>  Maar de rechtvaardigen zullen zich verblijden; zij zullen van vreugde opspringen voor Gods aangezicht, en van blijdschap vrolijk zijn. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Zingt Gode, psalmzingt Zijn Naam; hoogt de wegen voor Dien, Die in de vlakke velden rijdt, omdat Zijn Naam is HEERE; en springt op van vreugde voor Zijn aangezicht. </p>
<p id="v6"><sup><small>6</small></sup>  Hij is een Vader der wezen, en een Rechter der weduwen; God, in de woonstede Zijner heiligheid. </p>
<p id="v7"><sup><small>7</small></sup>  Een God, Die de eenzamen zet in een huisgezin, uitvoert, die in boeien gevangen zijn; maar de afvalligen wonen in het dorre. </p>
<p id="v8"><sup><small>8</small></sup>  O God! toen Gij voor het aangezicht Uws volks uittoogt, toen Gij daarhenen tradt in de woestijn; Sela. </p>
<p id="v9"><sup><small>9</small></sup>  Daverde de aarde, ook dropen de hemelen voor Gods aanschijn; zelfs deze Sinai, voor het aanschijn Gods, des Gods van Israel. </p>
<p id="v10"><sup><small>10</small></sup>  Gij hebt zeer milden regen doen druipen, o God! en Gij hebt Uw erfenis gesterkt, als zij mat was geworden. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Uw hoop woonde daarin; Gij bereiddet ze door Uw goedheid voor den ellendige, o God! </p>
<p id="v12"><sup><small>12</small></sup>  De HEERE gaf te spreken; der boodschappers van goede tijdingen was een grote heirschaar. </p>
<p id="v13"><sup><small>13</small></sup>  De koningen der heirscharen vloden weg, zij vloden weg; en zij, die te huis bleef, deelde den roof uit. </p>
<p id="v14"><sup><small>14</small></sup>  Al laagt gijlieden tussen twee rijen van stenen, zo zult gij toch worden als vleugelen ener duive, overdekt met zilver, en welker vederen zijn met uitgegraven geluwen goud. </p>
<p id="v15"><sup><small>15</small></sup>  Als de Almachtige de koningen daarin verstrooide, werd zij sneeuwwit als op Zalmon. </p>
<p id="v16"><sup><small>16</small></sup>  De berg Basan is een berg Gods; de berg Basan is een bultige berg. </p>
<p id="v17"><sup><small>17</small></sup>  Waarom springt gij op, gij bultige bergen? Dezen berg heeft God begeerd tot Zijn woning; ook zal er de HEERE wonen in eeuwigheid. </p>
<p id="v18"><sup><small>18</small></sup>  Gods wagenen zijn tweemaal tien duizend, de duizenden verdubbeld. De Heere is onder hen, een Sinai in heiligheid! </p>
<p id="v19"><sup><small>19</small></sup>  Gij zijt opgevaren in de hoogte; Gij hebt de gevangenis gevankelijk gevoerd; Gij hebt gaven genomen om uit te delen onder de mensen; ja, ook de wederhorigen om bij U te wonen, o HEERE God! <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Geloofd zij de Heere; dag bij dag overlaadt Hij ons. Die God is onze Zaligheid. Sela. </p>
<p id="v21"><sup><small>21</small></sup>  Die God is ons een God van volkomene Zaligheid; en bij den HEERE, den Heere, zijn uitkomsten tegen den dood. </p>
<p id="v22"><sup><small>22</small></sup>  Voorzeker zal God den kop Zijner vijanden verslaan, den harigen schedel desgenen, die in zijn schulden wandelt. </p>
<p id="v23"><sup><small>23</small></sup>  De Heere heeft gezegd: Ik zal wederbrengen uit Basan; Ik zal wederbrengen uit de diepten der zee; </p>
<p id="v24"><sup><small>24</small></sup>  Opdat gij uw voet, ja, de tong uwer honden, moogt steken in het bloed van de vijanden, van een iegelijk van hen. </p>
<p id="v25"><sup><small>25</small></sup>  O God! zij hebben Uw gangen gezien, de gangen mijns Gods, mijns Konings, in het heiligdom. </p>
<p id="v26"><sup><small>26</small></sup>  De zangers gingen voor, de speellieden achter, in het midden de trommelende maagden. </p>
<p id="v27"><sup><small>27</small></sup>  Looft God in de gemeenten, den Heere, gij, die zijt uit den springader van Israel! </p>
<p id="v28"><sup><small>28</small></sup>  Daar is Benjamin de kleine, die over hen heerste, de vorsten van Juda, met hun vergadering, de vorsten van Zebulon, de vorsten van Nafthali. </p>
<p id="v29"><sup><small>29</small></sup>  Uw God heeft uw sterkte geboden; sterk, o God, wat Gij aan ons gewrocht hebt! </p>
<p id="v30"><sup><small>30</small></sup>  Om Uws tempels wil te Jeruzalem, zullen U de koningen geschenk toebrengen. </p>
<p id="v31"><sup><small>31</small></sup>  Scheld het wild gedierte des riets, de vergadering der stieren met de kalveren der volken; en dien, die zich onderwerpt met stukken zilvers; Hij heeft de volken verstrooid, die lust hebben in oorlogen. </p>
<p id="v32"><sup><small>32</small></sup>  Prinselijke gezanten zullen komen uit Egypte; Morenland zal zich haasten zijn handen tot God uit te strekken. </p>
<p id="v33"><sup><small>33</small></sup>  Gij koninkrijken der aarde, zingt Gode; psalmzingt den Heere! Sela. </p>
<p id="v34"><sup><small>34</small></sup>  Dien, Die daar rijdt in den hemel der hemelen, Die van ouds is; ziet, Hij geeft Zijn stem, een stem der sterkte. </p>
<p id="v35"><sup><small>35</small></sup>  Geeft Gode sterkte! Zijn hoogheid is over Israel, en Zijn sterkte in de bovenste wolken. </p>
<p id="v36"><sup><small>36</small></sup>  O God! Gij zijt vreselijk uit Uw heiligdommen; de God Israels, Die geeft den volke sterkte en krachten. Geloofd zij God! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/67">Psalmen - Hoofdstuk 67</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/69">Psalmen - Hoofdstuk 69</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 68:4 <i>Ja</i>: <a href="/nl/The_Urantia_Book/96#p1_9">UB 96:1.9</a>. </li>
  <li id="fn2"><a href="#cite2">↑</a> 68:10 <i>God is overvloedig</i>: <a href="/nl/The_Urantia_Book/2#p1_2">UB 2:1.2</a>. </li>
  <li id="fn3"><a href="#cite3">↑</a> 68:19-20 <i>Deel 2: God van redding</i>: <a href="/nl/The_Urantia_Book/2#p6_3">UB 2:6.3</a>. </li>
</ol>
</div>
