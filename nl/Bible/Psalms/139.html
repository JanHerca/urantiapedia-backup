<!--
title: Psalmen - Hoofdstuk 139
description: 
published: true
date: 2022-10-8T9:52:43Z
tags: bible, bible—psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/138">Psalmen - Hoofdstuk 138</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/140">Psalmen - Hoofdstuk 140</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een psalm van David, voor den opperzangmeester. HEERE! Gij doorgrondt en kent mij. </p>
<p id="v2"><sup><small>2</small></sup>  Gij weet mijn zitten en mijn opstaan; Gij verstaat van verre mijn gedachten. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Gij omringt mijn gaan en mijn liggen; en Gij zijt al mijn wegen gewend. </p>
<p id="v4"><sup><small>4</small></sup>  Als er nog geen woord op mijn tong is, zie, Heere! Gij weet het alles. </p>
<p id="v5"><sup><small>5</small></sup>  Gij bezet mij van achteren en van voren, en Gij zet Uw hand op mij. </p>
<p id="v6"><sup><small>6</small></sup>  De kennis is mij te wonderbaar, zij is hoog, ik kan er niet bij. </p>
<p id="v7"><sup><small>7</small></sup>  Waar zou ik heengaan voor Uw Geest en waar zou ik heenvlieden voor Uw aangezicht? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Zo ik opvoer ten hemel, Gij zijt daar; of bedde ik mij in de hel, zie, Gij zijt daar. </p>
<p id="v9"><sup><small>9</small></sup>  Nam ik vleugelen des dageraads, woonde ik aan het uiterste der zee; </p>
<p id="v10"><sup><small>10</small></sup>  Ook daar zou Uw hand mij geleiden, en Uw rechterhand zou mij houden. </p>
<p id="v11"><sup><small>11</small></sup>  Indien ik zeide: De duisternis zal mij immers bedekken; dan is de nacht een licht om mij. </p>
<p id="v12"><sup><small>12</small></sup>  Ook verduistert de duisternis voor U niet; maar de nacht licht als de dag; de duisternis is als het licht. </p>
<p id="v13"><sup><small>13</small></sup>  Want Gij bezit mijn nieren; Gij hebt mij in mijner moeders buik bedekt. </p>
<p id="v14"><sup><small>14</small></sup>  Ik loof U, omdat ik op een heel vreselijke wijze wonderbaarlijk gemaakt ben; wonderlijk zijn Uw werken! ook weet het mijn ziel zeer wel. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Mijn gebeente was voor U niet verholen, als ik in het verborgene gemaakt ben, en als een borduursel gewrocht ben, in de nederste delen der aarde. </p>
<p id="v16"><sup><small>16</small></sup>  Uw ogen hebben mijn ongevormden klomp gezien; en al deze dingen waren in Uw boek geschreven, de dagen als zij geformeerd zouden worden, toen nog geen van die was. </p>
<p id="v17"><sup><small>17</small></sup>  Daarom, hoe kostelijk zijn mij, o God, Uw gedachten! hoe machtig veel zijn haar sommen! </p>
<p id="v18"><sup><small>18</small></sup>  Zoude ik ze tellen? Harer is meer, dan des zands; word ik wakker, zo ben ik nog bij U. </p>
<p id="v19"><sup><small>19</small></sup>  O God! dat Gij den goddeloze ombracht! en gij, mannen des bloeds, wijkt van mij! </p>
<p id="v20"><sup><small>20</small></sup>  Die van U schandelijk spreken, en Uw vijanden ijdellijk verheffen. </p>
<p id="v21"><sup><small>21</small></sup>  Zou ik niet haten, HEERE! die U haten? en verdriet hebben in degenen, die tegen U opstaan? </p>
<p id="v22"><sup><small>22</small></sup>  Ik haat hen met volkomen haat, tot vijanden zijn zij mij. </p>
<p id="v23"><sup><small>23</small></sup>  Doorgrond mij, o God! en ken mijn hart; beproef mij, en ken mijn gedachten. </p>
<p id="v24"><sup><small>24</small></sup>  En zie, of bij mij een schadelijke weg zij; en leid mij op den eeuwigen weg. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/138">Psalmen - Hoofdstuk 138</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/140">Psalmen - Hoofdstuk 140</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 139:2-3 <i>God weet doen & denken</i>: <a href="/nl/The_Urantia_Book/3#p3_2">UB 3:3.2</a>. </li>
  <li id="fn2"><a href="#cite2">↑</a> 139:7 <i>Heilige Geest</i>: <a href="/nl/The_Urantia_Book/34#p4_1">UB 34:4.1</a>.  <i>Waar ga je heen om God te vermijden?</i>: <a href="/nl/The_Urantia_Book/3#p1_1">UB 3:1.1</a>.  <i>Geest in de mens (Heilige Geest)</i>: <a href="/nl/The_Urantia_Book/103#p1_6">UB 103:1.6</a>.  <i>Geest van God (Heilige Geest)</i>: <a href="/nl/The_Urantia_Book/8#p5_5">UB 8:5.5</a>.  <i>Geen verstoppen voor God</i>: <a href="/nl/The_Urantia_Book/131#p2_4">UB 131:2.4</a>.  <i>Geest van God (Heilige Geest)</i>: <a href="/nl/The_Urantia_Book/8#p5_3">UB 8:5.3</a>. </li>
  <li id="fn3"><a href="#cite3">↑</a> 139:14 <i>Ziel weet, en weet nu</i>: <a href="/nl/The_Urantia_Book/102#p2_4">UB 102:2.4</a>. </li>
</ol>
</div>
