<!--
title: Psalmen - Hoofdstuk 57
description: 
published: true
date: 2022-10-8T9:52:43Z
tags: bible, bibleâ€”psalms
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/56">Psalmen - Hoofdstuk 56</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/58">Psalmen - Hoofdstuk 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een gouden kleinood van David, voor den opperzangmeester, Al-tascheth; als hij voor Sauls aangezicht vlood in de spelonk. </p>
<p id="v2"><sup><small>2</small></sup>  Wees mij genadig, o God! Wees mij genadig, want mijn ziel betrouwt op U, en ik neem mijn toevlucht onder de schaduw Uwer vleugelen, totdat de verdervingen zullen voorbij zijn gegaan. </p>
<p id="v3"><sup><small>3</small></sup>  Ik zal roepen tot God, den Allerhoogste, tot God, Die het aan mij voleinden zal. </p>
<p id="v4"><sup><small>4</small></sup>  Hij zal van den hemel zenden, en mij verlossen, te schande makende dengene, die mij zoekt op te slokken. Sela. God zal Zijn goedertierenheid en Zijn waarheid zenden. </p>
<p id="v5"><sup><small>5</small></sup>  Mijn ziel is in het midden der leeuwen, ik lig onder stokebranden, mensenkinderen, welker tanden spiesen en pijlen zijn, en hun tong een scherp zwaard. </p>
<p id="v6"><sup><small>6</small></sup>  Verhef U boven de hemelen, o God! Uw eer zij over de ganse aarde. </p>
<p id="v7"><sup><small>7</small></sup>  Zij hebben een net bereid voor mijn gangen, mijn ziel was nedergebukt; zij hebben een kuil voor mijn aangezicht gegraven; zij zijn er midden ingevallen. Sela. </p>
<p id="v8"><sup><small>8</small></sup>  Mijn hart is bereid, o God! mijn hart is bereid; ik zal zingen, en psalmzingen. </p>
<p id="v9"><sup><small>9</small></sup>  Waak op, mijn eer! waak op, gij, luit en harp! ik zal in den dageraad opwaken. </p>
<p id="v10"><sup><small>10</small></sup>  Ik zal U loven onder de volken, o Heere! ik zal U psalmzingen onder de natien. </p>
<p id="v11"><sup><small>11</small></sup>  Want Uw goedertierenheid is groot tot aan de hemelen, en Uw waarheid tot aan de bovenste wolken. </p>
<p id="v12"><sup><small>12</small></sup>  Verhef U boven de hemelen, o God! Uw eer zij over de ganse aarde. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Psalms/56">Psalmen - Hoofdstuk 56</a></td>
        <td><a href="/nl/Bible/Psalms/Index">Inhoudsopgave</a></td>
        <td><a href="/nl/Bible/Psalms/58">Psalmen - Hoofdstuk 58</a></td>
      </tr>
    </tbody>
  </table>
</figure>
