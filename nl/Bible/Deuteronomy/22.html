<!--
title: Deuteronomium - Hoofdstuk 22
description: 
published: true
date: 2023-11-8T21:53:37Z
tags: bible, bibleâ€”deuteronomy
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Deuteronomy/21">
          <span class="mdi mdi-arrow-left-drop-circle"></span><span class="pl-2">Deuteronomium - Hoofdstuk 21</span>
        </a>
        </td>
        <td>
        <a href="/nl/Bible/Deuteronomy/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Deuteronomy/23">
          <span class="pr-2">Deuteronomium - Hoofdstuk 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Gij zult uws broeders os of klein vee niet zien afgedreven, en u van die verbergen; gij zult ze uw broeder ganselijk weder toesturen. </p>
<p id="v2"><sup><small>2</small></sup>  En indien uw broeder niet nabij u is, of gij hem niet kent, zo zult gij ze binnen in uw huis vergaderen, dat zij bij u zijn, totdat uw broeder die zoeke, en gij ze hem wedergeeft. </p>
<p id="v3"><sup><small>3</small></sup>  Alzo zult gij ook doen aan zijn ezel, en alzo zult gij doen aan zijn kleding, ja, alzo zult gij doen aan al het verlorene uws broeders, dat van hem verloren zal zijn, en dat gij zult hebben gevonden; gij zult u niet mogen verbergen. </p>
<p id="v4"><sup><small>4</small></sup>  Gij zult uws broeders ezel of zijn os niet zien, vallende op den weg, en u van die verbergen; gij zult ze met hem ganselijk oprichten. </p>
<p id="v5"><sup><small>5</small></sup>  Het kleed eens mans zal niet zijn aan een vrouw, en een man zal geen vrouwenkleed aantrekken; want al wie zulks doet, is den HEERE, uw God, een gruwel. </p>
<p id="v6"><sup><small>6</small></sup>  Wanneer voor uw aangezicht een vogelnest op den weg voorkomt, in enigen boom, of op de aarde, met jongen of eieren, en de moeder zittende op de jongen of op de eieren, zo zult gij de moeder met de jongen niet nemen. </p>
<p id="v7"><sup><small>7</small></sup>  Gij zult de moeder ganselijk vrijlaten; maar de jongen zult gij voor u nemen; opdat het u welga, en gij de dagen verlengt. </p>
<p id="v8"><sup><small>8</small></sup>  Wanneer gij een nieuw huis zult bouwen, zo zult gij op uw dak een leuning maken; opdat gij geen bloedschuld op uw huis legt, wanneer iemand, vallende, daarvan afviel. </p>
<p id="v9"><sup><small>9</small></sup>  Gij zult uw wijngaard niet met tweeerlei bezaaien; opdat de volheid des zaads, dat gij zult gezaaid hebben, en de inkomst des wijngaards niet ontheiligd worde. </p>
<p id="v10"><sup><small>10</small></sup>  Gij zult niet ploegen met een os en met een ezel te gelijk. </p>
<p id="v11"><sup><small>11</small></sup>  Gij zult geen kleed van gemengde stof aantrekken, wollen en linnen te gelijk. </p>
<p id="v12"><sup><small>12</small></sup>  Snoeren zult gij u maken aan de vier hoeken uws opperkleeds, waarmede gij u bedekt. </p>
<p id="v13"><sup><small>13</small></sup>  Wanneer een man een vrouw zal genomen hebben, en tot haar ingegaan zijnde, alsdan haar zal haten, </p>
<p id="v14"><sup><small>14</small></sup>  En haar oorzaak van naspraak zal opleggen, en een kwaden naam over haar uitbrengen, en zeggen: Deze vrouw heb ik genomen, en ben tot haar genaderd, maar heb den maagdom aan haar niet gevonden; </p>
<p id="v15"><sup><small>15</small></sup>  Dan zullen de vader van deze jonge dochter en haar moeder nemen, en tot de oudsten der stad aan de poort uitbrengen, den maagdom dezer jonge vrouw. </p>
<p id="v16"><sup><small>16</small></sup>  En de vader van de jonge dochter zal tot de oudsten zeggen: Ik heb mijn dochter aan dezen man gegeven tot een vrouw; maar hij heeft haar gehaat; </p>
<p id="v17"><sup><small>17</small></sup>  En ziet, hij heeft oorzaak van opspraak gegeven, zeggende: Ik heb den maagdom aan uw dochter niet gevonden; dit nu is de maagdom mijner dochter. En zij zullen het kleed voor het aangezicht van de oudsten der stad uitbreiden. </p>
<p id="v18"><sup><small>18</small></sup>  Dan zullen de oudsten derzelver stad dien man nemen, en kastijden hem; </p>
<p id="v19"><sup><small>19</small></sup>  En zij zullen hem een boete opleggen van honderd zilverlingen, en ze geven aan den vader van de jonge dochter, omdat hij een kwaden naam heeft uitgebracht over een jonge dochter van Israel; voorts zal zij hem ter vrouwe zijn, hij zal haar niet mogen laten gaan al zijn dagen. </p>
<p id="v20"><sup><small>20</small></sup>  Maar indien ditzelve woord waarachtig is, dat de maagdom aan de jonge dochter niet gevonden is; </p>
<p id="v21"><sup><small>21</small></sup>  Zo zullen zij deze jonge dochter uitbrengen tot de deur van haars vaders huis, en de lieden harer stad zullen haar met stenen stenigen, dat zij sterve, omdat zij een dwaasheid in Israel gedaan heeft, hoererende in haars vaders huis; zo zult gij het boze uit het midden van u wegdoen. </p>
<p id="v22"><sup><small>22</small></sup>  Wanneer een man gevonden zal worden, liggende bij eens mans getrouwde vrouw, zo zullen zij ook beiden sterven, de man, die bij de vrouw gelegen heeft, en de vrouw; zo zult gij het boze uit Israel wegdoen. </p>
<p id="v23"><sup><small>23</small></sup>  Wanneer er een jonge dochter zal zijn, die een maagd is, ondertrouwd aan een man, en een man haar in de stad zal gevonden, en bij haar gelegen hebben; </p>
<p id="v24"><sup><small>24</small></sup>  Zo zult gij ze beiden uitbrengen tot de poort derzelver stad, en gij zult hen met stenen stenigen, dat zij sterven; de jonge dochter, ter oorzake, dat zij niet geroepen heeft in de stad, en den man, ter oorzake dat hij zijns naasten vrouw vernederd heeft; zo zult gij het boze uit het midden van u wegdoen. </p>
<p id="v25"><sup><small>25</small></sup>  En indien een man een ondertrouwde jonge dochter in het veld gevonden, en de man haar verkracht en bij haar gelegen zal hebben, zo zal de man, die bij haar gelegen heeft, alleen sterven; </p>
<p id="v26"><sup><small>26</small></sup>  Maar de jonge dochter zult gij niets doen; de jonge dochter heeft geen zonde des doods; want gelijk of een man tegen zijn naaste opstond, en sloeg hem dood aan het leven, alzo is deze zaak. </p>
<p id="v27"><sup><small>27</small></sup>  Want hij heeft haar in het veld gevonden; de ondertrouwde jonge dochter riep, en er was niemand, die haar verloste. </p>
<p id="v28"><sup><small>28</small></sup>  Wanneer een man een jonge dochter zal gevonden hebben, die een maagd is, dewelke niet ondertrouwd is, en haar zal gegrepen en bij haar gelegen hebben, en zij gevonden zullen zijn; </p>
<p id="v29"><sup><small>29</small></sup>  Zo zal de man, die bij haar gelegen heeft, den vader van de jonge dochter vijftig zilverlingen geven, en zij zal hem ter vrouwe zijn, omdat hij haar vernederd heeft; hij zal ze niet mogen laten gaan al zijn dagen. </p>
<p id="v30"><sup><small>30</small></sup>  Een man zal zijns vaders vrouw niet nemen, en hij zal zijns vaders slippe niet ontdekken. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Deuteronomy/21">
          <span class="mdi mdi-arrow-left-drop-circle"></span><span class="pl-2">Deuteronomium - Hoofdstuk 21</span>
        </a>
        </td>
        <td>
        <a href="/nl/Bible/Deuteronomy/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Deuteronomy/23">
          <span class="pr-2">Deuteronomium - Hoofdstuk 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
