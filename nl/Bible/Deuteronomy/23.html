<!--
title: Deuteronomium - Hoofdstuk 23
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Deuteronomy/22">Deuteronomium - Hoofdstuk 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Deuteronomy/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Deuteronomy/24">Deuteronomium - Hoofdstuk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Die door plettering verwond of uitgesneden is aan de mannelijkheid, zal in de vergadering des HEEREN niet komen. </p>
<p id="v2"><sup><small>2</small></sup>  Geen bastaard zal in de vergadering des HEEREN komen; zelfs zijn tiende geslacht zal in de vergadering des HEEREN niet komen. </p>
<p id="v3"><sup><small>3</small></sup>  Geen Ammoniet, noch Moabiet zal in de vergadering des HEEREN komen; zelfs hun tiende geslacht zal in de vergadering des HEEREN niet komen tot in eeuwigheid. </p>
<p id="v4"><sup><small>4</small></sup>  Ter oorzake dat zij ulieden op den weg niet tegengekomen zijn met brood en met water, als gij uit Egypte uittoogt; en omdat hij tegen u gehuurd heeft Bileam, den zoon van Beor, van Pethor uit Mesopotamie, om u te vloeken. </p>
<p id="v5"><sup><small>5</small></sup>  Doch de HEERE, uw God, heeft naar Bileam niet willen horen; maar de HEERE, uw God, heeft u den vloek in een zegen veranderd, omdat de HEERE, uw God, u liefhad. </p>
<p id="v6"><sup><small>6</small></sup>  Gij zult hun vrede en hun best niet zoeken, al uw dagen in eeuwigheid. </p>
<p id="v7"><sup><small>7</small></sup>  Den Edomiet zult gij voor geen gruwel houden, want hij is uw broeder; den Egyptenaar zult gij voor geen gruwel houden want gij zijt een vreemdeling geweest in zijn land. </p>
<p id="v8"><sup><small>8</small></sup>  Aangaande de kinderen, die hun zullen geboren worden in het derde geslacht, elk van die zal in de vergadering des HEEREN komen. </p>
<p id="v9"><sup><small>9</small></sup>  Wanneer het leger uittrekt tegen uw vijanden, zo zult gij u wachten voor alle kwade zaak. </p>
<p id="v10"><sup><small>10</small></sup>  Wanneer iemand onder u is, die niet rein is, door enig toeval des nachts, die zal tot buiten het leger uitgaan; hij zal tot binnen het leger niet komen. </p>
<p id="v11"><sup><small>11</small></sup>  Maar het zal geschieden, dat hij zich tegen het naken van den avond met water zal baden; en als de zon ondergegaan is, zal hij tot binnen het leger komen. </p>
<p id="v12"><sup><small>12</small></sup>  Gij zult ook een plaats hebben buiten het leger, en daarhenen zult gij uitgaan naar buiten. </p>
<p id="v13"><sup><small>13</small></sup>  En gij zult een schopje hebben, benevens uw gereedschap, en het zal geschieden, als gij buiten gezeten hebt, dan zult gij daarmede graven, en u omkeren, en bedekken wat van u uitgegaan is. </p>
<p id="v14"><sup><small>14</small></sup>  Want de HEERE, uw God, wandelt in het midden van uw leger, om u te verlossen, en om uw vijanden voor uw aangezicht te geven; daarom zal uw leger heilig zijn, opdat Hij niets schandelijks onder u zie, en achterwaarts van u afkere. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Gij zult een knecht aan zijn heer niet overleveren, die van zijn heer tot u ontkomen zal zijn. </p>
<p id="v16"><sup><small>16</small></sup>  Hij zal bij u blijven in het midden van u, in de plaats, die hij zal verkiezen, in een van uw poorten, waar het goed voor hem is; gij zult hem niet verdrukken. </p>
<p id="v17"><sup><small>17</small></sup>  Er zal geen hoer zijn onder de dochteren van Israel; en er zal geen schandjongen zijn onder de zonen van Israel. </p>
<p id="v18"><sup><small>18</small></sup>  Gij zult geen hoerenloon noch hondenprijs in het huis des HEEREN, uws Gods, brengen, tot enige gelofte; want ook die beiden zijn den HEERE, uw God, een gruwel. </p>
<p id="v19"><sup><small>19</small></sup>  Gij zult aan uw broeder niet woekeren, met woeker van geld, met woeker van spijze, met woeker van enig ding, waarmede men woekert. </p>
<p id="v20"><sup><small>20</small></sup>  Aan den vreemde zult gij woekeren; maar aan uw broeder zult gij niet woekeren; opdat u de HEERE, uw God, zegene, in alles, waaraan gij uw hand slaat, in het land, waar gij naar toe gaat, om dat te erven. </p>
<p id="v21"><sup><small>21</small></sup>  Wanneer gij den HEERE, uw God, een gelofte zult beloofd hebben, gij zult niet vertrekken die te betalen; want de HEERE, uw God, zal ze zekerlijk van u eisen, en zonde zou in u zijn. </p>
<p id="v22"><sup><small>22</small></sup>  Maar als gij nalaat te beloven, zo zal het geen zonde in u zijn. </p>
<p id="v23"><sup><small>23</small></sup>  Wat uit uw lippen gaat, zult gij houden en doen; gelijk als gij den HEERE, uw God, een vrijwillig offer beloofd hebt, dat gij met uw mond gesproken hebt. </p>
<p id="v24"><sup><small>24</small></sup>  Wanneer gij gaan zult in uws naasten wijngaard, zo zult gij druiven eten naar uw lust, tot uw verzadiging; maar in uw vat zult gij niets doen. </p>
<p id="v25"><sup><small>25</small></sup>  Wanneer gij zult gaan in uws naasten staande koren, zo zult gij de aren met uw hand afplukken; maar de sikkel zult gij aan uws naasten staande koren niet bewegen. </p>
<h2>Referenties</h2>
<div>
<ol>
  <li id="fn1"><a href="#cite1">â†‘</a> 23:14 <i>Wandelingen midden in het kamp</i>: <a href="/nl/The_Urantia_Book/96#p5_7">UB 96:5.7</a>. </li>
</ol>
</div>
