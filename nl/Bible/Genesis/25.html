<!--
title: Genesis - Hoofdstuk 25
description: 
published: true
date: 2022-10-8T9:52:43Z
tags: bible, bible—genesis
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Genesis/24">Genesis - Hoofdstuk 24</a></td>
        <td><a href="/nl/Bible/Genesis/Index">Inhoudsopgave</a></td>
        <td><a href="/nl/Bible/Genesis/26">Genesis - Hoofdstuk 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Abraham voer voort, en nam een vrouw, wier naam was Ketura. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  En zij baarde hem Zimran en Joksan, en Medan en Midian, en Jisbak en Suah. </p>
<p id="v3"><sup><small>3</small></sup>  En Joksan gewon Seba en Dedan; en de zonen van Dedan waren de Assurieten, en Letusieten, en Leummieten. </p>
<p id="v4"><sup><small>4</small></sup>  En de zonen van Midian waren Efa en Efer, en Henoch en Abida, en Eldaa. Deze allen waren zonen van Ketura. </p>
<p id="v5"><sup><small>5</small></sup>  Doch Abraham gaf aan Izak al wat hij had. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Maar aan de zonen der bijwijven, die Abraham had, gaf Abraham geschenken; en zond hen weg van zijn zoon Izak, terwijl hij nog leefde, oostwaarts naar het land van het Oosten. </p>
<p id="v7"><sup><small>7</small></sup>  Dit nu zijn de dagen der jaren des levens van Abraham, welke hij geleefd heeft, honderd vijf en zeventig jaren. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  En Abraham gaf den geest en stierf, in goeden ouderdom, oud en des levens zat, en hij werd tot zijn volken verzameld. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  En Izak en Ismael, zijn zonen, begroeven hem, in de spelonk van Machpela, in den akker van Efron, den zoon van Zohar, den Hethiet, welke tegenover Mamre is; </p>
<p id="v10"><sup><small>10</small></sup>  In den akker, dien Abraham van de zonen Heths gekocht had, daar is Abraham begraven, en Sara, zijn huisvrouw. </p>
<p id="v11"><sup><small>11</small></sup>  En het geschiedde na Abrahams dood, dat God Izak, zijn zoon, zegende; en Izak woonde bij den put Lachai-roi. </p>
<p id="v12"><sup><small>12</small></sup>  Dit nu zijn de geboorten van Ismael, den zoon van Abraham, dien Hagar, de Egyptische, dienstmaagd van Sara, Abraham gebaard heeft. </p>
<p id="v13"><sup><small>13</small></sup>  En dit zijn de namen der zonen van Ismael, met hun namen naar hun geboorten. De eerstgeborene van Ismael, Nabajoth; daarna Kedar, en Adbeel, en Mibsam, </p>
<p id="v14"><sup><small>14</small></sup>  En Misma, en Duma, en Massa, </p>
<p id="v15"><sup><small>15</small></sup>  Hadar en Thema, Jetur, Nafis en Kedma. </p>
<p id="v16"><sup><small>16</small></sup>  Deze zijn de zonen van Ismael, en dit zijn hun namen, in hun dorpen en paleizen, twaalf vorsten naar hun volken. </p>
<p id="v17"><sup><small>17</small></sup>  En dit zijn de jaren des levens van Ismael, honderd zeven en dertig jaren; en hij gaf den geest, en stierf, en hij werd verzameld tot zijn volken. </p>
<p id="v18"><sup><small>18</small></sup>  En zij woonden van Havila tot Sur toe, hetwelk tegenover Egypte is, daar gij gaat naar Assur; hij heeft zich nedergeslagen voor het aangezicht van al zijn broederen. </p>
<p id="v19"><sup><small>19</small></sup>  Dit nu zijn de geboorten van Izak, den zoon van Abraham: Abraham gewon Izak. </p>
<p id="v20"><sup><small>20</small></sup>  En Izak was veertig jaren oud, als hij Rebekka, de dochter van Bethuel, den Syrier, uit Paddan-aram, de zuster van Laban, den Syrier, zich ter vrouw nam. </p>
<p id="v21"><sup><small>21</small></sup>  En Izak bad den HEERE zeer in de tegenwoordigheid van zijn huisvrouw; want zij was onvruchtbaar; en de HEERE liet zich van hem verbidden, zodat Rebekka, zijn huisvrouw, zwanger werd. </p>
<p id="v22"><sup><small>22</small></sup>  En de kinderen stieten zich samen in haar lichaam. Toen zeide zij: Is het zo? waarom ben ik dus? en zij ging om den HEERE te vragen. </p>
<p id="v23"><sup><small>23</small></sup>  En de HEERE zeide tot haar: Twee volken zijn in uw buik, en twee natien zullen zich uit uw ingewand van een scheiden; en het ene volk zal sterker zijn dan het andere volk; en de meerdere zal den mindere dienen. </p>
<p id="v24"><sup><small>24</small></sup>  Als nu haar dagen vervuld waren om te baren, ziet, zo waren tweelingen in haar buik. </p>
<p id="v25"><sup><small>25</small></sup>  En de eerste kwam uit, ros; hij was geheel als een haren kleed; daarom noemden zij zijn naam Ezau. </p>
<p id="v26"><sup><small>26</small></sup>  En daarna kwam zijn broeder uit, wiens hand Ezau's verzenen hield; daarom noemde men zijn naam Jakob. En Izak was zestig jaren oud, als hij hen gewon. </p>
<p id="v27"><sup><small>27</small></sup>  Als nu deze jongeren groot werden, werd Ezau een man, verstandig op de jacht, een veldman; maar Jakob werd een oprecht man, wonende in tenten. </p>
<p id="v28"><sup><small>28</small></sup>  En Izak had Ezau lief; want het wildbraad was naar zijn mond; maar Rebekka had Jakob lief. </p>
<p id="v29"><sup><small>29</small></sup>  En Jakob had een kooksel gekookt; en Ezau kwam uit het veld, en was moede. </p>
<p id="v30"><sup><small>30</small></sup>  En Ezau zeide tot Jakob: Laat mij toch slorpen van dat rode, dat rode daar, want ik ben moede; daarom heeft men zijn naam genoemd Edom. </p>
<p id="v31"><sup><small>31</small></sup>  Toen zeide Jakob: Verkoop mij op dezen dag uw eerstgeboorte. </p>
<p id="v32"><sup><small>32</small></sup>  En Ezau zeide: Zie, ik ga sterven; en waartoe mij dan de eerstgeboorte? </p>
<p id="v33"><sup><small>33</small></sup>  Toen zeide Jakob: Zweer mij op dezen dag! en hij zwoer hem; en hij verkocht aan Jakob zijn eerstgeboorte. </p>
<p id="v34"><sup><small>34</small></sup>  En Jakob gaf aan Ezau brood, en het linzenkooksel; en hij at en dronk, en hij stond op en ging heen; alzo verachtte Ezau de eerstgeboorte. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Genesis/24">Genesis - Hoofdstuk 24</a></td>
        <td><a href="/nl/Bible/Genesis/Index">Inhoudsopgave</a></td>
        <td><a href="/nl/Bible/Genesis/26">Genesis - Hoofdstuk 26</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 25:1 <i>Ketura geen vrouw</i>: <a href="/nl/The_Urantia_Book/93#p9_8">UB 93:9.8</a>. </li>
  <li id="fn2"><a href="#cite2">↑</a> 25:5 <i>Isaaks erfenis</i>: <a href="/nl/The_Urantia_Book/93#p9_8">UB 93:9.8</a>. </li>
  <li id="fn3"><a href="#cite3">↑</a> 25:7-8 <i>Abrahams leeftijd</i>: <a href="/nl/The_Urantia_Book/93#p9_8">UB 93:9.8</a>. </li>
  <li id="fn4"><a href="#cite4">↑</a> 25:8 <i>Abrahams dood</i>: <a href="/nl/The_Urantia_Book/93#p9_4">UB 93:9.4</a>.  <i>Geef de geest op</i>: <a href="/nl/The_Urantia_Book/86#p5_2">UB 86:5.2</a>. </li>
</ol>
</div>
