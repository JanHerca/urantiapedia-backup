<!--
title: Genesis - Hoofdstuk 8
description: 
published: true
date: 2023-11-8T21:53:37Z
tags: bible, bible—genesis
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Genesis/7">
          <span class="mdi mdi-arrow-left-drop-circle"></span><span class="pl-2">Genesis - Hoofdstuk 7</span>
        </a>
        </td>
        <td>
        <a href="/nl/Bible/Genesis/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Genesis/9">
          <span class="pr-2">Genesis - Hoofdstuk 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  En God gedacht aan Noach, en aan al het gedierte, en aan al het vee, dat met hem in de ark was; en God deed een wind over de aarde doorgaan, en de wateren werden stil. </p>
<p id="v2"><sup><small>2</small></sup>  Ook werden de fonteinen des afgronds, en de sluizen des hemels gesloten, en de plasregen van den hemel werd opgehouden. </p>
<p id="v3"><sup><small>3</small></sup>  Daartoe keerden de wateren weder van boven de aarde, heen en weder vloeiende, en de wateren namen af ten einde van honderd en vijftig dagen. </p>
<p id="v4"><sup><small>4</small></sup>  En de ark rustte in de zevende maand, op den zeventienden dag der maand, op de bergen van Ararat. </p>
<p id="v5"><sup><small>5</small></sup>  En de wateren waren gaande, en afnemende tot de tiende maand; in de tiende maand, op den eersten der maand, werden de toppen der bergen gezien. </p>
<p id="v6"><sup><small>6</small></sup>  En het geschiedde, ten einde van veertig dagen, dat Noach het venster der ark, die hij gemaakt had, opendeed. </p>
<p id="v7"><sup><small>7</small></sup>  En hij liet een raaf uit, die dikwijls heen en weder ging, totdat de wateren van boven de aarde verdroogd waren. </p>
<p id="v8"><sup><small>8</small></sup>  Daarna liet hij een duif van zich uit, om te zien, of de wateren gelicht waren van boven den aardbodem. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Maar de duif vond geen rust voor het hol van haar voet; zo keerde zij weder tot hem in de ark; want de wateren waren op de ganse aarde; en hij stak zijn hand uit, en nam haar, en bracht haar tot zich in de ark. </p>
<p id="v10"><sup><small>10</small></sup>  En hij verbeidde nog zeven andere dagen; toen liet hij de duif wederom uit de ark. </p>
<p id="v11"><sup><small>11</small></sup>  En de duif kwam tot hem tegen den avondtijd; en ziet, een afgebroken olijfblad was in haar bek; zo merkte Noach, dat de wateren van boven de aarde gelicht waren. </p>
<p id="v12"><sup><small>12</small></sup>  Toen vertoefde hij nog zeven andere dagen; en hij liet de duif uit; maar zij keerde niet meer weder tot hem. </p>
<p id="v13"><sup><small>13</small></sup>  En het geschiedde in het zeshonderd en eerste jaar, in de eerste maand, op den eersten derzelver maand, dat de wateren droogden van boven de aarde; toen deed Noach het deksel der ark af, en zag toe, en ziet, de aardbodem was gedroogd. </p>
<p id="v14"><sup><small>14</small></sup>  En in de tweede maand, op den zeven en twintigsten dag der maand, was de aarde opgedroogd. </p>
<p id="v15"><sup><small>15</small></sup>  Toen sprak God tot Noach, zeggende: </p>
<p id="v16"><sup><small>16</small></sup>  Ga uit de ark, gij, en uw huisvrouw, en uw zonen, en de vrouwen uwer zonen met u. </p>
<p id="v17"><sup><small>17</small></sup>  Al het gedierte, dat met u is, van alle vlees, aan gevogelte, en aan vee, en aan al het kruipend gedierte, dat op de aarde kruipt, doe met u uitgaan; en dat zij overvloediglijk voorttelen op de aarde, en vruchtbaar zijn, en vermenigvuldigen op de aarde. </p>
<p id="v18"><sup><small>18</small></sup>  Toen ging Noach uit, en zijn zonen, en zijn huisvrouw, en de vrouwen zijner zonen met hem. </p>
<p id="v19"><sup><small>19</small></sup>  Al het gedierte, al het kruipende, en al het gevogelte, al wat zich op de aarde roert, naar hun geslachten, gingen uit de ark. </p>
<p id="v20"><sup><small>20</small></sup>  En Noach bouwde den HEERE een altaar; en hij nam van al het reine vee, en van al het rein gevogelte, en offerde brandofferen op dat altaar. </p>
<p id="v21"><sup><small>21</small></sup>  En de HEERE rook dien liefelijken reuk, en de HEERE zeide in Zijn hart: Ik zal voortaan den aardbodem niet meer vervloeken om des mensen wil; want het gedichtsel van 's mensen hart is boos van zijn jeugd aan; en Ik zal voortaan niet meer al het levende slaan, gelijk als Ik gedaan heb. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Voortaan al de dagen der aarde zullen zaaiing en oogst, en koude en hitte, en zomer en winter, en dag en nacht, niet ophouden. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Genesis/7">
          <span class="mdi mdi-arrow-left-drop-circle"></span><span class="pl-2">Genesis - Hoofdstuk 7</span>
        </a>
        </td>
        <td>
        <a href="/nl/Bible/Genesis/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Genesis/9">
          <span class="pr-2">Genesis - Hoofdstuk 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 8:8-12 <i>Vredesduif</i>: <a href="/nl/The_Urantia_Book/85#p3_4">UB 85:3.4</a>. </li>
  <li id="fn2"><a href="#cite2">↑</a> 8:21 <i>Zoete smaak in de neusgaten van God</i>: <a href="/nl/The_Urantia_Book/89#p4_3">UB 89:4.3</a>. </li>
</ol>
</div>
