<!--
title: Genesis - Hoofdstuk 18
description: 
published: true
date: 2022-10-8T9:52:43Z
tags: bible, bible—genesis
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Genesis/17">Genesis - Hoofdstuk 17</a></td>
        <td><a href="/nl/Bible/Genesis/Index">Inhoudsopgave</a></td>
        <td><a href="/nl/Bible/Genesis/19">Genesis - Hoofdstuk 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daarna verscheen hem de HEERE aan de eikenbossen van Mamre, als hij in de deur der tent zat, toen de dag heet werd. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  En hij hief zijn ogen op en zag; en ziet, daar stonden drie mannen tegenover hem; als hij hen zag, zo liep hij hun tegemoet van de deur der tent, en boog zich ter aarde. </p>
<p id="v3"><sup><small>3</small></sup>  En hij zeide: Heere! heb ik nu genade gevonden in Uw ogen, zo gaat toch niet aan Uw knecht voorbij. </p>
<p id="v4"><sup><small>4</small></sup>  Dat toch een weinig waters gebracht worde, en wast Uw voeten, en leunt onder dezen boom. </p>
<p id="v5"><sup><small>5</small></sup>  En ik zal een bete broods langen, dat Gij Uw hart sterkt; daarna zult Gij voortgaan, daarom omdat Gij tot Uw knecht overgekomen zijt. En zij zeiden: Doe zo als gij gesproken hebt. </p>
<p id="v6"><sup><small>6</small></sup>  En Abraham haastte zich naar de tent tot Sara, en hij zeide: Haast u; kneed drie maten meelbloem, en maak koeken. </p>
<p id="v7"><sup><small>7</small></sup>  En Abraham liep tot de runderen, en hij nam een kalf, teder en goed, en hij gaf het aan den knecht, die haastte, om dat toe te maken. </p>
<p id="v8"><sup><small>8</small></sup>  En hij nam boter en melk, en het kalf, dat hij toegemaakt had, en hij zette het hun voor, en stond bij hen onder dien boom, en zij aten. </p>
<p id="v9"><sup><small>9</small></sup>  Toen zeiden zij tot hem: Waar is Sara, uw huisvrouw? En hij zeide: Ziet, in de tent. </p>
<p id="v10"><sup><small>10</small></sup>  En Hij zeide: Ik zal voorzeker weder tot u komen, omtrent dezen tijd des levens; en zie, Sara, uw huisvrouw, zal een zoon hebben! En Sara hoorde het aan de deur der tent, welke achter Hem was. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Abraham nu en Sara waren oud, en wel bedaagd; het had Sara opgehouden te gaan naar de wijze der vrouwen. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Zo lachte Sara bij zichzelve, zeggende: Zal ik wellust hebben, nadat ik oud geworden ben, en mijn heer oud is? </p>
<p id="v13"><sup><small>13</small></sup>  En de HEERE zeide tot Abraham: Waarom heeft Sara gelachen, zeggende: Zou ik ook waarlijk baren, nu ik oud geworden ben? </p>
<p id="v14"><sup><small>14</small></sup>  Zou iets voor den HEERE te wonderlijk zijn? Ter gezetter tijd zal Ik tot u wederkomen, omtrent dezen tijd des levens, en Sara zal een zoon hebben! <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  En Sara loochende het, zeggende: Ik heb niet gelachen; want zij vreesde. En Hij zeide: Neen! maar gij hebt gelachen. </p>
<p id="v16"><sup><small>16</small></sup>  Toen stonden die mannen op van daar, en zagen naar Sodom toe; en Abraham ging met hen, om hen te geleiden. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  En de HEERE zeide: Zal Ik voor Abraham verbergen, wat Ik doe? <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Dewijl Abraham gewisselijk tot een groot en machtig volk worden zal, en alle volken der aarde in hem gezegend zullen worden? <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Want Ik heb hem gekend, opdat hij zijn kinderen en zijn huis na hem zoude bevelen, en zij den weg des HEEREN houden, om te doen gerechtigheid en gerichte; opdat de HEERE over Abraham brenge, hetgeen Hij over hem gesproken heeft. </p>
<p id="v20"><sup><small>20</small></sup>  Voorts zeide de HEERE: Dewijl het geroep van Sodom en Gomorra groot is, en dewijl haar zonde zeer zwaar is, </p>
<p id="v21"><sup><small>21</small></sup>  Zal Ik nu afgaan en bezien, of zij naar hun geroep, dat tot Mij gekomen is, het uiterste gedaan hebben, en zo niet, Ik zal het weten. </p>
<p id="v22"><sup><small>22</small></sup>  Toen keerden die mannen het aangezicht van daar, en gingen naar Sodom; maar Abraham bleef nog staande voor het aangezicht des HEEREN. </p>
<p id="v23"><sup><small>23</small></sup>  En Abraham trad toe, en zeide: Zult Gij ook den rechtvaardige met den goddeloze ombrengen? </p>
<p id="v24"><sup><small>24</small></sup>  Misschien zijn er vijftig rechtvaardigen in de stad; zult Gij hen ook ombrengen, en de plaats niet sparen, om de vijftig rechtvaardigen, die binnen haar zijn? <sup id="cite10"><a href="#fn10">[10]</a></sup></p>
<p id="v25"><sup><small>25</small></sup>  Het zij verre van U, zulk een ding te doen, te doden den rechtvaardige met den goddeloze! dat de rechtvaardige zij gelijk de goddeloze, verre zij het van U! zou de Rechter der ganse aarde geen recht doen? <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Toen zeide de HEERE: Zo Ik te Sodom binnen de stad vijftig rechtvaardigen zal vinden, zo zal Ik de ganse plaats sparen om hunnentwil. </p>
<p id="v27"><sup><small>27</small></sup>  En Abraham antwoordde en zeide: Zie toch; ik heb mij onderwonden te spreken tot den Heere, hoewel ik stof en as ben! <sup id="cite12"><a href="#fn12">[12]</a></sup></p>
<p id="v28"><sup><small>28</small></sup>  Misschien zullen aan de vijftig rechtvaardigen vijf ontbreken; zult Gij dan om vijf de ganse stad verderven? En Hij zeide: Ik zal haar niet verderven, zo Ik er vijf en veertig zal vinden. </p>
<p id="v29"><sup><small>29</small></sup>  En hij voer voort nog tot Hem te spreken, en zeide: Misschien zullen aldaar veertig gevonden worden! En Hij zeide: Ik zal het niet doen om der veertigen wil. </p>
<p id="v30"><sup><small>30</small></sup>  Voorts zeide hij: Dat toch de Heere niet ontsteke, dat ik spreke; misschien zullen aldaar dertig gevonden worden! En Hij zeide: Ik zal het niet doen, zo Ik aldaar dertig zal vinden. </p>
<p id="v31"><sup><small>31</small></sup>  En hij zeide: Zie toch, ik heb mij onderwonden te spreken tot de Heere; misschien zullen er twintig gevonden worden! En Hij zeide: Ik zal haar niet verderven om der twintigen wil. </p>
<p id="v32"><sup><small>32</small></sup>  Nog zeide hij: Dat toch de Heere niet ontsteke, dat ik alleenlijk ditmaal spreke: misschien zullen er tien gevonden worden. En Hij zeide: Ik zal haar niet verderven om der tienen wil. </p>
<p id="v33"><sup><small>33</small></sup>  Toen ging de HEERE weg, als Hij geeindigd had tot Abraham te spreken; en Abraham keerde weder naar zijn plaats. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Genesis/17">Genesis - Hoofdstuk 17</a></td>
        <td><a href="/nl/Bible/Genesis/Index">Inhoudsopgave</a></td>
        <td><a href="/nl/Bible/Genesis/19">Genesis - Hoofdstuk 19</a></td>
      </tr>
    </tbody>
  </table>
</figure>
<h2>Referenties</h2>
<div style="column-width: 30em;">
<ol>
  <li id="fn1"><a href="#cite1">↑</a> 18:1,9-10,13 <i>Gesprekken met Melchizedek</i>: <a href="/nl/The_Urantia_Book/93#p9_7">UB 93:9.7</a>. </li>
  <li id="fn2"><a href="#cite2">↑</a> 18:1-16 <i>Drie hemels: echt</i>: <a href="/nl/The_Urantia_Book/93#p6_7">UB 93:6.7</a>. </li>
  <li id="fn3"><a href="#cite3">↑</a> 18:10-12 <i>Izaak's geboorte</i>: <a href="/nl/The_Urantia_Book/93#p9_8">UB 93:9.8</a>. </li>
  <li id="fn4"><a href="#cite4">↑</a> 18:10-14 <i>Geboorte van Isaak</i>: <a href="/nl/The_Urantia_Book/93#p6_5">UB 93:6.5</a>. </li>
  <li id="fn5"><a href="#cite5">↑</a> 18:11 <i>Sarah's leeftijd</i>: <a href="/nl/The_Urantia_Book/93#p9_8">UB 93:9.8</a>.  <i>Abrahams leeftijd</i>: <a href="/nl/The_Urantia_Book/93#p9_8">UB 93:9.8</a>. </li>
  <li id="fn6"><a href="#cite6">↑</a> 18:14 <i>Alle dingen mogelijk voor gelovigen</i>: <a href="/nl/The_Urantia_Book/158#p5_2">UB 158:5.2</a>.  <i>Bij God is alles mogelijk</i>: <a href="/nl/The_Urantia_Book/131#p10_2">UB 131:10.2</a>.  <i>Bij God is niets onmogelijk</i>: <a href="/nl/The_Urantia_Book/163#p3_2">UB 163:3.2</a>.  <i>Deel 1: Alle dingen mogelijk</i>: <a href="/nl/The_Urantia_Book/2#p1_2">UB 2:1.2</a>.  <i>Bij God is niets onmogelijk</i>: <a href="/nl/The_Urantia_Book/26#p5_3">UB 26:5.3</a>.  <i>Bij God is alles mogelijk</i>: <a href="/nl/The_Urantia_Book/3#p2_2">UB 3:2.2</a>. </li>
  <li id="fn7"><a href="#cite7">↑</a> 18:16-33 <i>Feit en mythe</i>: <a href="/nl/The_Urantia_Book/93#p6_7">UB 93:6.7</a>. </li>
  <li id="fn8"><a href="#cite8">↑</a> 18:17,20,23 <i>Gesprekken met Melchizedek</i>: <a href="/nl/The_Urantia_Book/93#p9_7">UB 93:9.7</a>. </li>
  <li id="fn9"><a href="#cite9">↑</a> 18:18 <i>Zaad van Abraham</i>: <a href="/nl/The_Urantia_Book/136#p1_1">UB 136:1.1</a>.  <i>Alle naties om gezegend te worden</i>: <a href="/nl/The_Urantia_Book/190#p5_4">UB 190:5.4</a>. </li>
  <li id="fn10"><a href="#cite10">↑</a> 18:24-25 <i>Rechter van de hele aarde</i>: <a href="/nl/The_Urantia_Book/133#p4_7">UB 133:4.7</a>. </li>
  <li id="fn11"><a href="#cite11">↑</a> 18:25 <i>Rechter van de hele aarde</i>: <a href="/nl/The_Urantia_Book/128#p1_10">UB 128:1.10</a>. </li>
  <li id="fn12"><a href="#cite12">↑</a> 18:27 <i>De Heer</i>: <a href="/nl/The_Urantia_Book/96#p1_9">UB 96:1.9</a>. </li>
</ol>
</div>
