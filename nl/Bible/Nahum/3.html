<!--
title: Nahum - Hoofdstuk 3
description: 
published: true
date: 2022-10-8T9:52:44Z
tags: bible, bibleâ€”nahum
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Nahum/2">Nahum - Hoofdstuk 2</a></td>
        <td><a href="/nl/Bible/Nahum/Index">Inhoudsopgave</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Wee der bloedstad, die gans vol leugen, en verscheuring is! de roof houdt niet op. </p>
<p id="v2"><sup><small>2</small></sup>  Er is het geklap der zweep, en het geluid van het bulderen der raderen; en de paarden stampen, en de wagens springen op. </p>
<p id="v3"><sup><small>3</small></sup>  De ruiter steekt omhoog, zo het vlammende zwaard, als de bliksemende spies, en er zal veelheid der verslagenen zijn, en een zware menigte der dode lichamen; ja, er zal geen einde zijn der lichamen, men zal over hun lichamen struikelen; </p>
<p id="v4"><sup><small>4</small></sup>  Om der grote hoererijen wil der zeer bevallige hoer, der meesteres der toverijen, die met haar hoererijen volken verkocht heeft, en geslachten met haar toverijen. </p>
<p id="v5"><sup><small>5</small></sup>  Ziet, Ik wil aan u, spreekt de HEERE der heirscharen, en Ik zal uw zomen ontdekken boven uw aangezicht, en Ik zal den heidenen uw naaktheid, en den koninkrijken uw schande wijzen. </p>
<p id="v6"><sup><small>6</small></sup>  En Ik zal verfoeilijke dingen op u werpen, en u tot schande maken, en Ik zal u als een spiegel stellen. </p>
<p id="v7"><sup><small>7</small></sup>  En het zal geschieden, dat allen, die u zien, van u wegvlieden zullen en zeggen: Nineve is verstoord, wie zal medelijden met haar hebben? Van waar zal ik u troosters zoeken? </p>
<p id="v8"><sup><small>8</small></sup>  Zijt gij beter dan No, de volkrijke, gelegen in de rivieren? die rondom henen water heeft, welker voormuur de zee is, haar muur is van zee. </p>
<p id="v9"><sup><small>9</small></sup>  Morenland en Egypte waren haar macht, en er was geen einde; Put en Lybea waren tot uw hulp. </p>
<p id="v10"><sup><small>10</small></sup>  Nog is zij gevankelijk gegaan in de gevangenis; ook zijn haar kinderen op het hoofd van alle straten verpletterd geworden; en over haar geeerden hebben zij het lot geworpen, en al haar groten zijn in boeien gebonden geworden. </p>
<p id="v11"><sup><small>11</small></sup>  Ook zult gij dronken worden, gij zult u verbergen; ook zult gij een sterkte zoeken vanwege den vijand. </p>
<p id="v12"><sup><small>12</small></sup>  Al uw vastigheden zijn vijgebomen met de eerste vruchten; indien zij geschud worden, zo vallen zij dien op den mond, die ze eten wil. </p>
<p id="v13"><sup><small>13</small></sup>  Ziet, uw volk zal in het midden van u tot vrouwen worden; de poorten uws lands zullen uw vijanden wijd geopend worden; het vuur zal uw grendelen verteren. </p>
<p id="v14"><sup><small>14</small></sup>  Schep u water ter belegering; versterk uw vastigheden; ga in de klei, en treed in het leem; verbeter den ticheloven. </p>
<p id="v15"><sup><small>15</small></sup>  Het vuur zal u aldaar verteren; het zwaard zal u uitroeien, het zal u afeten, als de kevers, vermeerder u als sprinkhanen. </p>
<p id="v16"><sup><small>16</small></sup>  Gij hebt meer handelaars, dan er sterren aan den hemel zijn; de kevers zullen invallen, en er van vliegen. </p>
<p id="v17"><sup><small>17</small></sup>  Uw gekroonden zijn als de sprinkhanen, en uw krijgsoversten als de grote kevers, die zich in de heiningmuren legeren in de koude der dagen; wanneer de zon opgaat, zo vliegen zij weg, alzo dat hun plaats onbekend is, waar zij geweest zijn. </p>
<p id="v18"><sup><small>18</small></sup>  Uw herders zullen sluimeren, o koning van Assur! uw voortreffelijken zullen zich leggen, uw volk zal zich op de bergen wijd uitbreiden, en niemand zal ze verzamelen. </p>
<p id="v19"><sup><small>19</small></sup>  Er is geen samentrekking voor uw breuk, uw plage is smartelijk; allen, die het gerucht van u horen, zullen de handen over u klappen; want over wien is uw boosheid niet geduriglijk gegaan? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Nahum/2">Nahum - Hoofdstuk 2</a></td>
        <td><a href="/nl/Bible/Nahum/Index">Inhoudsopgave</a></td>
        <td> </td>
      </tr>
    </tbody>
  </table>
</figure>
