<!--
title: Efeze - Hoofdstuk 2
description: 
published: true
date: 2022-10-8T9:52:44Z
tags: bible, bible—ephesians
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Ephesians/1">Efeze - Hoofdstuk 1</a></td>
        <td><a href="/nl/Bible/Ephesians/Index">Inhoudsopgave</a></td>
        <td><a href="/nl/Bible/Ephesians/3">Efeze - Hoofdstuk 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En u heeft Hij mede levend gemaakt, daar gij dood waart door de misdaden en de zonden; </p>
<p id="v2"><sup><small>2</small></sup>  In welke gij eertijds gewandeld hebt, naar de eeuw dezer wereld, naar den overste van de macht der lucht, van den geest, die nu werkt in de kinderen der ongehoorzaamheid; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Onder dewelke ook wij allen eertijds verkeerd hebben in de begeerlijkheden onzes vleses, doende den wil des vleses en der gedachten; en wij waren van nature kinderen des toorns, gelijk ook de anderen; </p>
<p id="v4"><sup><small>4</small></sup>  Maar God, Die rijk is in barmhartigheid door Zijn grote liefde, waarmede Hij ons liefgehad heeft, <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Ook toen wij dood waren door de misdaden, heeft ons levend gemaakt met Christus; (uit genade zijt gij zalig geworden), </p>
<p id="v6"><sup><small>6</small></sup>  En heeft ons mede opgewekt, en heeft ons mede gezet in den hemel in Christus Jezus; </p>
<p id="v7"><sup><small>7</small></sup>  Opdat Hij zou betonen in de toekomende eeuwen den uitnemenden rijkdom Zijner genade, door de goedertierenheid over ons in Christus Jezus. </p>
<p id="v8"><sup><small>8</small></sup>  Want uit genade zijt gij zalig geworden door het geloof; en dat niet uit u, het is Gods gave; <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Niet uit de werken, opdat niemand roeme. </p>
<p id="v10"><sup><small>10</small></sup>  Want wij zijn Zijn maaksel, geschapen in Christus Jezus tot goede werken, welke God voorbereid heeft, opdat wij in dezelve zouden wandelen. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Daarom gedenkt, dat gij, die eertijds heidenen waart in het vlees, en die voorhuid genaamd werdt van degenen, die genaamd zijn besnijdenis in het vlees, die met handen geschiedt; </p>
<p id="v12"><sup><small>12</small></sup>  Dat gij in dien tijd waart zonder Christus, vervreemd van het burgerschap Israels, en vreemdelingen van de verbonden der belofte, geen hoop hebbende, en zonder God in de wereld. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Maar nu in Christus Jezus, zijt gij, die eertijds verre waart, nabij geworden door het bloed van Christus. </p>
<p id="v14"><sup><small>14</small></sup>  Want Hij is onze vrede, Die deze beiden een gemaakt heeft, en den middelmuur des afscheidsels gebroken hebbende, </p>
<p id="v15"><sup><small>15</small></sup>  Heeft Hij de vijandschap in Zijn vlees te niet gemaakt, namelijk de wet der geboden in inzettingen bestaande; opdat Hij die twee in Zichzelven tot een nieuwen mens zou scheppen, vrede makende; </p>
<p id="v16"><sup><small>16</small></sup>  En opdat Hij die beiden met God in een lichaam zou verzoenen door het kruis, de vijandschap aan hetzelve gedood hebbende. </p>
<p id="v17"><sup><small>17</small></sup>  En komende, heeft Hij door het Evangelie vrede verkondigd u, die verre waart, en dien, die nabij waren. </p>
<p id="v18"><sup><small>18</small></sup>  Want door Hem hebben wij beiden den toegang door een Geest tot den Vader. </p>
<p id="v19"><sup><small>19</small></sup>  Zo zijt gij dan niet meer vreemdelingen en bijwoners, maar medeburgers der heiligen, en huisgenoten Gods; </p>
<p id="v20"><sup><small>20</small></sup>  Gebouwd op het fondament der apostelen en profeten, waarvan Jezus Christus is de uiterste Hoeksteen; </p>
<p id="v21"><sup><small>21</small></sup>  Op Welken het gehele gebouw, bekwamelijk samengevoegd zijnde, opwast tot een heiligen tempel in den Heere; </p>
<p id="v22"><sup><small>22</small></sup>  Op Welken ook gij mede gebouwd wordt tot een woonstede Gods in den Geest. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Ephesians/1">Efeze - Hoofdstuk 1</a></td>
        <td><a href="/nl/Bible/Ephesians/Index">Inhoudsopgave</a></td>
        <td><a href="/nl/Bible/Ephesians/3">Efeze - Hoofdstuk 3</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 2:2 <i>Engelen van lucht</i>: <a href="/nl/The_Urantia_Book/85#p4_2">UB 85:4.2</a>.  <i>Prins van deze wereld</i>: <a href="/nl/The_Urantia_Book/53#p8_5">UB 53:8.5</a>.  <i>Prins Caligastia</i>: <a href="/nl/The_Urantia_Book/66#p1_1">UB 66:1.1</a>.  <i>Duivel, voormalig prins van deze wereld</i>: <a href="/nl/The_Urantia_Book/53#p1_4">UB 53:1.4</a>. </li>
  <li id="fn2"><a href="#cite2">↑</a> 2:2-3 <i>Oude Planetaire Prins</i>: <a href="/nl/The_Urantia_Book/51#p3_9">UB 51:3.9</a>. </li>
  <li id="fn3"><a href="#cite3">↑</a> 2:4 <i>Liefde en barmhartigheid over alles</i>: <a href="/nl/The_Urantia_Book/137#p8_6">UB 137:8.6</a>. </li>
  <li id="fn4"><a href="#cite4">↑</a> 2:8 <i>Overleven is een geschenk</i>: <a href="/nl/The_Urantia_Book/110#p2_2">UB 110:2.2</a>.  <i>Faith krijgt er een door de deur</i>: <a href="/nl/The_Urantia_Book/140#p1_4">UB 140:1.4</a>.  <i>Geloof is de toegangsprijs</i>: <a href="/nl/The_Urantia_Book/137#p8_17">UB 137:8.17</a>.  <i>Redding, geschenk onthuld door Sons</i>: <a href="/nl/The_Urantia_Book/150#p5_3">UB 150:5.3</a>.  <i>Geloof is een geschenk van God</i>: <a href="/nl/The_Urantia_Book/143#p2_7">UB 143:2.7</a>. </li>
  <li id="fn5"><a href="#cite5">↑</a> 2:10 <i>Michael's creatie</i>: <a href="/nl/The_Urantia_Book/57#p3_8">UB 57:3.8</a>.  <i>Schepper Zonen</i>: <a href="/nl/The_Urantia_Book/21#p0_1">UB 21:0.1</a>.  <i>Schepper Zonen maken</i>: <a href="/nl/The_Urantia_Book/21#p2_1">UB 21:2.1</a>. </li>
  <li id="fn6"><a href="#cite6">↑</a> 2:12 <i>Gemenebest van Israël</i>: <a href="/nl/The_Urantia_Book/128#p5_9">UB 128:5.9</a>.  <i>Gemenebest van Israël</i>: <a href="/nl/The_Urantia_Book/128#p3_4">UB 128:3.4</a>. </li>
</ol>
</div>
