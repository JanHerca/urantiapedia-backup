<!--
title: Openbaring - Hoofdstuk 5
description: 
published: true
date: 2023-11-8T21:53:38Z
tags: bible, bible—revelation
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Revelation/4">
          <span class="mdi mdi-arrow-left-drop-circle"></span><span class="pl-2">Openbaring - Hoofdstuk 4</span>
        </a>
        </td>
        <td>
        <a href="/nl/Bible/Revelation/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Revelation/6">
          <span class="pr-2">Openbaring - Hoofdstuk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  En ik zag in de rechter hand Desgenen, Die op den troon zat, een boek, geschreven van binnen en van buiten, verzegeld met zeven zegelen. </p>
<p id="v2"><sup><small>2</small></sup>  En ik zag een sterken engel, uitroepende met een grote stem: Wie is waardig het boek te openen, en zijn zegelen open te breken? </p>
<p id="v3"><sup><small>3</small></sup>  En niemand in den hemel, noch op de aarde, noch onder de aarde, kon het boek openen, noch hetzelve in zien. </p>
<p id="v4"><sup><small>4</small></sup>  En ik weende zeer, dat niemand waardig gevonden was, om dat boek te openen, en te lezen, noch hetzelve in te zien. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  En een van de ouderlingen zeide tot mij: Ween niet; zie, de Leeuw, Die uit den stam van Juda is, de Wortel Davids, heeft overwonnen, om het boek te openen, en zijn zeven zegelen open te breken. </p>
<p id="v6"><sup><small>6</small></sup>  En ik zag, en ziet, in het midden van den troon, en van de vier dieren, en in het midden van de ouderlingen, een Lam, staande als geslacht, hebbende zeven hoornen, en zeven ogen; dewelke zijn de zeven geesten Gods, die uitgezonden zijn in alle landen. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  En Het kwam, en heeft het boek genomen uit de rechter hand Desgenen, Die op den troon zat. </p>
<p id="v8"><sup><small>8</small></sup>  En als Het dat boek genomen had, vielen de vier dieren en de vier en twintig ouderlingen voor het Lam neder, hebbende elk citeren en gouden fiolen, zijnde vol reukwerks, welke zijn de gebeden der heiligen. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  En zij zongen een nieuw lied, zeggende: Gij zijt waardig dat boek te nemen, en zijn zegelen te openen; want Gij zijt geslacht, en hebt ons Gode gekocht met Uw bloed, uit alle geslacht, en taal, en volk, en natie; </p>
<p id="v10"><sup><small>10</small></sup>  En Gij hebt ons onzen God gemaakt tot koningen en priesteren; en wij zullen als koningen heersen op de aarde. </p>
<p id="v11"><sup><small>11</small></sup>  En ik zag, en ik hoorde een stem veler engelen rondom den troon, en de dieren, en de ouderlingen; en hun getal was tien duizendmaal tien duizenden, en duizendmaal duizenden; </p>
<p id="v12"><sup><small>12</small></sup>  Zeggende met een grote stem: Het Lam, Dat geslacht is, is waardig te ontvangen de kracht, en rijkdom, en wijsheid, en sterkte, en eer, en heerlijkheid, en dankzegging. </p>
<p id="v13"><sup><small>13</small></sup>  En alle schepsel, dat in den hemel is, en op de aarde, en onder de aarde, en die in de zee zijn, en alles, wat in dezelve is, hoorde ik zeggen: Hem, Die op den troon zit, en het Lam, zij de dankzegging, en de eer, en de heerlijkheid, en de kracht in alle eeuwigheid. </p>
<p id="v14"><sup><small>14</small></sup>  En de vier dieren zeiden: Amen. En de vier en twintig ouderlingen vielen neder, en aanbaden Dengene, Die leeft in alle eeuwigheid. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Revelation/4">
          <span class="mdi mdi-arrow-left-drop-circle"></span><span class="pl-2">Openbaring - Hoofdstuk 4</span>
        </a>
        </td>
        <td>
        <a href="/nl/Bible/Revelation/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Revelation/6">
          <span class="pr-2">Openbaring - Hoofdstuk 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 5:4 <i>Niet onmannelijk om te huilen</i>: <a href="/nl/The_Urantia_Book/140#p5_16">UB 140:5.16</a>. </li>
  <li id="fn2"><a href="#cite2">↑</a> 5:6 <i>Adjudant geest geesten</i>: <a href="/nl/The_Urantia_Book/36#p5_1">UB 36:5.1</a>.  <i>Zeven geesten van God</i>: <a href="/nl/The_Urantia_Book/116#p2_1">UB 116:2.1</a>.  <i>Zeven meestergeesten</i>: <a href="/nl/The_Urantia_Book/16#p0_1">UB 16:0.1</a>.  <i>Adjudant geest geesten</i>: <a href="/nl/The_Urantia_Book/36#p5_2">UB 36:5.2</a>.  <i>Zeven geesten van God</i>: <a href="/nl/The_Urantia_Book/16#p4_1">UB 16:4.1</a>.  <i>Adjudant geest geesten</i>: <a href="/nl/The_Urantia_Book/16#p6_2">UB 16:6.2</a>. </li>
  <li id="fn3"><a href="#cite3">↑</a> 5:8 <i>Harp van God</i>: <a href="/nl/The_Urantia_Book/47#p10_2">UB 47:10.2</a>. </li>
  <li id="fn4"><a href="#cite4">↑</a> 5:8,14 <i>Four “beasts”</i>: <a href="/nl/The_Urantia_Book/34#p4_9">UB 34:4.9</a>.  <i>24 raadgevers</i>: <a href="/nl/The_Urantia_Book/77#p9_5">UB 77:9.5</a>.  <i>Urantia beheer</i>: <a href="/nl/The_Urantia_Book/114#p2_1">UB 114:2.1</a>. </li>
</ol>
</div>
