<!--
title: Openbaring - Hoofdstuk 11
description: 
published: true
date: 2022-8-14T14:14:7Z
tags: 
editor: ckeditor
dateCreated: 2022-8-14T14:14:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Revelation/10">Openbaring - Hoofdstuk 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Revelation/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Revelation/12">Openbaring - Hoofdstuk 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En mij werd een rietstok gegeven, een meet roede gelijk; en de engel stond en zeide: Sta op, en meet den tempel Gods en het altaar, en degenen, die daarin aanbidden. </p>
<p id="v2"><sup><small>2</small></sup>  En laat het voorhof uit, dat van buiten den tempel is, en meet dat niet, want het is den heidenen gegeven; en zij zullen de heilige stad vertreden twee en veertig maanden. </p>
<p id="v3"><sup><small>3</small></sup>  En Ik zal Mijn twee getuigen macht geven, en zij zullen profeteren duizend tweehonderd zestig dagen, met zakken bekleed. </p>
<p id="v4"><sup><small>4</small></sup>  Dezen zijn de twee olijfbomen, en de twee kandelaren, die voor den God der aarde staan. </p>
<p id="v5"><sup><small>5</small></sup>  En zo iemand die wil beschadigen, een vuur zal uit hun mond uitgaan, en zal hun vijanden verslinden; en zo iemand hen wil beschadigen, die moet alzo gedood worden. </p>
<p id="v6"><sup><small>6</small></sup>  Dezen hebben macht den hemel te sluiten, opdat geen regen regene in de dagen hunner profetering; en zij hebben macht over de wateren, om die in bloed te verkeren, en de aarde te slaan met allerlei plage, zo menigmaal als zij zullen willen. </p>
<p id="v7"><sup><small>7</small></sup>  En als zij hun getuigenis zullen geeindigd hebben, zal het beest, dat uit den afgrond opkomt, hun krijg aandoen, en het zal hen overwinnen, en zal hen doden. </p>
<p id="v8"><sup><small>8</small></sup>  En hun dode lichamen zullen liggen op de straat der grote stad, die geestelijk genoemd wordt Sodoma en Egypte, alwaar ook onze Heere gekruist is. </p>
<p id="v9"><sup><small>9</small></sup>  En de mensen uit de volken, en geslachten, en talen, en natien, zullen hun dode lichamen zien drie dagen en een halven, en zullen niet toelaten, dat hun dode lichamen in graven gelegd worden. </p>
<p id="v10"><sup><small>10</small></sup>  En die op de aarde wonen, die zullen verblijd zijn over hen, en zullen vreugde bedrijven, en zullen elkander geschenken zenden; omdat deze twee profeten degenen, die op de aarde wonen, gepijnigd hadden. </p>
<p id="v11"><sup><small>11</small></sup>  En na die drie dagen en een halven, is een geest des levens uit God in hen gegaan; en zij stonden op hun voeten; en er is grote vrees gevallen op degenen, die hen aanschouwden. </p>
<p id="v12"><sup><small>12</small></sup>  En zij hoorden een grote stem uit den hemel, die tot hen zeide: Komt herwaarts op. En zij voeren op naar den hemel in de wolk; en hun vijanden aanschouwden hen. </p>
<p id="v13"><sup><small>13</small></sup>  En in diezelfde ure geschiedde een grote aardbeving, en het tiende deel der stad is gevallen, en er zijn in de aardbeving gedood zeven duizend namen van mensen, en de overigen zijn zeer bevreesd geworden, en hebben den God des hemels heerlijkheid gegeven. </p>
<p id="v14"><sup><small>14</small></sup>  Het tweede wee is weggegaan; ziet, het derde wee komt haast. </p>
<p id="v15"><sup><small>15</small></sup>  En de zevende engel heeft gebazuind, en er geschiedden grote stemmen in den hemel, zeggende: De koninkrijken der wereld zijn geworden onzes Heeren en van Zijn Christus, en Hij zal als Koning heersen in alle eeuwigheid. </p>
<p id="v16"><sup><small>16</small></sup>  En de vier en twintig ouderlingen, die voor God zitten op hun tronen, vielen neder op hun aangezichten, en aanbaden God, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Zeggende: Wij danken U, Heere God almachtig, Die is, en Die was, en Die komen zal! dat Gij Uw grote kracht hebt aangenomen, en als Koning hebt geheerst; </p>
<p id="v18"><sup><small>18</small></sup>  En de volken waren toornig geworden, en Uw toorn is gekomen, en de tijd der doden, om geoordeeld te worden, en om het loon te geven Uw dienstknechten, den profeten, en den heiligen, en dengenen, die Uw Naam vrezen, den kleinen en den groten; en om te verderven degenen, die de aarde verdierven. </p>
<p id="v19"><sup><small>19</small></sup>  En de tempel Gods in de hemel is geopend geworden, en de ark Zijns verbonds is gezien in Zijn tempel; en er werden bliksemen, en stemmen, en donderslagen, en aardbeving, en grote hagel. <sup id="cite2"><a href="#fn2">[2]</a></sup></p>
<h2>Referenties</h2>
<div>
<ol>
  <li id="fn1"><a href="#cite1">↑</a> 11:16 <i>Urantia beheer</i>: <a href="/nl/The_Urantia_Book/114#p2_1">UB 114:2.1</a>.  <i>24 raadgevers</i>: <a href="/nl/The_Urantia_Book/77#p9_5">UB 77:9.5</a>.  <i>Jeruzalem commissie</i>: <a href="/nl/The_Urantia_Book/114#p1_1">UB 114:1.1</a>. </li>
  <li id="fn2"><a href="#cite2">↑</a> 11:19 <i>Jerusem receivers</i>: <a href="/nl/The_Urantia_Book/46#p3_3">UB 46:3.3</a>.  <i>Gegroet</i>: <a href="/nl/The_Urantia_Book/85#p4_3">UB 85:4.3</a>. </li>
</ol>
</div>
