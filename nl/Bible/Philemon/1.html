<!--
title: Filemon - Hoofdstuk 1
description: 
published: true
date: 2023-11-8T21:53:38Z
tags: bible, bible—philemon
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/nl/Bible/Philemon/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulus, een gevangene van Christus Jezus, en Timotheus, de broeder, aan Filemon, den geliefde, en onzen medearbeider, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  En aan Appia, de geliefde, en aan Archippus, onzen medestrijder, en aan de Gemeente, die te uwen huize is: <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Genade zij ulieden en vrede van God, onzen Vader, en den Heere Jezus Christus. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Ik dank mijn God, uwer altijd gedachtig zijnde in mijn gebeden; </p>
<p id="v5"><sup><small>5</small></sup>  Alzo ik hoor uw liefde en geloof, hetwelk gij hebt aan den Heere Jezus, en jegens al de heiligen; </p>
<p id="v6"><sup><small>6</small></sup>  Opdat de gemeenschap uws geloofs krachtig worde in de bekendmaking van alle goed, hetwelk in ulieden is door Christus Jezus. </p>
<p id="v7"><sup><small>7</small></sup>  Want wij hebben grote vreugde en vertroosting over uw liefde, dat de ingewanden der heiligen verkwikt zijn geworden door u, broeder! </p>
<p id="v8"><sup><small>8</small></sup>  Daarom, hoewel ik grote vrijmoedigheid heb in Christus, om u te bevelen, hetgeen betamelijk is; </p>
<p id="v9"><sup><small>9</small></sup>  Zo bid ik nochtans liever door de liefde, daar ik zodanig een ben, te weten Paulus, een oud man, en nu ook een gevangene van Jezus Christus. </p>
<p id="v10"><sup><small>10</small></sup>  Ik bid u dan voor mijn zoon, denwelken ik in mijn banden heb geteeld, namelijk Onesimus; </p>
<p id="v11"><sup><small>11</small></sup>  Die eertijds u onnut was, maar nu u en mij zeer nuttig; denwelken ik wedergezonden heb. </p>
<p id="v12"><sup><small>12</small></sup>  Doch gij, neem hem, dat is mijn ingewanden, weder aan; </p>
<p id="v13"><sup><small>13</small></sup>  Denwelken ik wel had willen bij mij behouden, opdat hij mij voor u dienen zou in de banden des Evangelies. </p>
<p id="v14"><sup><small>14</small></sup>  Maar ik heb zonder uw goedvinden niets willen doen, opdat uw goeddadigheid niet zou zijn als naar bedwang, maar naar vrijwilligheid. </p>
<p id="v15"><sup><small>15</small></sup>  Want veellicht is hij daarom voor een kleinen tijd van u gescheiden geweest, opdat gij hem eeuwig zoudt weder hebben. </p>
<p id="v16"><sup><small>16</small></sup>  Nu voortaan niet als een dienstknecht, maar meer dan een dienstknecht, namelijk een geliefden broeder, inzonderheid mij, hoeveel te meer dan u, beide in het vlees en in den Heere. </p>
<p id="v17"><sup><small>17</small></sup>  Indien gij mij dan houdt voor een metgezel, zo neem hem aan, gelijk als mij. </p>
<p id="v18"><sup><small>18</small></sup>  En indien hij u iets verongelijkt heeft, of schuldig is, reken dat mij toe. </p>
<p id="v19"><sup><small>19</small></sup>  Ik, Paulus, heb het geschreven met deze mijn hand, ik zal het betalen; opdat ik u niet zegge, dat gij ook uzelven mij daartoe schuldig zijt. </p>
<p id="v20"><sup><small>20</small></sup>  Ja, broeder, laat mij uwer hierin genieten in den Heere; verkwik mijn ingewanden in den Heere. </p>
<p id="v21"><sup><small>21</small></sup>  Ik heb aan u geschreven, vertrouwende op uw gehoorzaamheid; en ik weet, dat gij doen zult ook boven hetgeen ik zeg. </p>
<p id="v22"><sup><small>22</small></sup>  En bereid mij ook tegelijk een herberg; want ik hoop, dat ik door uw gebeden ulieden zal geschonken worden. </p>
<p id="v23"><sup><small>23</small></sup>  U groeten Epafras, mijn medegevangene in Christus Jezus, </p>
<p id="v24"><sup><small>24</small></sup>  Markus, Aristarchus, Demas, Lukas, mijn medearbeiders. <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  De genade van onzen Heere Jezus Christus zij met uw geest. Amen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/nl/Bible/Philemon/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 1:1 <i>Genaamd "broer" & "zus"</i>: <a href="/nl/The_Urantia_Book/194#p4_7">UB 194:4.7</a>. </li>
  <li id="fn2"><a href="#cite2">↑</a> 1:2 <i>God is onze Vader</i>: <a href="/nl/The_Urantia_Book/141#p4_2">UB 141:4.2</a>.  <i>God: liefhebbende Vader van alle mensen</i>: <a href="/nl/The_Urantia_Book/194#p4_6">UB 194:4.6</a>.  <i>God is onze Vader</i>: <a href="/nl/The_Urantia_Book/149#p6_8">UB 149:6.8</a>. </li>
  <li id="fn3"><a href="#cite3">↑</a> 1:3 <i>God is MIJN Vader</i>: <a href="/nl/The_Urantia_Book/131#p10_5">UB 131:10.5</a>.  <i>Vader-kind relatie</i>: <a href="/nl/The_Urantia_Book/131#p10_8">UB 131:10.8</a>.  <i>Vader-kind relatie</i>: <a href="/nl/The_Urantia_Book/131#p10_6">UB 131:10.6</a>. </li>
  <li id="fn4"><a href="#cite4">↑</a> 1:24 <i>Marcus</i>: <a href="/nl/The_Urantia_Book/132#p4_7">UB 132:4.7</a>. </li>
</ol>
</div>
