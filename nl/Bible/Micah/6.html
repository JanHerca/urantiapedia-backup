<!--
title: Micha - Hoofdstuk 6
description: 
published: true
date: 2023-11-8T21:53:38Z
tags: bible, bible—micah
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Micah/5">
          <span class="mdi mdi-arrow-left-drop-circle"></span><span class="pl-2">Micha - Hoofdstuk 5</span>
        </a>
        </td>
        <td>
        <a href="/nl/Bible/Micah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Micah/7">
          <span class="pr-2">Micha - Hoofdstuk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Hoort nu, wat de HEERE zegt: Maak u op, twist met de bergen, en laat de heuvelen uw stem horen. </p>
<p id="v2"><sup><small>2</small></sup>  Hoort, gij bergen! den twist des HEEREN, mitsgaders gij sterke fondamenten der aarde! want de HEERE heeft een twist met Zijn volk, en Hij zal Zich met Israel in recht begeven. </p>
<p id="v3"><sup><small>3</small></sup>  O Mijn volk! wat heb Ik u gedaan, en waarmede heb Ik u vermoeid? Betuig tegen Mij. </p>
<p id="v4"><sup><small>4</small></sup>  Immers heb Ik u uit Egypteland opgevoerd, en u uit het diensthuis verlost; en Ik heb voor uw aangezicht henen gezonden Mozes, Aaron en Mirjam. </p>
<p id="v5"><sup><small>5</small></sup>  Mijn volk! gedenk toch wat Balak, de koning van Moab, beraadslaagde, en wat hem Bileam, de zoon van Beor, antwoordde; en wat geschied is van Sittim af tot Gilgal toe, opdat gij de gerechtigheden des HEEREN kent. </p>
<p id="v6"><sup><small>6</small></sup>  Waarmede zal ik den HEERE tegenkomen, en mij bukken voor den hogen God? Zal ik Hem tegenkomen met brandofferen, met eenjarige kalveren? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Zou de HEERE een welgevallen hebben aan duizenden van rammen, aan tien duizenden van oliebeken? Zal ik mijn eerstgeborene geven voor mijn overtreding, de vrucht mijns buiks voor de zonde mijner ziel? </p>
<p id="v8"><sup><small>8</small></sup>  Hij heeft u bekend gemaakt, o mens! wat goed is; en wat eist de HEERE van u, dan recht te doen, en weldadigheid lief te hebben, en ootmoediglijk te wandelen met uw God? <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  De stem des HEEREN roept tot de stad (want Uw Naam ziet het wezen): Hoort de roede, en wie ze besteld heeft! </p>
<p id="v10"><sup><small>10</small></sup>  Zijn er niet nog, in eens ieders goddelozen huis, schatten der goddeloosheid en een schaarse efa, dat te verfoeien is? </p>
<p id="v11"><sup><small>11</small></sup>  Zou ik rein zijn, met een goddeloze weegschaal en met een zak van bedriegelijke weegstenen? </p>
<p id="v12"><sup><small>12</small></sup>  Dewijl haar rijke lieden vol zijn van geweld, en haar inwoners leugen spreken, en haar tong bedriegelijk is in haar mond; </p>
<p id="v13"><sup><small>13</small></sup>  Zo zal Ik u ook krenken, u slaande, en verwoestende om uw zonden. </p>
<p id="v14"><sup><small>14</small></sup>  Gij zult eten, maar niet verzadigd worden, en uw nederdrukking zal in het midden van u zijn; en gij zult aangrijpen, maar niet wegbrengen, en wat gij zult wegbrengen, zal Ik aan het zwaard overgeven. </p>
<p id="v15"><sup><small>15</small></sup>  Gij zult zaaien, maar niet maaien; gij zult olijven treden, maar u met olie niet zalven, en most, maar geen wijn drinken. </p>
<p id="v16"><sup><small>16</small></sup>  Want de inzettingen van Omri worden onderhouden, en het ganse werk van het huis van Achab; en gij wandelt in derzelver raadslagen; opdat Ik u stelle tot verwoesting, en haar inwoners tot aanfluiting; alzo zult gij de smaadheid Mijns volks dragen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Micah/5">
          <span class="mdi mdi-arrow-left-drop-circle"></span><span class="pl-2">Micha - Hoofdstuk 5</span>
        </a>
        </td>
        <td>
        <a href="/nl/Bible/Micah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Micah/7">
          <span class="pr-2">Micha - Hoofdstuk 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 6:6-8 <i>Schrift lezen: Waarmee zal ik voor de Heer komen?</i>: <a href="/nl/The_Urantia_Book/126#p4_5">UB 126:4.5</a>.  <i>Zal ik komen met brandoffer?</i>: <a href="/nl/The_Urantia_Book/97#p5_6">UB 97:5.6</a>. </li>
  <li id="fn2"><a href="#cite2">↑</a> 6:8 <i>Wandel nederig met God</i>: <a href="/nl/The_Urantia_Book/149#p6_11">UB 149:6.11</a>. </li>
</ol>
</div>
