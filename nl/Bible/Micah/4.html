<!--
title: Micha - Hoofdstuk 4
description: 
published: true
date: 2023-11-8T21:53:38Z
tags: bible, bible—micah
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Micah/3">
          <span class="mdi mdi-arrow-left-drop-circle"></span><span class="pl-2">Micha - Hoofdstuk 3</span>
        </a>
        </td>
        <td>
        <a href="/nl/Bible/Micah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Micah/5">
          <span class="pr-2">Micha - Hoofdstuk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Maar in het laatste der dagen zal het geschieden, dat de berg van het huis des HEEREN zal vastgesteld zijn op den top der bergen; en hij zal verheven zijn boven de heuvelen, en de volken zullen tot hem toevloeien. </p>
<p id="v2"><sup><small>2</small></sup>  En vele heidenen zullen henengaan, en zeggen: Komt en laat ons opgaan tot den berg des HEEREN, en ten huize van den God Jakobs, opdat Hij ons lere van Zijn wegen, en wij in Zijn paden wandelen; want uit Sion zal de wet uitgaan, en des HEEREN woord uit Jeruzalem. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  En Hij zal onder grote volken richten, en machtige heidenen straffen, tot verre toe; en zij zullen hun zwaarden slaan tot spaden, en hun spiesen tot sikkelen; het ene volk zal tegen het andere volk geen zwaard opheffen, en zij zullen den krijg niet meer leren. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Maar zij zullen zitten, een ieder onder zijn wijnstok, en onder zijn vijgeboom, en er zal niemand zijn, die ze verschrikke; want de mond des HEEREN der heirscharen heeft het gesproken. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Want alle volken zullen wandelen, elk in den naam zijns gods; maar wij zullen wandelen in den Naam des HEEREN, onzes Gods, eeuwiglijk en altoos. <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  Te dien dage, spreekt de HEERE, zal Ik haar, die hinkende was, verzamelen, en haar, die verdreven was, vergaderen, en die Ik geplaagd had. </p>
<p id="v7"><sup><small>7</small></sup>  En Ik zal haar, die hinkende was, maken tot een overblijfsel, en haar die verre henen verstoten was, tot een machtig volk; en de HEERE zal Koning over hen zijn op den berg Sions, van nu aan tot in eeuwigheid. </p>
<p id="v8"><sup><small>8</small></sup>  En gij Schaapstoren, gij Ofel der dochter Sions! tot u zal komen, ja, daar zal komen de vorige heerschappij, het koninkrijk der dochteren van Jeruzalem. </p>
<p id="v9"><sup><small>9</small></sup>  Nu, waarom zoudt gij zo groot geschrei maken? Is er geen koning onder u? Is uw Raadgever vergaan, dat u smart, als van een barende vrouw, heeft aangegrepen? </p>
<p id="v10"><sup><small>10</small></sup>  Lijd smart en arbeid om voort te brengen, o dochter Sions! als een barende vrouw; want nu zult gij wel uit de stad henen uitgaan, en op het veld wonen, en tot in Babel komen, maar aldaar zult gij gered worden; aldaar zal u de HEERE verlossen uit de hand uwer vijanden. </p>
<p id="v11"><sup><small>11</small></sup>  Nu zijn wel vele heidenen tegen u verzameld, die daar zeggen: Laat ze ontheiligd worden, en laat ons oog schouwen aan Sion. </p>
<p id="v12"><sup><small>12</small></sup>  Maar zij weten de gedachten des HEEREN niet, en verstaan Zijn raadslag niet; dat Hij hen vergaderd heeft als garven tot den dorsvloer. </p>
<p id="v13"><sup><small>13</small></sup>  Maak u op en dors, o dochter Sions! Want Ik zal uw hoorn ijzer maken, en uw klauwen koper maken, en gij zult vele volken verpletteren; en Ik zal hunlieder gewin den HEERE verbannen, en hun vermogen den Heere der ganse aarde. </p>
<p id="v14"><sup><small>14</small></sup>  Nu, rot u met benden, gij dochter der bende, hij zal een belegering tegen ons stellen; zij zullen den rechter Israels met de roede op het kinnebakken slaan. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Micah/3">
          <span class="mdi mdi-arrow-left-drop-circle"></span><span class="pl-2">Micha - Hoofdstuk 3</span>
        </a>
        </td>
        <td>
        <a href="/nl/Bible/Micah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Micah/5">
          <span class="pr-2">Micha - Hoofdstuk 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 4:2 <i>Onderwezen door de geest</i>: <a href="/nl/The_Urantia_Book/156#p5_2">UB 156:5.2</a>. </li>
  <li id="fn2"><a href="#cite2">↑</a> 4:3 <i>Naties leren oorlog niet meer</i>: <a href="/nl/The_Urantia_Book/159#p5_6">UB 159:5.6</a>. </li>
  <li id="fn3"><a href="#cite3">↑</a> 4:4 <i>Niet langer Lord of Hosts</i>: <a href="/nl/The_Urantia_Book/194#p3_11">UB 194:3.11</a>. </li>
  <li id="fn4"><a href="#cite4">↑</a> 4:4-5 <i>Elke man zit onder zijn eigen wijnstok</i>: <a href="/nl/The_Urantia_Book/97#p5_5">UB 97:5.5</a>. </li>
  <li id="fn5"><a href="#cite5">↑</a> 4:5 <i>Het koninkrijk als toekomstige hoop</i>: <a href="/nl/The_Urantia_Book/170#p1_3">UB 170:1.3</a>. </li>
</ol>
</div>
