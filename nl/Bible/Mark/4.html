<!--
title: Markus - Hoofdstuk 4
description: 
published: true
date: 2022-10-8T9:52:44Z
tags: bible, bible—mark
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Mark/3">Markus - Hoofdstuk 3</a></td>
        <td><a href="/nl/Bible/Mark/Index">Inhoudsopgave</a></td>
        <td><a href="/nl/Bible/Mark/5">Markus - Hoofdstuk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Hij begon wederom te leren omtrent de zee; en er vergaderde een grote schare bij Hem, alzo dat Hij, in het schip gegaan zijnde, nederzat op de zee; en de gehele schare was op het land aan de zee. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  En Hij leerde hun veel dingen door gelijkenissen, en Hij zeide in Zijn lering tot hen: </p>
<p id="v3"><sup><small>3</small></sup>  Hoort toe: ziet, een zaaier ging uit om te zaaien. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  En het geschiedde in het zaaien, dat het ene deel zaads viel bij den weg; en de vogelen des hemels kwamen, en aten het op. </p>
<p id="v5"><sup><small>5</small></sup>  En het andere viel op het steenachtige, waar het niet veel aarde had; en het ging terstond op, omdat het geen diepte van aarde had. </p>
<p id="v6"><sup><small>6</small></sup>  Maar als de zon opgegaan was, zo is het verbrand geworden, en omdat het geen wortel had, zo is het verdord. </p>
<p id="v7"><sup><small>7</small></sup>  En het andere viel in de doornen, en de doornen wiesen op, en verstikten hetzelve, en het gaf geen vrucht. </p>
<p id="v8"><sup><small>8</small></sup>  En het andere viel in de goede aarde, en gaf vrucht, die opging en wies; en het ene droeg dertig-,en het andere zestig-,en het andere honderd voud. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  En Hij zeide tot hen: Wie oren heeft om te horen, die hore. </p>
<p id="v10"><sup><small>10</small></sup>  En als Hij nu alleen was, vraagden Hem degenen, die omtrent Hem waren, met de twaalven, naar de gelijkenis. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  En Hij zeide tot hen: Het is u gegeven te verstaan de verborgenheid van het Koninkrijk Gods; maar dengenen, die buiten zijn, geschieden al deze dingen door gelijkenissen; <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  Opdat zij ziende zien, en niet bemerken, en horende horen, en niet verstaan; opdat zij zich niet te eniger tijd, bekeren en hun de zonden vergeven worden. </p>
<p id="v13"><sup><small>13</small></sup>  En Hij zeide tot hen: Weet gij deze gelijkenis niet, en hoe zult gij al de gelijkenissen verstaan? </p>
<p id="v14"><sup><small>14</small></sup>  De zaaier is, die het Woord zaait. <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  En dezen zijn, die bij den weg bezaaid worden, waarin het Woord gezaaid wordt; en als zij het gehoord hebben, zo komt de satan terstond, en neemt het Woord weg, hetwelk in hun harten gezaaid was. </p>
<p id="v16"><sup><small>16</small></sup>  En dezen zijn desgelijks, die op de steenachtige plaatsen bezaaid worden; welke, als zij het Woord gehoord hebben, terstond hetzelve met vreugde ontvangen. <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  En hebben geen wortel in zichzelven, maar zijn voor een tijd; daarna, als verdrukking of vervolging komt om des Woords wil, zo worden zij terstond geergerd. </p>
<p id="v18"><sup><small>18</small></sup>  En dezen zijn, die in de doornen bezaaid worden; namelijk degenen, die het Woord horen; </p>
<p id="v19"><sup><small>19</small></sup>  En de zorgvuldigheden dezer wereld, en de verleiding des rijkdoms en de begeerlijkheden omtrent de andere dingen, inkomende, verstikken het Woord, en het wordt onvruchtbaar. </p>
<p id="v20"><sup><small>20</small></sup>  En dezen zijn, die in de goede aarde bezaaid zijn, welke het Woord horen en aannemen, en dragen vruchten, het ene dertig-,en het andere zestig-,en het andere honderd voud. </p>
<p id="v21"><sup><small>21</small></sup>  En Hij zeide tot hen: Komt ook de kaars, opdat zij onder de koornmaat of onder het bed gezet worde? Is het niet, opdat zij op den kandelaar gezet worde? <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  Want er is niets verborgen, dat niet geopenbaard zal worden; en er is niets geschied, om verborgen te zijn, maar opdat het in het openbaar zou komen. <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Zo iemand oren heeft om te horen, die hore. </p>
<p id="v24"><sup><small>24</small></sup>  En Hij zeide tot hen: Ziet, wat gij hoort. Met wat mate gij meet, zal u gemeten worden, en u, die hoort, zal meer toegelegd worden. </p>
<p id="v25"><sup><small>25</small></sup>  Want zo wie heeft, dien zal gegeven worden; en wie niet heeft, van dien zal genomen worden, ook dat hij heeft. <sup id="cite12"><a href="#fn12">[12]</a></sup></p>
<p id="v26"><sup><small>26</small></sup>  En Hij zeide: Alzo is het Koninkrijk Gods, gelijk of een mens het zaad in de aarde wierp; <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  En voorts sliep, en opstond, nacht en dag; en het zaad uitsproot en lang werd, dat hij zelf niet wist, hoe. </p>
<p id="v28"><sup><small>28</small></sup>  Want de aarde brengt van zelve vruchten voort: eerst het kruid, daarna de aar, daarna het volle koren in de aar. </p>
<p id="v29"><sup><small>29</small></sup>  En als de vrucht zich voordoet, terstond zendt hij de sikkel daarin, omdat de oogst daar is. </p>
<p id="v30"><sup><small>30</small></sup>  En Hij zeide: Waarbij zullen wij het Koninkrijk Gods vergelijken, of met wat gelijkenis zullen wij hetzelve vergelijken? <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v31"><sup><small>31</small></sup>  Namelijk bij een mosterdzaad, hetwelk, wanneer het in de aarde gezaaid wordt, het minste is van al de zaden, die op de aarde zijn. <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  En wanneer het gezaaid is, gaat het op, en wordt het meeste van al de moeskruiden, en maakt grote takken, alzo dat de vogelen des hemels onder zijn schaduw kunnen nestelen. </p>
<p id="v33"><sup><small>33</small></sup>  En door vele zulke gelijkenissen sprak Hij tot hen het Woord, naardat zij het horen konden. <sup id="cite18"><a href="#fn18">[18]</a></sup></p>
<p id="v34"><sup><small>34</small></sup>  En zonder gelijkenis sprak Hij tot hen niet; maar Hij verklaarde alles Zijn discipelen in het bijzonder. </p>
<p id="v35"><sup><small>35</small></sup>  En op denzelfden dag, als het nu avond geworden was, zeide Hij tot hen: Laat ons overvaren aan de andere zijde. <sup id="cite19"><a href="#fn19">[19]</a></sup></p>
<p id="v36"><sup><small>36</small></sup>  En zij, de schare gelaten hebbende, namen Hem mede, gelijk Hij in het schip was; en er waren nog andere scheepjes met Hem. </p>
<p id="v37"><sup><small>37</small></sup>  En er werd een grote storm van wind, en de baren sloegen over in het schip, alzo dat het nu vol werd. <sup id="cite20"><a href="#fn20">[20]</a></sup></p>
<p id="v38"><sup><small>38</small></sup>  En Hij was in het achterschip, slapende op een oorkussen; en zij wekten Hem op, en zeiden tot Hem: Meester, bekommert het U niet, dat wij vergaan? <sup id="cite21"><a href="#fn21">[21]</a></sup></p>
<p id="v39"><sup><small>39</small></sup>  En Hij opgewekt zijnde, bestrafte den wind, en zeide tot de zee: Zwijg, wees stil! En de wind ging liggen, en er werd grote stilte. <sup id="cite22"><a href="#fn22">[22]</a></sup></p>
<p id="v40"><sup><small>40</small></sup>  En Hij zeide tot hen: Wat zijt gij zo vreesachtig? Hebt gij geen geloof? </p>
<p id="v41"><sup><small>41</small></sup>  En zij vreesden met grote vreze, en zeiden tot elkander: Wie is toch Deze, dat ook de wind en de zee Hem gehoorzaam zijn? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Mark/3">Markus - Hoofdstuk 3</a></td>
        <td><a href="/nl/Bible/Mark/Index">Inhoudsopgave</a></td>
        <td><a href="/nl/Bible/Mark/5">Markus - Hoofdstuk 5</a></td>
      </tr>
    </tbody>
  </table>
</figure>
<h2>Referenties</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:1 <i>Leraar uit de hemel</i>: <a href="/nl/The_Urantia_Book/141#p7_10">UB 141:7.10</a>. </li>
  <li id="fn2"><a href="#cite2">↑</a> 4:1-2 <i>Menigte rond boot</i>: <a href="/nl/The_Urantia_Book/151#p1_1">UB 151:1.1</a>. </li>
  <li id="fn3"><a href="#cite3">↑</a> 4:3-9 <i>Gelijkenis van de zaaier</i>: <a href="/nl/The_Urantia_Book/151#p1_2">UB 151:1.2</a>. </li>
  <li id="fn4"><a href="#cite4">↑</a> 4:8,20 <i>Kingdom like good seed</i>: <a href="/nl/The_Urantia_Book/137#p8_12">UB 137:8.12</a>. </li>
  <li id="fn5"><a href="#cite5">↑</a> 4:10 <i>Discipelen vragen betekenis</i>: <a href="/nl/The_Urantia_Book/151#p1_3">UB 151:1.3</a>. </li>
  <li id="fn6"><a href="#cite6">↑</a> 4:11,26,30 <i>Evangelie van het koninkrijk</i>: <a href="/nl/The_Urantia_Book/190#p5_4">UB 190:5.4</a>.  <i>Evangelie van het koninkrijk</i>: <a href="/nl/The_Urantia_Book/143#p1_5">UB 143:1.5</a>.  <i>Koninkrijk van God</i>: <a href="/nl/The_Urantia_Book/169#p4_6">UB 169:4.6</a>.  <i>Koninkrijk van God</i>: <a href="/nl/The_Urantia_Book/34#p6_13">UB 34:6.13</a>.  <i>Evangelie van het koninkrijk</i>: <a href="/nl/The_Urantia_Book/193#p0_4">UB 193:0.4</a>.  <i>Verkondig de oprichting van een koninkrijk</i>: <a href="/nl/The_Urantia_Book/137#p8_6">UB 137:8.6</a>. </li>
  <li id="fn7"><a href="#cite7">↑</a> 4:11-12 <i>Jezus legt uit waarom gelijkenissen</i>: <a href="/nl/The_Urantia_Book/151#p1_4">UB 151:1.4</a>. </li>
  <li id="fn8"><a href="#cite8">↑</a> 4:14-20 <i>Peter's interpretatie</i>: <a href="/nl/The_Urantia_Book/151#p2_2">UB 151:2.2</a>.  <i>Nathaniels interpretatie</i>: <a href="/nl/The_Urantia_Book/151#p2_3">UB 151:2.3</a>. </li>
  <li id="fn9"><a href="#cite9">↑</a> 4:16 <i>Kwam om blijdschap te brengen</i>: <a href="/nl/The_Urantia_Book/139#p6_5">UB 139:6.5</a>. </li>
  <li id="fn10"><a href="#cite10">↑</a> 4:21 <i>Jij bent het licht van de wereld</i>: <a href="/nl/The_Urantia_Book/140#p3_13">UB 140:3.13</a>.  <i>Laat licht schijnen met discretie</i>: <a href="/nl/The_Urantia_Book/151#p3_1">UB 151:3.1</a>.  <i>Jij bent het licht van de wereld</i>: <a href="/nl/The_Urantia_Book/140#p4_4">UB 140:4.4</a>. </li>
  <li id="fn11"><a href="#cite11">↑</a> 4:22 <i>Niets verborg, alles zal aan het licht komen</i>: <a href="/nl/The_Urantia_Book/151#p3_1">UB 151:3.1</a>.  <i>Binnenkort niets meer verborgen</i>: <a href="/nl/The_Urantia_Book/165#p3_2">UB 165:3.2</a>. </li>
  <li id="fn12"><a href="#cite12">↑</a> 4:25 <i>Trouw in weinig / trouw in veel</i>: <a href="/nl/The_Urantia_Book/169#p2_6">UB 169:2.6</a>.  <i>Meer gegeven aan meer, minder aan minder</i>: <a href="/nl/The_Urantia_Book/151#p1_4">UB 151:1.4</a>.  <i>Gegeven hebben, niet genomen hebben</i>: <a href="/nl/The_Urantia_Book/109#p4_5">UB 109:4.5</a>.  <i>Wie heeft, krijgt meer</i>: <a href="/nl/The_Urantia_Book/151#p3_1">UB 151:3.1</a>.  <i>Wie heeft is gegeven; heeft niet, genomen</i>: <a href="/nl/The_Urantia_Book/176#p3_5">UB 176:3.5</a>. </li>
  <li id="fn13"><a href="#cite13">↑</a> 4:26-29 <i>Tweede gelijkenis van zaaier</i>: <a href="/nl/The_Urantia_Book/151#p3_15">UB 151:3.15</a>. </li>
  <li id="fn14"><a href="#cite14">↑</a> 4:30 <i>Koninkrijk van God</i>: <a href="/nl/The_Urantia_Book/153#p2_4">UB 153:2.4</a>. </li>
  <li id="fn15"><a href="#cite15">↑</a> 4:30-32 <i>Parabel van mosterdzaad</i>: <a href="/nl/The_Urantia_Book/151#p4_2">UB 151:4.2</a>. </li>
  <li id="fn16"><a href="#cite16">↑</a> 4:31 <i>Mosterdzaad</i>: <a href="/nl/The_Urantia_Book/178#p1_15">UB 178:1.15</a>.  <i>Mosterdzaad</i>: <a href="/nl/The_Urantia_Book/170#p2_14">UB 170:2.14</a>. </li>
  <li id="fn17"><a href="#cite17">↑</a> 4:31-32 <i>Karaktergroei</i>: <a href="/nl/The_Urantia_Book/140#p8_27">UB 140:8.27</a>. </li>
  <li id="fn18"><a href="#cite18">↑</a> 4:33-34 <i>Veel andere gelijkenissen</i>: <a href="/nl/The_Urantia_Book/151#p4_7">UB 151:4.7</a>. </li>
  <li id="fn19"><a href="#cite19">↑</a> 4:35-36 <i>Oversteken naar de andere kant</i>: <a href="/nl/The_Urantia_Book/151#p5_1">UB 151:5.1</a>. </li>
  <li id="fn20"><a href="#cite20">↑</a> 4:37 <i>Hevige storm</i>: <a href="/nl/The_Urantia_Book/151#p5_2">UB 151:5.2</a>. </li>
  <li id="fn21"><a href="#cite21">↑</a> 4:38 <i>De "Meester"</i>: <a href="/nl/The_Urantia_Book/129#p1_11">UB 129:1.11</a>.  <i>Jezus sliep, ontwaakte</i>: <a href="/nl/The_Urantia_Book/151#p5_4">UB 151:5.4</a>.  <i>Mannen noemden hem Meester</i>: <a href="/nl/The_Urantia_Book/149#p2_12">UB 149:2.12</a>. </li>
  <li id="fn22"><a href="#cite22">↑</a> 4:39-41 <i>Berispt bemanning, storm neemt af</i>: <a href="/nl/The_Urantia_Book/151#p5_5">UB 151:5.5</a>. </li>
</ol>
</div>
