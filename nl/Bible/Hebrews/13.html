<!--
title: Hebreeën - Hoofdstuk 13
description: 
published: true
date: 2023-11-8T21:53:38Z
tags: bible, bible—hebrews
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Hebrews/12">
          <span class="mdi mdi-arrow-left-drop-circle"></span><span class="pl-2">Hebreeën - Hoofdstuk 12</span>
        </a>
        </td>
        <td>
        <a href="/nl/Bible/Hebrews/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dat de broederlijke liefde blijve. </p>
<p id="v2"><sup><small>2</small></sup>  Vergeet de herbergzaamheid niet; want hierdoor hebben sommigen onwetend engelen geherbergd. </p>
<p id="v3"><sup><small>3</small></sup>  Gedenkt der gevangenen, alsof gij mede gevangen waart; en dergenen, die kwalijk gehandeld worden, alsof gij ook zelven in het lichaam kwalijk gehandeld waart. </p>
<p id="v4"><sup><small>4</small></sup>  Het huwelijk is eerlijk onder allen, en het bed onbevlekt; maar hoereerders en overspelers zal God oordelen. </p>
<p id="v5"><sup><small>5</small></sup>  Uw wandel zij zonder geldgierigheid; en zijt vergenoegd met het tegenwoordige; want Hij heeft gezegd: Ik zal u niet begeven, en Ik zal u niet verlaten. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Zodat wij vrijmoediglijk durven zeggen: De Heere is mij een Helper, en ik zal niet vrezen, wat mij een mens zal doen. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Gedenkt uwer voorgangeren, die u het Woord Gods gesproken hebben; en volgt hun geloof na, aanschouwende de uitkomst hunner wandeling. </p>
<p id="v8"><sup><small>8</small></sup>  Jezus Christus is gisteren en heden dezelfde en in der eeuwigheid. </p>
<p id="v9"><sup><small>9</small></sup>  Wordt niet omgevoerd met verscheidene en vreemde leringen; want het is goed, dat het hart gesterkt wordt door genade, niet door spijzen, door welke geen nuttigheid bekomen hebben, die daarin gewandeld hebben. </p>
<p id="v10"><sup><small>10</small></sup>  Wij hebben een altaar, van hetwelk geen macht hebben te eten, die den tabernakel dienen. </p>
<p id="v11"><sup><small>11</small></sup>  Want welker dieren bloed voor de zonde gedragen werd in het heiligdom door den hogepriester, derzelver lichamen werden verbrand buiten de legerplaats. </p>
<p id="v12"><sup><small>12</small></sup>  Daarom heeft ook Jezus, opdat Hij door Zijn eigen bloed het volk zou heiligen, buiten de poort geleden. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Zo laat ons dan tot Hem uitgaan buiten de legerplaats, Zijn smaadheid dragende. </p>
<p id="v14"><sup><small>14</small></sup>  Want wij hebben hier geen blijvende stad, maar wij zoeken de toekomende. </p>
<p id="v15"><sup><small>15</small></sup>  Laat ons dan door Hem altijd Gode opofferen een offerande des lofs, dat is, de vrucht der lippen, die Zijn Naam belijden. </p>
<p id="v16"><sup><small>16</small></sup>  En vergeet de weldadigheid en de mededeelzaamheid niet; want aan zodanige offeranden heeft God een welbehagen. </p>
<p id="v17"><sup><small>17</small></sup>  Zijt uw voorgangeren gehoorzaam, en zijt hun onderdanig; want zij waken voor uw zielen, als die rekenschap geven zullen; opdat zij dat doen mogen met vreugde en niet al zuchtende; want dat is u niet nuttig. </p>
<p id="v18"><sup><small>18</small></sup>  Bidt voor ons; want wij vertrouwen, dat wij een goed geweten hebben, als die in alles willen eerlijk wandelen. </p>
<p id="v19"><sup><small>19</small></sup>  En ik bid u te meer, dat gij dit doet, opdat ik te eerder ulieden moge wedergegeven worden. </p>
<p id="v20"><sup><small>20</small></sup>  De God nu des vredes, Die den grote Herder der schapen, door het bloed des eeuwigen testaments, uit de doden heeft wedergebracht, namelijk onze Heere Jezus Christus, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Die volmake u in alle goed werk, opdat gij Zijn wil moogt doen; werkende in u, hetgeen voor Hem welbehagelijk is, door Jezus Christus; Denwelken zij de heerlijkheid in alle eeuwigheid. Amen. </p>
<p id="v22"><sup><small>22</small></sup>  Doch ik bid u, broeders, verdraagt het woord dezer vermaning; want ik heb u in het kort geschreven. </p>
<p id="v23"><sup><small>23</small></sup>  Weet, dat de broeder Timotheus losgelaten is, met welken (zo hij haast komt) ik u zal zien. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Groet al uw voorgangeren, en al de heiligen. U groeten die van Italie zijn. </p>
<p id="v25"><sup><small>25</small></sup>  De genade zij met u allen. Amen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Hebrews/12">
          <span class="mdi mdi-arrow-left-drop-circle"></span><span class="pl-2">Hebreeën - Hoofdstuk 12</span>
        </a>
        </td>
        <td>
        <a href="/nl/Bible/Hebrews/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 13:5b <i>God zal Jezus nooit alleen laten</i>: <a href="/nl/The_Urantia_Book/157#p6_13">UB 157:6.13</a>. </li>
  <li id="fn2"><a href="#cite2">↑</a> 13:6 <i>Aan een God-kennende gelovige</i>: <a href="/nl/The_Urantia_Book/100#p2_7">UB 100:2.7</a>. </li>
  <li id="fn3"><a href="#cite3">↑</a> 13:12 <i>Jezus gezien als een mensenoffer</i>: <a href="/nl/The_Urantia_Book/89#p9_3">UB 89:9.3</a>. </li>
  <li id="fn4"><a href="#cite4">↑</a> 13:20 <i>Ik ben de goede herder</i>: <a href="/nl/The_Urantia_Book/182#p1_10">UB 182:1.10</a>.  <i>Bloed van eeuwig verbond</i>: <a href="/nl/The_Urantia_Book/89#p9_3">UB 89:9.3</a>.  <i>Ware herder</i>: <a href="/nl/The_Urantia_Book/128#p1_10">UB 128:1.10</a>. </li>
  <li id="fn5"><a href="#cite5">↑</a> 13:23 <i>Genaamd "broer" & "zus"</i>: <a href="/nl/The_Urantia_Book/194#p4_7">UB 194:4.7</a>. </li>
</ol>
</div>
