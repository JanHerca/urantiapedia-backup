<!--
title: Hebreeën - Hoofdstuk 4
description: 
published: true
date: 2022-10-8T9:52:44Z
tags: bible, bible—hebrews
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Hebrews/3">Hebreeën - Hoofdstuk 3</a></td>
        <td><a href="/nl/Bible/Hebrews/Index">Inhoudsopgave</a></td>
        <td><a href="/nl/Bible/Hebrews/5">Hebreeën - Hoofdstuk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laat ons dan vrezen, dat niet te eniger tijd, de belofte van in Zijn rust in te gaan nagelaten zijnde, iemand van u schijne achtergebleven te zijn. </p>
<p id="v2"><sup><small>2</small></sup>  Want ook ons is het Evangelie verkondigd, gelijk als hun; maar het woord der prediking deed hun geen nut, dewijl het met het geloof niet gemengd was in degenen, die het gehoord hebben. </p>
<p id="v3"><sup><small>3</small></sup>  Want wij, die geloofd hebben, gaan in de rust, gelijk Hij gezegd heeft: Zo heb Ik dan gezworen in Mijn toorn: Indien zij zullen ingaan in Mijn rust! hoewel Zijn werken van de grondlegging der wereld af al volbracht waren. </p>
<p id="v4"><sup><small>4</small></sup>  Want Hij heeft ergens van den zevenden dag aldus gesproken: En God heeft op den zevenden dag van al Zijn werken gerust. </p>
<p id="v5"><sup><small>5</small></sup>  En in deze plaats wederom: Indien zij in Mijn rust zullen ingaan! </p>
<p id="v6"><sup><small>6</small></sup>  Dewijl dan blijft, dat sommigen in dezelve rust ingaan, en degenen, dien het Evangelie eerst verkondigd was, niet ingegaan zijn vanwege de ongehoorzaamheid, </p>
<p id="v7"><sup><small>7</small></sup>  Zo bepaalt Hij wederom een zekeren dag, namelijk heden, door David zeggende, zo langen tijd daarna (gelijkerwijs gezegd is): Heden, indien gij Zijn stem hoort, zo verhardt uw harten niet. </p>
<p id="v8"><sup><small>8</small></sup>  Want indien Jozua hen in de rust gebracht heeft, zo had Hij daarna niet gesproken van een anderen dag. </p>
<p id="v9"><sup><small>9</small></sup>  Er blijft dan een rust over voor het volk Gods. </p>
<p id="v10"><sup><small>10</small></sup>  Want die ingegaan is in zijn rust, heeft zelf ook van zijn werken gerust, gelijk God van de Zijne. </p>
<p id="v11"><sup><small>11</small></sup>  Laat ons dan ons benaarstigen, om in die rust in te gaan; opdat niet iemand in hetzelfde voorbeeld der ongelovigheid valle. </p>
<p id="v12"><sup><small>12</small></sup>  Want het Woord Gods is levend en krachtig, en scherpsnijdender dan enig tweesnijdend zwaard, en gaat door tot de verdeling der ziel, en des geestes, en der samenvoegselen, en des mergs, en is een oordeler der gedachten en der overleggingen des harten. </p>
<p id="v13"><sup><small>13</small></sup>  En er is geen schepsel onzichtbaar voor Hem; maar alle dingen zijn naakt en geopend voor de ogen Desgenen, met Welken wij te doen hebben. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Dewijl wij dan een groten Hogepriester hebben, Die door de hemelen doorgegaan is, namelijk Jezus, den Zoon van God, zo laat ons deze belijdenis vasthouden. </p>
<p id="v15"><sup><small>15</small></sup>  Want wij hebben geen hogepriester, die niet kan medelijden hebben met onze zwakheden, maar Die in alle dingen, gelijk als wij, is verzocht geweest, doch zonder zonde. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Laat ons dan met vrijmoedigheid toegaan tot den troon der genade, opdat wij barmhartigheid mogen verkrijgen, en genade vinden, om geholpen te worden ter bekwamer tijd. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Hebrews/3">Hebreeën - Hoofdstuk 3</a></td>
        <td><a href="/nl/Bible/Hebrews/Index">Inhoudsopgave</a></td>
        <td><a href="/nl/Bible/Hebrews/5">Hebreeën - Hoofdstuk 5</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 4:13 <i>Alle dingen zijn open & naakt</i>: <a href="/nl/The_Urantia_Book/3#p3_2">UB 3:3.2</a>. </li>
  <li id="fn2"><a href="#cite2">↑</a> 4:15 <i>Jezus' menselijke ervaringen</i>: <a href="/nl/The_Urantia_Book/129#p4_5">UB 129:4.5</a>.  <i>Alle punten geprobeerd en getest</i>: <a href="/nl/The_Urantia_Book/119#p4_4">UB 119:4.4</a>.  <i>Alle punten geprobeerd en getest</i>: <a href="/nl/The_Urantia_Book/119#p3_7">UB 119:3.7</a>.  <i>Alle punten geprobeerd en getest</i>: <a href="/nl/The_Urantia_Book/119#p5_2">UB 119:5.2</a>.  <i>Aangeraakt: gevoelens van zwakheden</i>: <a href="/nl/The_Urantia_Book/128#p1_5">UB 128:1.5</a>.  <i>In alle dingen getest zoals je bent</i>: <a href="/nl/The_Urantia_Book/128#p1_2">UB 128:1.2</a>.  <i>Getest in alle punten als u</i>: <a href="/nl/The_Urantia_Book/127#p5_4">UB 127:5.4</a>.  <i>Jezus leefde menselijk leven</i>: <a href="/nl/The_Urantia_Book/128#p0_1">UB 128:0.1</a>. </li>
</ol>
</div>
