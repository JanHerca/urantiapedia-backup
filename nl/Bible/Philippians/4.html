<!--
title: Filippenzen - Hoofdstuk 4
description: 
published: true
date: 2022-10-8T9:52:44Z
tags: bible, bible—philippians
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Philippians/3">Filippenzen - Hoofdstuk 3</a></td>
        <td><a href="/nl/Bible/Philippians/Index">Inhoudsopgave</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Zo dan, mijn geliefde en zeer gewenste broeders, mijn blijdschap en kroon, staat alzo in den Heere, geliefden! </p>
<p id="v2"><sup><small>2</small></sup>  Ik vermaan Euodia, en ik vermaan Syntyche, dat zij eensgezind zijn in den Heere. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  En ik bid ook u, gij mijn oprechte metgezel, wees dezen vrouwen behulpzaam, die met mij gestreden hebben in het Evangelie, ook met Clemens, en de andere mijn medearbeiders, welker namen zijn in het boek des levens. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Verblijdt u in den Heere te allen tijd; wederom zeg ik: Verblijdt u. </p>
<p id="v5"><sup><small>5</small></sup>  Uw bescheidenheid zij allen mensen bekend. De Heere is nabij. </p>
<p id="v6"><sup><small>6</small></sup>  Weest in geen ding bezorgd; maar laat uw begeerten in alles, door bidden en smeken, met dankzegging bekend worden bij God; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  En de vrede Gods, die alle verstand te boven gaat, zal uw harten en uw zinnen bewaren in Christus Jezus. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Voorts, broeders, al wat waarachtig is, al wat eerlijk is, al wat rechtvaardig is, al wat rein is, al wat liefelijk is, al wat wel luidt, zo er enige deugd is, en zo er enige lof is, bedenkt datzelve; </p>
<p id="v9"><sup><small>9</small></sup>  Hetgeen gij ook geleerd, en ontvangen, en gehoord, en in mij gezien hebt, doet dat; en de God des vredes zal met u zijn. </p>
<p id="v10"><sup><small>10</small></sup>  En ik ben grotelijks verblijd geweest in den Heere, dat gij nu eenmaal wederom verwakkerd zijt om aan mij te gedenken; waaraan gij ook gedacht hebt, maar gij hebt de gelegenheid niet gehad. </p>
<p id="v11"><sup><small>11</small></sup>  Niet dat ik dit zeg vanwege gebrek; want ik heb geleerd vergenoegd te zijn in hetgeen ik ben. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  En ik weet vernederd te worden, ik weet ook overvloed te hebben; alleszins en in alles ben ik onderwezen, beide verzadigd te zijn en honger te lijden, beide overvloed te hebben en gebrek te lijden. </p>
<p id="v13"><sup><small>13</small></sup>  Ik vermag alle dingen door Christus, Die mij kracht geeft. </p>
<p id="v14"><sup><small>14</small></sup>  Nochtans hebt gij wel gedaan, dat gij met mijn verdrukking gemeenschap gehad hebt. </p>
<p id="v15"><sup><small>15</small></sup>  En ook gij, Filippensen, weet, dat in het begin des Evangelies, toen ik van Macedonie vertrokken ben, geen Gemeente mij iets medegedeeld heeft tot rekening van uitgaaf en ontvangst, dan gij alleen. </p>
<p id="v16"><sup><small>16</small></sup>  Want ook in Thessalonica hebt gij mij eenmaal en andermaal gezonden, tot nooddruft. </p>
<p id="v17"><sup><small>17</small></sup>  Niet dat ik de gave zoek, maar ik zoek de vrucht, die overvloedig is tot uw rekening. </p>
<p id="v18"><sup><small>18</small></sup>  Maar ik heb alles ontvangen, en ik heb overvloed; ik ben vervuld geworden, als ik van Epafroditus ontvangen heb, dat van u gezonden was, als een welriekende reuk, een aangename offerande, Gode welbehagelijk. </p>
<p id="v19"><sup><small>19</small></sup>  Doch mijn God zal naar Zijn rijkdom vervullen al uw nooddruft, in heerlijkheid, door Christus Jezus. </p>
<p id="v20"><sup><small>20</small></sup>  Onzen God nu en Vader zij de heerlijkheid in alle eeuwigheid. Amen. </p>
<p id="v21"><sup><small>21</small></sup>  Groet alle heiligen in Christus Jezus; U groeten de broeders, die met mij zijn. </p>
<p id="v22"><sup><small>22</small></sup>  Al de heiligen groeten u, en meest die van het huis des keizers zijn. </p>
<p id="v23"><sup><small>23</small></sup>  De genade van onzen Heere Jezus Christus zij met u allen. Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Philippians/3">Filippenzen - Hoofdstuk 3</a></td>
        <td><a href="/nl/Bible/Philippians/Index">Inhoudsopgave</a></td>
        <td> </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 4:2 <i>Verwante geesten</i>: <a href="/nl/The_Urantia_Book/16#p6_3">UB 16:6.3</a>. </li>
  <li id="fn2"><a href="#cite2">↑</a> 4:3 <i>Boek van het leven</i>: <a href="/nl/The_Urantia_Book/27#p5_1">UB 27:5.1</a>. </li>
  <li id="fn3"><a href="#cite3">↑</a> 4:6 <i>Maak je geen zorgen</i>: <a href="/nl/The_Urantia_Book/146#p2_16">UB 146:2.16</a>. </li>
  <li id="fn4"><a href="#cite4">↑</a> 4:7 <i>Vrede voorbij begrip</i>: <a href="/nl/The_Urantia_Book/148#p6_3">UB 148:6.3</a>.  <i>Perfecte vrede</i>: <a href="/nl/The_Urantia_Book/100#p6_6">UB 100:6.6</a>.  <i>Gods vrede gaat begrip te boven</i>: <a href="/nl/The_Urantia_Book/144#p8_8">UB 144:8.8</a>.  <i>Vrede voorbij begrip</i>: <a href="/nl/The_Urantia_Book/181#p1_10">UB 181:1.10</a>.  <i>Blijvende vrede</i>: <a href="/nl/The_Urantia_Book/5#p4_2">UB 5:4.2</a>. </li>
  <li id="fn5"><a href="#cite5">↑</a> 4:11 <i>Leer tevreden te zijn</i>: <a href="/nl/The_Urantia_Book/121#p4_3">UB 121:4.3</a>. </li>
</ol>
</div>
