<!--
title: Jesaja - Hoofdstuk 40
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Isaiah/39">Jesaja - Hoofdstuk 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Isaiah/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Isaiah/41">Jesaja - Hoofdstuk 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Troost, troost Mijn volk, zal ulieder God zeggen. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Spreekt naar het hart van Jeruzalem, en roept haar toe, dat haar strijd vervuld is, dat haar ongerechtigheid verzoend is, dat zij van de hand des HEEREN dubbel ontvangen heeft voor al haar zonden. </p>
<p id="v3"><sup><small>3</small></sup>  Een stem des roependen in de woestijn: Bereidt den weg des HEEREN, maakt recht in de wildernis een baan voor onzen God! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Alle dalen zullen verhoogd worden, en alle bergen en heuvelen zullen vernederd worden; en wat krom is, dat zal recht, en wat hobbelachtig is, dat zal tot een vallei gemaakt worden. </p>
<p id="v5"><sup><small>5</small></sup>  En de heerlijkheid des HEEREN zal geopenbaard worden; en alle vlees te gelijk zal zien, dat het de mond des HEEREN gesproken heeft. </p>
<p id="v6"><sup><small>6</small></sup>  Een stem zegt: Roept! En hij zegt: Wat zal ik roepen? Alle vlees is gras, en al zijn goedertierenheid als een bloem des velds. </p>
<p id="v7"><sup><small>7</small></sup>  Het gras verdort, de bloem valt af, als de Geest des HEEREN daarin blaast; voorwaar, het volk is gras. </p>
<p id="v8"><sup><small>8</small></sup>  Het gras verdort, de bloem valt af; maar het Woord onzes Gods bestaat in der eeuwigheid. </p>
<p id="v9"><sup><small>9</small></sup>  O Sion, gij verkondigster van goede boodschap, klim op een hogen berg; o Jeruzalem, gij verkondigster van goede boodschap, hef uw stem op met macht, hef ze op, vrees niet, zeg den steden van Juda: Zie hier is uw God! </p>
<p id="v10"><sup><small>10</small></sup>  Ziet, de Heere HEERE zal komen tegen den sterke, en Zijn arm zal heersen; ziet, Zijn loon is bij Hem, en Zijn arbeidsloon is voor Zijn aangezicht. </p>
<p id="v11"><sup><small>11</small></sup>  Hij zal Zijn kudde weiden gelijk een herder; Hij zal de lammeren in Zijn armen vergaderen, en in Zijn schoot dragen; de zogenden zal Hij zachtjes leiden. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Wie heeft de wateren met Zijn vuist gemeten, en van de hemelen met de span de maat genomen, en heeft met een drieling het stof der aarde begrepen, en de bergen gewogen in een waag, en de heuvelen in een weegschaal? <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Wie heeft den Geest des HEEREN bestierd, en wie heeft Hem als Zijn raadsman onderwezen? </p>
<p id="v14"><sup><small>14</small></sup>  Met wien heeft Hij raad gehouden, die Hem verstand zou geven, en Hem zou leren van het pad des rechts, en Hem wetenschap zou leren, en Hem zou bekend maken den weg des veelvoudigen verstands? </p>
<p id="v15"><sup><small>15</small></sup>  Ziet, de volken zijn geacht als een druppel van een emmer, en als een stofje van de weegschaal; ziet, Hij werpt de eilanden henen als dun stof! <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  En de Libanon is niet genoegzaam om te branden, en zijn gedierte is niet genoegzaam ten brandoffer. </p>
<p id="v17"><sup><small>17</small></sup>  Alle volken zijn als niets voor Hem; en zij worden bij Hem geacht minder dan niet, en ijdelheid. </p>
<p id="v18"><sup><small>18</small></sup>  Bij wien dan zult gij God vergelijken, of wat gelijkenis zult gij op Hem toepassen? <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  De werkmeester giet een beeld, en de goudsmid overtrekt het met goud, en giet er zilveren ketenen toe. </p>
<p id="v20"><sup><small>20</small></sup>  Die verarmd is, dat hij niet te offeren heeft, die kiest een hout uit, dat niet verrotte; hij zoekt zich een wijzen werkmeester, om een beeld te bereiden, dat niet wankele. </p>
<p id="v21"><sup><small>21</small></sup>  Weet gijlieden niet? Hoort gij niet? Is het u van den beginne aan niet bekend gemaakt! Hebt gij op de grondvesten der aarde niet gelet? </p>
<p id="v22"><sup><small>22</small></sup>  Hij is het, Die daar zit boven den kloot der aarde, en derzelver inwoners zijn als sprinkhanen; Hij is het, Die de hemelen uitspant als een dunnen doek, en breidt ze uit als een tent, om te bewonen; <sup id="cite8"><a href="#fn8">[8]</a></sup></p>
<p id="v23"><sup><small>23</small></sup>  Die de vorsten te niet maakt; de richters der aarde maakt Hij tot ijdelheid. </p>
<p id="v24"><sup><small>24</small></sup>  Ja, zij worden niet geplant, ja, zij worden niet gezaaid, ja, hun afgehouwen stam wortelt niet in de aarde; ook als Hij op hen blazen zal, zo zullen zij verdorren, en een stormwind zal hen als een stoppel wegnemen. </p>
<p id="v25"><sup><small>25</small></sup>  Bij wien dan zult gijlieden Mij vergelijken, dien Ik gelijk zij? zegt de Heilige. </p>
<p id="v26"><sup><small>26</small></sup>  Heft uw ogen op omhoog, en ziet, Wie deze dingen geschapen heeft; Die in getal hun heir voortbrengt; Die ze alle bij name roept, vanwege de grootheid Zijner krachten, en omdat Hij sterk van vermogen is; er wordt er niet een gemist. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v27"><sup><small>27</small></sup>  Waarom zegt gij dan, o Jakob! en spreekt, o Israel! mijn weg is voor den HEERE verborgen, en mijn recht gaat van mijn God voorbij? </p>
<p id="v28"><sup><small>28</small></sup>  Weet gij het niet? Hebt gij niet gehoord, dat de eeuwige God, de HEERE, de Schepper van de einden der aarde, noch moede noch mat wordt? Er is geen doorgronding van Zijn verstand. <sup id="cite12"><a href="#fn12">[12]</a></sup></p>
<p id="v29"><sup><small>29</small></sup>  Hij geeft den moeden kracht, en Hij vermenigvuldigt de sterkte dien, die geen krachten heeft. <sup id="cite13"><a href="#fn13">[13]</a></sup></p>
<p id="v30"><sup><small>30</small></sup>  De jongen zullen moede en mat worden, en de jongelingen zullen gewisselijk vallen; </p>
<p id="v31"><sup><small>31</small></sup>  Maar dien den HEERE verwachten, zullen de kracht vernieuwen; zij zullen opvaren met vleugelen, gelijk de arenden; zij zullen lopen, en niet moede worden; zij zullen wandelen, en niet mat worden. <sup id="cite14"><a href="#fn14">[14]</a></sup></p>
<h2>Referenties</h2>
<div style="column-width: 30em;">
<ol>
  <li id="fn1"><a href="#cite1">↑</a> 40:1 <i>Troost de onderdrukten</i>: <a href="/nl/The_Urantia_Book/140#p9_2">UB 140:9.2</a>. </li>
  <li id="fn2"><a href="#cite2">↑</a> 40:3-5 <i>John's antwoord</i>: <a href="/nl/The_Urantia_Book/135#p6_6">UB 135:6.6</a>. </li>
  <li id="fn3"><a href="#cite3">↑</a> 40:11 <i>Kudde als ware herder voeden</i>: <a href="/nl/The_Urantia_Book/190#p5_4">UB 190:5.4</a>.  <i>Deel 1: Kudde als herder voeden</i>: <a href="/nl/The_Urantia_Book/97#p7_8">UB 97:7.8</a>. </li>
  <li id="fn4"><a href="#cite4">↑</a> 40:12 <i>In de holte van de hand houden</i>: <a href="/nl/The_Urantia_Book/7#p1_1">UB 7:1.1</a>. </li>
  <li id="fn5"><a href="#cite5">↑</a> 40:12a <i>Deel 1: Meet water in de hand</i>: <a href="/nl/The_Urantia_Book/1#p5_3">UB 1:5.3</a>. </li>
  <li id="fn6"><a href="#cite6">↑</a> 40:15 <i>Zie, hij neemt eilanden in</i>: <a href="/nl/The_Urantia_Book/97#p7_5">UB 97:7.5</a>. </li>
  <li id="fn7"><a href="#cite7">↑</a> 40:18,22,26,29 <i>De Schrift luidt: Met wie wilt u God dan vergelijken?</i>: <a href="/nl/The_Urantia_Book/126#p4_6">UB 126:4.6</a>. </li>
  <li id="fn8"><a href="#cite8">↑</a> 40:22 <i>Deel 2: Zit op een cirkel van aarde</i>: <a href="/nl/The_Urantia_Book/1#p5_3">UB 1:5.3</a>. </li>
  <li id="fn9"><a href="#cite9">↑</a> 40:26 <i>Aantal en naam van de sterren</i>: <a href="/nl/The_Urantia_Book/3#p3_1">UB 3:3.1</a>.  <i>Sla uw ogen op...</i>: <a href="/nl/The_Urantia_Book/1#p5_3">UB 1:5.3</a>. </li>
  <li id="fn10"><a href="#cite10">↑</a> 40:26,28 <i>God schiep de aarde</i>: <a href="/nl/The_Urantia_Book/131#p2_2">UB 131:2.2</a>.  <i>Universele Schepper</i>: <a href="/nl/The_Urantia_Book/142#p3_7">UB 142:3.7</a>.  <i>Getrouwe en Goddelijke Schepper</i>: <a href="/nl/The_Urantia_Book/2#p1_2">UB 2:1.2</a>.  <i>God maakte</i>: <a href="/nl/The_Urantia_Book/95#p5_9">UB 95:5.9</a>.  <i>De Schepper</i>: <a href="/nl/The_Urantia_Book/131#p10_6">UB 131:10.6</a>.  <i>God heeft alle dingen en wezens gemaakt</i>: <a href="/nl/The_Urantia_Book/131#p10_2">UB 131:10.2</a>.  <i>God als Schepper van de aarde</i>: <a href="/nl/The_Urantia_Book/0#p2_9">UB 0:2.9</a>. </li>
  <li id="fn11"><a href="#cite11">↑</a> 40:26-28 <i>God heeft alles gemaakt</i>: <a href="/nl/The_Urantia_Book/6#p1_3">UB 6:1.3</a>. </li>
  <li id="fn12"><a href="#cite12">↑</a> 40:28 <i>Oergeest</i>: <a href="/nl/The_Urantia_Book/2#p1_2">UB 2:1.2</a>.  <i>Eeuwige God</i>: <a href="/nl/The_Urantia_Book/1#p1_6">UB 1:1.6</a>.  <i>God schiep hemel & aarde</i>: <a href="/nl/The_Urantia_Book/1#p0_1">UB 1:0.1</a>. </li>
  <li id="fn13"><a href="#cite13">↑</a> 40:29 <i>Hij geeft kracht om flauw te vallen</i>: <a href="/nl/The_Urantia_Book/148#p5_5">UB 148:5.5</a>.  <i>Deel 2: Hij geeft kracht om flauw te vallen</i>: <a href="/nl/The_Urantia_Book/97#p7_8">UB 97:7.8</a>. </li>
  <li id="fn14"><a href="#cite14">↑</a> 40:31 <i>Wacht op God, hernieuw de kracht</i>: <a href="/nl/The_Urantia_Book/131#p2_6">UB 131:2.6</a>.  <i>Deel 3: Wie wachten op de heer</i>: <a href="/nl/The_Urantia_Book/97#p7_8">UB 97:7.8</a>. </li>
</ol>
</div>
