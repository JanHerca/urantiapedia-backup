<!--
title: Jesaja - Hoofdstuk 65
description: 
published: true
date: 2022-10-8T9:52:44Z
tags: bible, bible—isaiah
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Isaiah/64">Jesaja - Hoofdstuk 64</a></td>
        <td><a href="/nl/Bible/Isaiah/Index">Inhoudsopgave</a></td>
        <td><a href="/nl/Bible/Isaiah/66">Jesaja - Hoofdstuk 66</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ik ben gevonden van hen, die naar Mij niet vraagden; Ik ben gevonden van degenen, die Mij niet zochten; tot het volk, dat naar Mijn Naam niet genoemd was, heb Ik gezegd: Ziet, hier ben Ik, ziet, hier ben Ik. </p>
<p id="v2"><sup><small>2</small></sup>  Ik heb Mijn handen uitgebreid, den gansen dag tot een wederstrevig volk, die wandelen op een weg, die niet goed is, naar hun eigen gedachten. </p>
<p id="v3"><sup><small>3</small></sup>  Een volk, Mij geduriglijk tergende in Mijn aangezicht, in hoven offerende, en rokende op tichelstenen; </p>
<p id="v4"><sup><small>4</small></sup>  Zittende bij de graven, zo vernachten zij bij degenen, die bewaard worden, etende zwijnenvlees, en er is sap van gruwelijke dingen in hun vaten. </p>
<p id="v5"><sup><small>5</small></sup>  Die daar zeggen: Houd u tot uzelven, en naak tot mij niet, want ik ben heiliger dan gij. Deze zijn een rook in Mijn neus, een vuur, den gansen dag brandende. </p>
<p id="v6"><sup><small>6</small></sup>  Ziet, het is voor Mijn aangezicht geschreven; Ik zal niet zwijgen, maar Ik zal vergelden, ja, in hun boezem zal Ik vergelden; </p>
<p id="v7"><sup><small>7</small></sup>  Uw ongerechtigheden, en uwer vaderen ongerechtigheden tegelijk, zegt de HEERE, die gerookt hebben op de bergen, en Mij smaadheid aangedaan hebben op de heuvelen; daarom zal Ik hun vorig werkloon in hun boezem weder toemeten. </p>
<p id="v8"><sup><small>8</small></sup>  Alzo zegt de HEERE: Gelijk wanneer men most in een bos druiven vindt, men zegt: Verderf ze niet, want er is een zegen in; alzo zal Ik het om Mijner knechten wil doen, dat Ik hen niet allen verderve. </p>
<p id="v9"><sup><small>9</small></sup>  En Ik zal zaad uit Jakob voortbrengen, en uit Juda een erfbezitter van Mijn bergen; en Mijn uitverkorenen zullen het erfelijk bezitten, en Mijn knechten zullen aldaar wonen. </p>
<p id="v10"><sup><small>10</small></sup>  En Saron zal tot een schaapskooi worden, en het dal van Achor tot een runderleger, voor Mijn volk, dat Mij gezocht heeft. </p>
<p id="v11"><sup><small>11</small></sup>  Maar gij verlaters des HEEREN, gij vergeters van den berg Mijner heiligheid, gij aanrichters ener tafel voor die bende, en gij opvullers des dranks voor dat getal! </p>
<p id="v12"><sup><small>12</small></sup>  Ik zal ulieden ook ten zwaarde tellen, dat gij allen u ter slachting zult krommen, omdat Ik geroepen heb, maar gij hebt niet geantwoord, Ik gesproken heb, maar gij hebt niet gehoord, maar hebt gedaan, dat kwaad was in Mijn ogen, en hebt verkoren hetgeen, waaraan Ik geen lust heb. </p>
<p id="v13"><sup><small>13</small></sup>  Daarom zegt de Heere HEERE alzo: Ziet, Mijn knechten zullen eten, doch gijlieden zult hongeren; ziet, Mijn knechten zullen drinken, doch gijlieden zult dorsten; ziet, Mijn knechten zullen blijde zijn, doch gijlieden zult beschaamd zijn. </p>
<p id="v14"><sup><small>14</small></sup>  Ziet, Mijn knechten zullen juichen van goeder harte, maar gijlieden zult schreeuwen van weedom des harten, en van verbreking des geestes zult gij huilen. </p>
<p id="v15"><sup><small>15</small></sup>  En gijlieden zult uw naam Mijn uitverkorenen tot een vervloeking laten; en de Heere HEERE zal ulieden doden, maar Zijn knechten zal Hij met een anderen naam noemen; </p>
<p id="v16"><sup><small>16</small></sup>  Zodat, wie zich zegenen zal op aarde, die zal zich zegenen in den God der waarheid; en wie zal zweren op aarde, die zal zweren bij den God der waarheid, omdat de vorige benauwdheden zullen vergeten zijn, en omdat zij voor Mijn ogen verborgen zijn. </p>
<p id="v17"><sup><small>17</small></sup>  Want ziet, Ik schep nieuwe hemelen en een nieuwe aarde; en de vorige dingen zullen niet meer gedacht worden, en zullen in het hart niet opkomen. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Maar weest gijlieden vrolijk, en verheugt u tot in der eeuwigheid in hetgeen Ik schep; want ziet, Ik schep Jeruzalem een verheuging, en haar volk een vrolijkheid. </p>
<p id="v19"><sup><small>19</small></sup>  En Ik zal Mij verheugen over Jeruzalem, en vrolijk zijn over Mijn volk; en in haar zal niet meer gehoord worden de stem der wening, noch de stem des geschreeuws. </p>
<p id="v20"><sup><small>20</small></sup>  Van daar zal niet meer wezen een zuigeling van weinig dagen, noch een oud man, die zijn dagen niet zal vervullen; want een jongeling zal sterven, honderd jaren oud zijnde, maar een zondaar, honderd jaren oud zijnde, zal vervloekt worden. </p>
<p id="v21"><sup><small>21</small></sup>  En zij zullen huizen bouwen en bewonen, en zij zullen wijngaarden planten, en derzelver vrucht eten. </p>
<p id="v22"><sup><small>22</small></sup>  Zij zullen niet bouwen, dat het een ander bewone; zij zullen niet planten, dat het een ander ete, want de dagen Mijns volks zullen zijn als de dagen eens booms, en Mijn uitverkorenen zullen het werk hunner handen verslijten. </p>
<p id="v23"><sup><small>23</small></sup>  Zij zullen niet tevergeefs arbeiden, noch baren ter verstoring; want zij zijn het zaad der gezegenden des HEEREN, en hun nakomelingen met hen. </p>
<p id="v24"><sup><small>24</small></sup>  En het zal geschieden, eer zij roepen, zo zal Ik antwoorden; terwijl zij nog spreken, zo zal Ik horen. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  De wolf en het lam zullen te zamen weiden, en de leeuw zal stro eten als een rund, en stof zal de spijze der slang zijn; zij zullen geen kwaad doen noch verderven op Mijn gansen heiligen berg, zegt de HEERE. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Isaiah/64">Jesaja - Hoofdstuk 64</a></td>
        <td><a href="/nl/Bible/Isaiah/Index">Inhoudsopgave</a></td>
        <td><a href="/nl/Bible/Isaiah/66">Jesaja - Hoofdstuk 66</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 65:17 <i>Nieuwe hemel & nieuwe aarde</i>: <a href="/nl/The_Urantia_Book/52#p7_11">UB 52:7.11</a>.  <i>Oude dingen worden nieuw</i>: <a href="/nl/The_Urantia_Book/55#p6_4">UB 55:6.4</a>.  <i>Nieuwe hemel en nieuwe aarde</i>: <a href="/nl/The_Urantia_Book/176#p1_6">UB 176:1.6</a>.  <i>Een nieuwe hemel & nieuwe aarde</i>: <a href="/nl/The_Urantia_Book/135#p5_4">UB 135:5.4</a>. </li>
  <li id="fn2"><a href="#cite2">↑</a> 65:17-18 <i>Heilige tempel gebouwd op aarde</i>: <a href="/nl/The_Urantia_Book/55#p1_1">UB 55:1.1</a>. </li>
  <li id="fn3"><a href="#cite3">↑</a> 65:24 <i>God weet voordat je het vraagt ​​</i>: <a href="/nl/The_Urantia_Book/140#p6_11">UB 140:6.11</a>.  <i>Hij kent de behoeften voordat hij vraagt ​​</i>: <a href="/nl/The_Urantia_Book/3#p3_2">UB 3:3.2</a>. </li>
</ol>
</div>
