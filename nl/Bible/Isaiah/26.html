<!--
title: Jesaja - Hoofdstuk 26
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Isaiah/25">Jesaja - Hoofdstuk 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Isaiah/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Isaiah/27">Jesaja - Hoofdstuk 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Te dien dage zal dit lied gezongen worden in het land van Juda; Wij hebben een sterke stad, God stelt heil tot muren en voorschansen. </p>
<p id="v2"><sup><small>2</small></sup>  Doet de poorten open, dat het rechtvaardige volk daarin ga, hetwelk de getrouwigheden bewaart. </p>
<p id="v3"><sup><small>3</small></sup>  Het is een bevestigd voornemen, Gij zult allerlei vrede bewaren, want men heeft op U vertrouwd. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Vertrouwt op den HEERE tot in der eeuwigheid; want in den Heere HEERE is een eeuwige rotssteen. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Want Hij buigt de hooggezetenen neder, de verheven stad; Hij vernedert ze, Hij vernedert ze tot de aarde toe, Hij doet ze tot aan het stof reiken. </p>
<p id="v6"><sup><small>6</small></sup>  De voet zal ze vertreden, de voeten des ellendigen, de treden der armen. </p>
<p id="v7"><sup><small>7</small></sup>  Het pad des rechtvaardigen is geheel effen, den gang des rechtvaardigen weegt Gij recht. </p>
<p id="v8"><sup><small>8</small></sup>  Wij hebben ook in den weg Uwer gerichten, U, o HEERE! verwacht; tot Uw Naam en tot Uw gedachtenis is de begeerte onzer ziel. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Met mijn ziel heb ik U begeerd in den nacht, ook zal ik met mijn geest, die in het binnenste van mij is, U vroeg zoeken; want wanneer Uw gerichten op de aarde zijn, zo leren de inwoners der wereld gerechtigheid. </p>
<p id="v10"><sup><small>10</small></sup>  Wordt den goddeloze genade bewezen, hij leert evenwel geen gerechtigheid, hij drijft onrecht in een gans richtig land, en hij ziet de hoogheid des HEEREN niet aan. </p>
<p id="v11"><sup><small>11</small></sup>  HEERE! is Uw hand verhoogd, zij zien het niet; maar zij zullen het zien, en beschaamd worden, vanwege den ijver over Uw volk, ook zal het vuur Uw wederpartijders verteren. </p>
<p id="v12"><sup><small>12</small></sup>  HEERE! Gij zult ons vrede bestellen, want Gij hebt ons ook al onze zaken uitgericht. </p>
<p id="v13"><sup><small>13</small></sup>  HEERE, onze God! andere heren, behalve Gij, hebben over ons geheerst; doch door U alleen gedenken wij Uws Naams. </p>
<p id="v14"><sup><small>14</small></sup>  Dood zijnde zullen zij niet weder leven, overleden zijnde zullen zij niet opstaan; daarom hebt Gij hen bezocht, en hebt hen verdelgd, en Gij hebt al hun gedachtenis doen vergaan. </p>
<p id="v15"><sup><small>15</small></sup>  Gij, o HEERE! hadt dit volk vermeerderd, Gij hadt dit volk vermeerderd; Gij waart verheerlijkt geworden; maar Gij hebt hen in al de einden des aardrijks verre weggedaan. </p>
<p id="v16"><sup><small>16</small></sup>  HEERE! in benauwdheid hebben zij U bezocht; zij hebben hun stil gebed uitgestort, als Uw tuchtiging over hen was. </p>
<p id="v17"><sup><small>17</small></sup>  Gelijk een bevruchte vrouw, als zij nadert tot het baren, smarten heeft, en schreeuwt in haar weeen, alzo zijn wij geweest, o HEERE! vanwege Uw aangezicht. </p>
<p id="v18"><sup><small>18</small></sup>  Wij waren bevrucht, wij hadden de smarten, maar wij hebben niet dan wind gebaard; wij deden het land geen behoudenis aan, en de inwoners der wereld vielen niet neder. </p>
<p id="v19"><sup><small>19</small></sup>  Uw doden zullen leven, ook mijn dood lichaam, zij zullen opstaan; waakt op en juicht, gij, die in het stof woont! want uw dauw zal zijn als een dauw der moeskruiden, en het land zal de overledenen uitwerpen. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Ga henen, mijn volk! ga in uw binnenste kamers, en sluit uw deuren na u toe; verberg u als een klein ogenblik, totdat de gramschap overga. </p>
<p id="v21"><sup><small>21</small></sup>  Want ziet, de HEERE zal uit Zijn plaats uitgaan, om de ongerechtigheid van de inwoners der aarde over hen te bezoeken; en de aarde zal haar bloed ontdekken, en zal haar doodgeslagenen niet langer bedekt houden. </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 26:3 <i>Blijvende vrede</i>: <a href="/nl/The_Urantia_Book/5#p4_2">UB 5:4.2</a>.  <i>Perfecte vrede</i>: <a href="/nl/The_Urantia_Book/155#p6_6">UB 155:6.6</a>.  <i>Perfecte vrede</i>: <a href="/nl/The_Urantia_Book/100#p6_6">UB 100:6.6</a>. </li>
  <li id="fn2"><a href="#cite2">↑</a> 26:4 <i>Jahweh, God van Sinaï-clans</i>: <a href="/nl/The_Urantia_Book/142#p3_3">UB 142:3.3</a>.  <i>Jehovah (Jahweh)</i>: <a href="/nl/The_Urantia_Book/96#p1_10">UB 96:1.10</a>. </li>
  <li id="fn3"><a href="#cite3">↑</a> 26:8 <i>Verlangen van de ziel</i>: <a href="/nl/The_Urantia_Book/74#p7_7">UB 74:7.7</a>. </li>
  <li id="fn4"><a href="#cite4">↑</a> 26:19 <i>Velen die slapen worden wakker</i>: <a href="/nl/The_Urantia_Book/49#p6_2">UB 49:6.2</a>. </li>
</ol>
</div>
