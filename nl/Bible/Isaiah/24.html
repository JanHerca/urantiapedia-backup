<!--
title: Jesaja - Hoofdstuk 24
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Isaiah/23">Jesaja - Hoofdstuk 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Isaiah/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Isaiah/25">Jesaja - Hoofdstuk 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ziet, de HEERE maakt het land ledig, en Hij maakt het woest; en Hij keert deszelfs gestaltenis om, en Hij verstrooit zijn inwoners. </p>
<p id="v2"><sup><small>2</small></sup>  En gelijk het volk, alzo zal de priester wezen; gelijk de knecht, alzo zijn heer; gelijk de dienstmaagd, alzo haar vrouw; gelijk de koper, alzo de verkoper; gelijk de lener, alzo de ontlener; gelijk de woekeraar, alzo die, van welken hij woeker ontvangt. </p>
<p id="v3"><sup><small>3</small></sup>  Dat land zal ganselijk ledig gemaakt worden, en het zal ganselijk beroofd worden; want de HEERE heeft dit woord gesproken. </p>
<p id="v4"><sup><small>4</small></sup>  Het land treurt, het verwelkt; het aardrijk kweelt, het verwelkt; de hoogsten van het volk des lands kwelen. </p>
<p id="v5"><sup><small>5</small></sup>  Want het land is bevlekt vanwege zijn inwoners; want zij overtreden de wetten, zij veranderen de inzettingen, zij vernietigen het eeuwig verbond. </p>
<p id="v6"><sup><small>6</small></sup>  Daarom verteert de vloek het land, en die daarin wonen, zullen verwoest worden; daarom zullen de inwoners des lands verbrand worden, en er zullen weinig mensen overblijven. </p>
<p id="v7"><sup><small>7</small></sup>  De most treurt, de wijnstok kweelt, allen die blijhartig waren, zuchten. </p>
<p id="v8"><sup><small>8</small></sup>  De vreugde der trommelen rust; het geluid der vrolijk huppelenden houdt op, de vreugde der harp rust. </p>
<p id="v9"><sup><small>9</small></sup>  Zij zullen geen wijn drinken met gezang; de sterke drank zal bitter zijn dengenen, die hem drinken. </p>
<p id="v10"><sup><small>10</small></sup>  De woeste stad is verbroken, al de huizen staan gesloten, dat er niemand inkomen kan. </p>
<p id="v11"><sup><small>11</small></sup>  Er is een klagelijk geroep op de straten, om des wijns wil; alle blijdschap is verduisterd, de vreugde des lands is heengevaren. </p>
<p id="v12"><sup><small>12</small></sup>  Verwoesting is in de stad overgebleven, en met gekraak wordt de poort in stukken verbroken. </p>
<p id="v13"><sup><small>13</small></sup>  Want in het binnenste van het land, in het midden dezer volken, zal het alzo wezen, gelijk de afschudding des olijfbooms, gelijk de nalezingen, wanneer de wijnoogst geeindigd is. </p>
<p id="v14"><sup><small>14</small></sup>  Die zullen hun stem opheffen, zij zullen vrolijk zingen; vanwege de heerlijkheid des HEEREN zullen zij juichen van de zee af. </p>
<p id="v15"><sup><small>15</small></sup>  Daarom eert den HEERE in de valleien, in de eilanden der zee den Naam des HEEREN, des Gods van Israel. </p>
<p id="v16"><sup><small>16</small></sup>  Van het uiterste einde der aarde horen wij psalmen, tot verheerlijking des Rechtvaardigen. Doch nu zeg ik: Ik word mager, ik word mager, wee mij! de trouwelozen handelen trouwelooslijk, en met trouweloosheid handelen de trouwelozen trouwelooslijk. </p>
<p id="v17"><sup><small>17</small></sup>  De vrees, en de kuil, en de strik over u, o inwoners des lands! </p>
<p id="v18"><sup><small>18</small></sup>  En het zal geschieden, zo wie voor de stem der vreze vlieden zal, die zal in den kuil vallen; en die uit den kuil opklimt, die zal in den strik gevangen worden; want de sluizen in de hoogte zijn opengedaan, en de fondamenten der aarde zullen beven. </p>
<p id="v19"><sup><small>19</small></sup>  De aarde zal ganselijk verbroken worden, de aarde zal ganselijk vaneen gescheurd worden, de aarde zal ganselijk bewogen worden. </p>
<p id="v20"><sup><small>20</small></sup>  De aarde zal ganselijk waggelen, gelijk een dronkaard, en zij zal heen en weder bewogen worden, gelijk een nachthut; en haar overtreding zal zwaar op haar zijn, en zij zal vallen, en niet weder opstaan. </p>
<p id="v21"><sup><small>21</small></sup>  En het zal geschieden te dien dage, dat de HEERE bezoeking doen zal over de heirscharen des hogen in de hoogte, en over de koningen des aardbodems op den aardbodem. </p>
<p id="v22"><sup><small>22</small></sup>  En zij zullen samenvergaderd worden, gelijk de gevangenen in een put, en zij zullen besloten worden in een gevangenis, maar na vele dagen weder bezocht worden. </p>
<p id="v23"><sup><small>23</small></sup>  En de maan zal schaamrood worden, en de zon zal beschaamd worden, als de HEERE der heirscharen regeren zal op den berg Sion en te Jeruzalem, en voor zijn oudsten zal heerlijkheid zijn. </p>
