<!--
title: Jesaja - Hoofdstuk 58
description: 
published: true
date: 2023-11-8T21:53:38Z
tags: bible, bible—isaiah
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Isaiah/57">
          <span class="mdi mdi-arrow-left-drop-circle"></span><span class="pl-2">Jesaja - Hoofdstuk 57</span>
        </a>
        </td>
        <td>
        <a href="/nl/Bible/Isaiah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Isaiah/59">
          <span class="pr-2">Jesaja - Hoofdstuk 59</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Roep uit de keel, houd niet in, verhef uw stem als een bazuin, en verkondig Mijn volk hun overtreding, en het huis Jakobs hun zonden. </p>
<p id="v2"><sup><small>2</small></sup>  Hoewel zij Mij dagelijks zoeken, en een lust hebben aan de kennis Mijner wegen, als een volk, dat gerechtigheid doet en het recht zijns Gods niet verlaat, vragen zij Mij naar de rechten der gerechtigheid; zij hebben een lust tot God te naderen; </p>
<p id="v3"><sup><small>3</small></sup>  Zeggende: Waarom vasten wij, en Gij ziet het niet aan, waarom kwellen wij onze ziel, en Gij weet het niet? Ziet, ten dage, wanneer gijlieden vast, zo vindt gij uw lust, en gij eist gestrengelijk al uw arbeid. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Ziet, tot twist en gekijf vast gijlieden, en om goddelooslijk met de vuist te slaan; vast niet gelijk heden, om uw stem te doen horen in de hoogte. </p>
<p id="v5"><sup><small>5</small></sup>  Zou het zulk een vasten zijn, dat Ik verkiezen zou, dat de mens zijn ziel een dag kwelle, dat hij zijn hoofd kromme gelijk een bieze, en een zak en as onder zich spreide? Zoudt gij dat een vasten heten, en een dag den HEERE aangenaam? <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Is niet dit het vasten, dat Ik verkies: dat gij losmaakt de knopen der goddeloosheid, dat gij ontdoet de banden des juks, en dat gij vrij loslaat de verpletterden, en alle juk verscheurt? </p>
<p id="v7"><sup><small>7</small></sup>  Is het niet, dat gij den hongerige uw brood mededeelt, en de armen, verdrevenen in huis brengt? Als gij een naakte ziet, dat gij hem dekt, en dat gij u voor uw vlees niet verbergt? </p>
<p id="v8"><sup><small>8</small></sup>  Dan zal uw licht voortbreken als de dageraad, en uw genezing zal snellijk uitspruiten; en uw gerechtigheid zal voor uw aangezicht heengaan, en de heerlijkheid des HEEREN zal uw achtertocht wezen. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Dan zult gij roepen, en de HEERE zal antwoorden; gij zult schreeuwen, en Hij zal zeggen: Ziet, hier ben Ik. Zo gij uit het midden van u wegdoet het juk, het uitsteken des vingers, en het spreken der ongerechtigheid; </p>
<p id="v10"><sup><small>10</small></sup>  En zo gij uw ziel opent voor den hongerige, en de bedrukte ziel verzadigt; dan zal uw licht in de duisternis opgaan, en uw donkerheid zal zijn als de middag. </p>
<p id="v11"><sup><small>11</small></sup>  En de HEERE zal u geduriglijk leiden, en Hij zal uw ziel verzadigen in grote droogten, en uw beenderen vaardig maken; en gij zult zijn als een gewaterde hof, en als een springader der wateren, welker wateren niet ontbreken. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  En die uit u voortkomen, zullen bouwen de oude verwoeste plaatsen; de fondamenten, van geslacht tot geslacht verwoest, zult gij oprichten; en gij zult genaamd worden: Die de bressen toemuurt, die de paden weder opmaakt, om te bewonen. </p>
<p id="v13"><sup><small>13</small></sup>  Indien gij uw voet van den sabbat afkeert, van te doen uw lust op Mijn heiligen dag; en indien gij den sabbat noemt een verlustiging, opdat de HEERE geheiligd worde, Die te eren is; en indien gij dien eert, dat gij uw wegen niet doet, en uw eigen lust niet vindt, noch een woord daarvan spreekt; </p>
<p id="v14"><sup><small>14</small></sup>  Dan zult gij u verlustigen in den HEERE, en Ik zal u doen rijden op de hoogten der aarde, en Ik zal u spijzigen met de erve van uw vader Jakob; want de mond des HEEREN heeft het gesproken. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Isaiah/57">
          <span class="mdi mdi-arrow-left-drop-circle"></span><span class="pl-2">Jesaja - Hoofdstuk 57</span>
        </a>
        </td>
        <td>
        <a href="/nl/Bible/Isaiah/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Isaiah/59">
          <span class="pr-2">Jesaja - Hoofdstuk 59</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 58:3-4 <i>Waarom vast je?</i>: <a href="/nl/The_Urantia_Book/147#p8_2">UB 147:8.2</a>. </li>
  <li id="fn2"><a href="#cite2">↑</a> 58:3-5 <i>Armoede en boetedoening</i>: <a href="/nl/The_Urantia_Book/89#p3_3">UB 89:3.3</a>. </li>
  <li id="fn3"><a href="#cite3">↑</a> 58:3.6 <i>Ritueel vasten</i>: <a href="/nl/The_Urantia_Book/89#p3_1">UB 89:3.1</a>. </li>
  <li id="fn4"><a href="#cite4">↑</a> 58:5-7 <i>Waarom niet goed doen?</i>: <a href="/nl/The_Urantia_Book/147#p8_3">UB 147:8.3</a>. </li>
  <li id="fn5"><a href="#cite5">↑</a> 58:8-12 <i>Licht breekt door</i>: <a href="/nl/The_Urantia_Book/147#p8_4">UB 147:8.4</a>. </li>
  <li id="fn6"><a href="#cite6">↑</a> 58:11 <i>Deel 1: Heer leidt voortdurend</i>: <a href="/nl/The_Urantia_Book/97#p7_12">UB 97:7.12</a>. </li>
</ol>
</div>
