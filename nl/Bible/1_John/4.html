<!--
title: 1 Johannes - Hoofdstuk 4
description: 
published: true
date: 2022-10-8T9:52:44Z
tags: bible, bibleâ€”1 john
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_John/3">1 Johannes - Hoofdstuk 3</a></td>
        <td><a href="/nl/Bible/1_John/Index">Inhoudsopgave</a></td>
        <td><a href="/nl/Bible/1_John/5">1 Johannes - Hoofdstuk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Geliefden, gelooft niet een iegelijken geest, maar beproeft de geesten, of zij uit God zijn; want vele valse profeten zijn uitgegaan in de wereld. </p>
<p id="v2"><sup><small>2</small></sup>  Hieraan kent gij den Geest van God: alle geest, die belijdt, dat Jezus Christus in het vlees gekomen is, die is uit God; </p>
<p id="v3"><sup><small>3</small></sup>  En alle geest, die niet belijdt, dat Jezus Christus in het vlees gekomen is, die is uit God niet; maar dit is de geest van den antichrist, welken geest gij gehoord hebt, dat komen zal, en is nu alrede in de wereld. </p>
<p id="v4"><sup><small>4</small></sup>  Kinderkens, gij zijt uit God, en hebt hen overwonnen; want Hij is meerder, Die in u is, dan die in de wereld is. </p>
<p id="v5"><sup><small>5</small></sup>  Zij zijn uit de wereld, daarom spreken zij uit de wereld, en de wereld hoort hen. </p>
<p id="v6"><sup><small>6</small></sup>  Wij zijn uit God. Die God kent, hoort ons; die uit God niet is, hoort ons niet. Hieruit kennen wij den geest der waarheid, en den geest der dwaling. </p>
<p id="v7"><sup><small>7</small></sup>  Geliefden! Laat ons elkander liefhebben, want de liefde is uit God; en een iegelijk, die liefheeft, is uit God geboren, en kent God; </p>
<p id="v8"><sup><small>8</small></sup>  Die niet liefheeft, die heeft God niet gekend; want God is liefde. </p>
<p id="v9"><sup><small>9</small></sup>  Hierin is de liefde Gods jegens ons geopenbaard, dat God Zijn eniggeboren Zoon gezonden heeft in de wereld, opdat wij zouden leven door Hem. </p>
<p id="v10"><sup><small>10</small></sup>  Hierin is de liefde, niet dat wij God liefgehad hebben, maar dat Hij ons lief heeft gehad, en Zijn Zoon gezonden heeft tot een verzoening voor onze zonden. </p>
<p id="v11"><sup><small>11</small></sup>  Geliefden, indien God ons alzo lief heeft gehad, zo zijn ook wij schuldig elkander lief te hebben. </p>
<p id="v12"><sup><small>12</small></sup>  Niemand heeft ooit God aanschouwd; indien wij elkander liefhebben, zo blijft God in ons, en Zijn liefde is in ons volmaakt. </p>
<p id="v13"><sup><small>13</small></sup>  Hieraan kennen wij, dat wij in Hem blijven, en Hij in ons, omdat Hij ons van Zijn Geest gegeven heeft. </p>
<p id="v14"><sup><small>14</small></sup>  En wij hebben het aanschouwd, en getuigen, dat de Vader Zijn Zoon gezonden heeft tot een Zaligmaker der wereld. </p>
<p id="v15"><sup><small>15</small></sup>  Zo wie beleden zal hebben, dat Jezus de Zoon van God is, God blijft in hem, en hij in God. </p>
<p id="v16"><sup><small>16</small></sup>  En wij hebben gekend en geloofd de liefde, die God tot ons heeft. God is liefde; en die in de liefde blijft, blijft in God, en God in hem. </p>
<p id="v17"><sup><small>17</small></sup>  Hierin is de liefde bij ons volmaakt, opdat wij vrijmoedigheid mogen hebben in den dag des oordeels, namelijk dat gelijk Hij is, wij ook zijn in deze wereld. </p>
<p id="v18"><sup><small>18</small></sup>  Er is in de liefde geen vrees, maar de volmaakte liefde drijft de vrees buiten; want de vrees heeft pijn, en die vreest, is niet volmaakt in de liefde. </p>
<p id="v19"><sup><small>19</small></sup>  Wij hebben Hem lief, omdat Hij ons eerst liefgehad heeft. </p>
<p id="v20"><sup><small>20</small></sup>  Indien iemand zegt: Ik heb God lief; en haat zijn broeder, die is een leugenaar; want die zijn broeder niet liefheeft, dien hij gezien heeft, hoe kan hij God liefhebben, Dien hij niet gezien heeft? </p>
<p id="v21"><sup><small>21</small></sup>  En dit gebod hebben wij van Hem, namelijk dat die God liefheeft, ook zijn broeder liefhebbe. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_John/3">1 Johannes - Hoofdstuk 3</a></td>
        <td><a href="/nl/Bible/1_John/Index">Inhoudsopgave</a></td>
        <td><a href="/nl/Bible/1_John/5">1 Johannes - Hoofdstuk 5</a></td>
      </tr>
    </tbody>
  </table>
</figure>
