<!--
title: Handelingen - Hoofdstuk 8
description: 
published: true
date: 2022-10-8T9:52:44Z
tags: bible, bible—acts of the apostles
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Acts_of_the_Apostles/7">Handelingen - Hoofdstuk 7</a></td>
        <td><a href="/nl/Bible/Acts_of_the_Apostles/Index">Inhoudsopgave</a></td>
        <td><a href="/nl/Bible/Acts_of_the_Apostles/9">Handelingen - Hoofdstuk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Saulus had mede een welbehagen aan zijn dood. En er werd te dien dage een grote vervolging tegen de Gemeente, die te Jeruzalem was; en zij werden allen verstrooid door de landen van Judea en Samaria, behalve de apostelen. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  En enige godvruchtige mannen droegen Stefanus te zamen ten grave en maakten groten rouw over hem. </p>
<p id="v3"><sup><small>3</small></sup>  En Saulus verwoestte de Gemeente, gaande in de huizen; en trekkende mannen en vrouwen, leverde hen over in de gevangenis. </p>
<p id="v4"><sup><small>4</small></sup>  Zij dan nu, die verstrooid waren, gingen het land door, en verkondigden het Woord. </p>
<p id="v5"><sup><small>5</small></sup>  En Filippus kwam af in de stad van Samaria, en predikte hun Christus. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  En de scharen hielden zich eendrachtelijk aan hetgeen van Filippus gezegd werd, dewijl zij hoorden en zagen de tekenen, die hij deed. </p>
<p id="v7"><sup><small>7</small></sup>  Want van velen, die onreine geesten hadden, gingen dezelve uit, roepende met grote stem; en vele geraakten en kreupelen werden genezen. </p>
<p id="v8"><sup><small>8</small></sup>  En er werd grote blijdschap in die stad. </p>
<p id="v9"><sup><small>9</small></sup>  En een zeker man, met name Simon, was te voren in de stad plegende toverij, en verrukkende de zinnen des volks van Samaria, zeggende van zichzelven, dat hij wat groots was. </p>
<p id="v10"><sup><small>10</small></sup>  Welken zij allen aanhingen, van den kleine tot den grote, zeggende: Deze is de grote kracht Gods. </p>
<p id="v11"><sup><small>11</small></sup>  En zij hingen hem aan, omdat hij een langen tijd met toverijen hun zinnen verrukt had. </p>
<p id="v12"><sup><small>12</small></sup>  Maar toen zij Filippus geloofden, die het Evangelie van het Koninkrijk Gods, en van den Naam van Jezus Christus verkondigde, werden zij gedoopt, beiden, mannen en vrouwen. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  En Simon geloofde ook zelf, en gedoopt zijnde, bleef gedurig bij Filippus; en ziende de tekenen en grote krachten, die er geschiedden, ontzette hij zich. </p>
<p id="v14"><sup><small>14</small></sup>  Als nu de apostelen, die te Jeruzalem waren, hoorden, dat Samaria het Woord Gods aangenomen had, zonden zij tot hen Petrus en Johannes; <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Dewelken, afgekomen zijnde, baden voor hen, dat zij den Heiligen Geest ontvangen mochten. </p>
<p id="v16"><sup><small>16</small></sup>  (Want Hij was nog op niemand van hen gevallen, maar zij waren alleenlijk gedoopt in den Naam van den Heere Jezus.) </p>
<p id="v17"><sup><small>17</small></sup>  Toen legden zij de handen op hen, en zij ontvingen den Heiligen Geest. </p>
<p id="v18"><sup><small>18</small></sup>  En als Simon zag, dat, door de oplegging van de handen der apostelen de Heilige Geest gegeven werd, zo bood hij hun geld aan, </p>
<p id="v19"><sup><small>19</small></sup>  Zeggende: Geeft ook mij deze macht, opdat, zo wien ik de handen opleg, hij den Heiligen Geest ontvange. </p>
<p id="v20"><sup><small>20</small></sup>  Maar Petrus zeide tot hem: Uw geld zij met u ten verderve, omdat gij gemeend hebt, dat de gave Gods door geld verkregen wordt! </p>
<p id="v21"><sup><small>21</small></sup>  Gij hebt geen deel noch lot in dit woord: want uw hart is niet recht voor God. </p>
<p id="v22"><sup><small>22</small></sup>  Bekeer u dan van deze uw boosheid, en bid God, of misschien u deze overlegging uws harten vergeven wierd. </p>
<p id="v23"><sup><small>23</small></sup>  Want ik zie, dat gij zijt in een gans bittere gal en samenknoping der ongerechtigheid. </p>
<p id="v24"><sup><small>24</small></sup>  Doch Simon, antwoordende, zeide: Bidt gijlieden voor mij tot den Heere, opdat niets over mij kome van hetgeen gij gezegd hebt. </p>
<p id="v25"><sup><small>25</small></sup>  Zij dan nu, als zij het Woord des Heeren betuigd en gesproken hadden, keerden wederom naar Jeruzalem, en verkondigden het Evangelie in vele vlekken der Samaritanen. </p>
<p id="v26"><sup><small>26</small></sup>  En een engel des Heeren sprak tot Filippus, zeggende: Sta op, en ga heen tegen het zuiden, op den weg, die van Jeruzalem afdaalt naar Gaza, welke woest is. </p>
<p id="v27"><sup><small>27</small></sup>  En hij stond op en ging heen; en ziet, een Moorman, een kamerling, en een machtig heer van Candace, de koningin der Moren, die over al haar schat was, welke was gekomen om aan te bidden te Jeruzalem; </p>
<p id="v28"><sup><small>28</small></sup>  En hij keerde wederom, en zat op zijn wagen, en las den profeet Jesaja. </p>
<p id="v29"><sup><small>29</small></sup>  En de Geest zeide tot Filippus: Ga toe, en voeg u bij dezen wagen. </p>
<p id="v30"><sup><small>30</small></sup>  En Filippus liep toe, en hoorde hem den profeet Jesaja lezen, en zeide: Verstaat gij ook, hetgeen gij leest? </p>
<p id="v31"><sup><small>31</small></sup>  En hij zeide: Hoe zou ik toch kunnen, zo mij niet iemand onderricht? En hij bad Filippus, dat hij zou opkomen, en bij hem zitten. </p>
<p id="v32"><sup><small>32</small></sup>  En de plaats der Schriftuur, die hij las, was deze: Hij is gelijk een schaap ter slachting geleid; en gelijk een lam stemmeloos is voor dien, die het scheert, alzo doet Hij Zijn mond niet open. <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  In Zijn vernedering is Zijn oordeel weggenomen; en wie zal Zijn geslacht verhalen? Want Zijn leven wordt van de aarde weggenomen. </p>
<p id="v34"><sup><small>34</small></sup>  En de kamerling antwoordde Filippus en zeide: Ik bid u, van Wien zegt de profeet dit, van zichzelven, of van iemand anders? </p>
<p id="v35"><sup><small>35</small></sup>  En Filippus deed zijn mond open en beginnende van diezelfde Schrift, verkondigde hem Jezus. </p>
<p id="v36"><sup><small>36</small></sup>  En alzo zij over weg reisden, kwamen zij aan een zeker water; en de kamerling zeide: Ziedaar water; wat verhindert mij gedoopt te worden? </p>
<p id="v37"><sup><small>37</small></sup>  En Filippus zeide: Indien gij van ganser harte gelooft, zo is het geoorloofd. En hij, antwoordende, zeide: Ik geloof, dat Jezus Christus de Zoon van God is. <sup id="cite9"><a href="#fn9">[9]</a></sup></p>
<p id="v38"><sup><small>38</small></sup>  En hij gebood den wagen stil te houden; en zij daalden beiden af in het water, zo Filippus als de kamerling, en hij doopte hem. </p>
<p id="v39"><sup><small>39</small></sup>  En toen zij uit het water waren opgekomen, nam de Geest des Heeren Filippus weg, en de kamerling zag hem niet meer; want hij reisde zijn weg met blijdschap. </p>
<p id="v40"><sup><small>40</small></sup>  Maar Filippus werd gevonden, te Azote; en het land doorgaande, verkondigde hij het Evangelie in alle steden, totdat hij te Cesarea kwam. <sup id="cite10"><a href="#fn10">[10]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Acts_of_the_Apostles/7">Handelingen - Hoofdstuk 7</a></td>
        <td><a href="/nl/Bible/Acts_of_the_Apostles/Index">Inhoudsopgave</a></td>
        <td><a href="/nl/Bible/Acts_of_the_Apostles/9">Handelingen - Hoofdstuk 9</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 8:1b <i>Nieuwe vervolgingen</i>: <a href="/nl/The_Urantia_Book/194#p4_13">UB 194:4.13</a>. </li>
  <li id="fn2"><a href="#cite2">↑</a> 8:5 <i>Predik tot heidenen</i>: <a href="/nl/The_Urantia_Book/192#p2_11">UB 192:2.11</a>. </li>
  <li id="fn3"><a href="#cite3">↑</a> 8:5-6,12-16 <i>Philip lag niet op handen</i>: <a href="/nl/The_Urantia_Book/139#p5_9">UB 139:5.9</a>. </li>
  <li id="fn4"><a href="#cite4">↑</a> 8:5-8 <i>Groundwork for Philip</i>: <a href="/nl/The_Urantia_Book/143#p6_6">UB 143:6.6</a>. </li>
  <li id="fn5"><a href="#cite5">↑</a> 8:12 <i>Doop, toelating tot de sociale orde</i>: <a href="/nl/The_Urantia_Book/170#p5_13">UB 170:5.13</a>. </li>
  <li id="fn6"><a href="#cite6">↑</a> 8:14-17 <i>Zoals gedaan door Peter & John</i>: <a href="/nl/The_Urantia_Book/139#p5_9">UB 139:5.9</a>. </li>
  <li id="fn7"><a href="#cite7">↑</a> 8:14-25 <i>Peter verdedigde het toevoegen van heidenen</i>: <a href="/nl/The_Urantia_Book/139#p2_7">UB 139:2.7</a>. </li>
  <li id="fn8"><a href="#cite8">↑</a> 8:32 <i>Jezus stil onderweg</i>: <a href="/nl/The_Urantia_Book/183#p5_5">UB 183:5.5</a>. </li>
  <li id="fn9"><a href="#cite9">↑</a> 8:37 <i>Jezus, de Zoon van God</i>: <a href="/nl/The_Urantia_Book/157#p5_1">UB 157:5.1</a>.  <i>Jezus, Zoon van God</i>: <a href="/nl/The_Urantia_Book/136#p1_1">UB 136:1.1</a>.  <i>Samenwerking & toestemming</i>: <a href="/nl/The_Urantia_Book/110#p2_2">UB 110:2.2</a>.  <i>Evangelie van Goddelijk Zoonschap</i>: <a href="/nl/The_Urantia_Book/141#p3_5">UB 141:3.5</a>. </li>
  <li id="fn10"><a href="#cite10">↑</a> 8:40 <i>Philips oogst</i>: <a href="/nl/The_Urantia_Book/130#p2_5">UB 130:2.5</a>. </li>
</ol>
</div>
