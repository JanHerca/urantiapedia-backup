<!--
title: Handelingen - Hoofdstuk 9
description: 
published: true
date: 2022-10-8T9:52:44Z
tags: bible, bible—acts of the apostles
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Acts_of_the_Apostles/8">Handelingen - Hoofdstuk 8</a></td>
        <td><a href="/nl/Bible/Acts_of_the_Apostles/Index">Inhoudsopgave</a></td>
        <td><a href="/nl/Bible/Acts_of_the_Apostles/10">Handelingen - Hoofdstuk 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Saulus, blazende nog dreiging en moord tegen de discipelen des Heeren, ging tot de hogepriester, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  En begeerde brieven van hem naar Damaskus, aan de synagogen, opdat, zo hij enigen, die van dien weg waren, vond, hij dezelve, beiden mannen en vrouwen, zou gebonden brengen naar Jeruzalem. </p>
<p id="v3"><sup><small>3</small></sup>  En als hij reisde, is het geschied, dat hij nabij Damaskus kwam, en hem omscheen snellijk een licht van den hemel; </p>
<p id="v4"><sup><small>4</small></sup>  En ter aarde gevallen zijnde, hoorde hij een stem, die tot hem zeide: Saul, Saul! wat vervolgt gij Mij? </p>
<p id="v5"><sup><small>5</small></sup>  En hij zeide: Wie zijt Gij, Heere? En de Heere zeide: Ik ben Jezus, Dien gij vervolgt. Het is u hard, de verzenen tegen de prikkels te slaan. </p>
<p id="v6"><sup><small>6</small></sup>  En hij, bevende en verbaasd zijnde, zeide: Heere, wat wilt Gij, dat ik doen zal? En de Heere zeide tot hem: Sta op, en ga in de stad, en u zal aldaar gezegd worden, wat gij doen moet. </p>
<p id="v7"><sup><small>7</small></sup>  En de mannen, die met hem over weg reisden, stonden verbaasd, horende wel de stem, maar niemand ziende. </p>
<p id="v8"><sup><small>8</small></sup>  En Saulus stond op van de aarde; en als hij zijn ogen opendeed, zag hij niemand. En zij, hem bij de hand leidende, brachten hem te Damaskus. </p>
<p id="v9"><sup><small>9</small></sup>  En hij was drie dagen, dat hij niet zag, en at niet, en dronk niet. </p>
<p id="v10"><sup><small>10</small></sup>  En er was een zeker discipel te Damaskus, met name Ananias; en de Heere zeide tot hem in een gezicht: Ananias! En hij zeide: Zie, hier ben ik, Heere! </p>
<p id="v11"><sup><small>11</small></sup>  En de Heere zeide tot hem: Sta op, en ga in de straat, genaamd de Rechte, en vraag in het huis van Judas naar een, met name Saulus, van Tarsen; want zie, hij bidt. </p>
<p id="v12"><sup><small>12</small></sup>  En hij heeft in een gezicht gezien, dat een man, met name Ananias, inkwam, en hem de hand oplegde, opdat hij wederom ziende werd. </p>
<p id="v13"><sup><small>13</small></sup>  En Ananias antwoordde: Heere! ik heb uit velen gehoord van dezen man, hoeveel kwaad hij Uw heiligen in Jeruzalem gedaan heeft; </p>
<p id="v14"><sup><small>14</small></sup>  En heeft hier macht van de overpriesters, om te binden allen, die Uw Naam aanroepen. </p>
<p id="v15"><sup><small>15</small></sup>  Maar de Heere zeide tot hem: Ga heen; want deze is Mij een uitverkoren vat, om Mijn Naam te dragen voor de heidenen, en de koningen, en de kinderen Israels. </p>
<p id="v16"><sup><small>16</small></sup>  Want Ik zal hem tonen, hoeveel hij lijden moet om Mijn Naam. </p>
<p id="v17"><sup><small>17</small></sup>  En Ananias ging heen en kwam in het huis; en de handen op hem leggende, zeide hij: Saul, broeder! de Heere heeft mij gezonden, namelijk Jezus, Die u verschenen is op den weg, dien gij kwaamt, opdat gij weder ziende en met den Heiligen Geest vervuld zoudt worden. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  En terstond vielen af van zijn ogen gelijk als schellen, en hij werd terstond wederom ziende; en stond op, en werd gedoopt. </p>
<p id="v19"><sup><small>19</small></sup>  En als hij spijze genomen had, werd hij versterkt. En Saulus was sommige dagen bij de discipelen, die te Damaskus waren. </p>
<p id="v20"><sup><small>20</small></sup>  En hij predikte terstond Christus in de synagogen, dat Hij de Zoon van God is. </p>
<p id="v21"><sup><small>21</small></sup>  En zij ontzetten zich allen, die het hoorden, en zeiden: Is deze niet degene, die te Jeruzalem verstoorde, wie dezen Naam aanriepen, en die daarom hier gekomen is, opdat hij dezelve gebonden zou brengen tot de overpriesters? </p>
<p id="v22"><sup><small>22</small></sup>  Doch Saulus werd meer en meer bekrachtigd, en overtuigde de Joden, die te Damaskus woonden, bewijzende, dat deze de Christus is. </p>
<p id="v23"><sup><small>23</small></sup>  En als vele dagen verlopen waren, zo hielden de Joden te zamen raad, om hem te doden. </p>
<p id="v24"><sup><small>24</small></sup>  Maar hun lage werd Saulus bekend; en zij bewaarden de poorten, beide des daags en des nachts, opdat zij hem doden mochten. </p>
<p id="v25"><sup><small>25</small></sup>  Doch de discipelen namen hem des nachts, en lieten hem neder door den muur, hem aflatende in een mand. </p>
<p id="v26"><sup><small>26</small></sup>  Saulus nu, te Jeruzalem gekomen zijnde, poogde zich bij de discipelen te voegen; maar zij vreesden hem allen, niet gelovende, dat hij een discipel was. </p>
<p id="v27"><sup><small>27</small></sup>  Maar Barnabas, hem tot zich nemende, leidde hem tot de apostelen, en verhaalde hun, hoe hij op den weg den Heere gezien had, en dat Hij tot hem gesproken had; en hoe hij te Damaskus vrijmoediglijk gesproken had in den Naam van Jezus. </p>
<p id="v28"><sup><small>28</small></sup>  En hij was met hen ingaande en uitgaande te Jeruzalem; </p>
<p id="v29"><sup><small>29</small></sup>  En vrijmoediglijk sprekende in den Naam van den Heere Jezus, sprak hij ook, en handelde tegen de Griekse Joden; maar deze trachtten hem te doden. </p>
<p id="v30"><sup><small>30</small></sup>  Doch de broeders, dit verstaande geleidden hem tot Cesarea, en zonden hem af naar Tarsen. </p>
<p id="v31"><sup><small>31</small></sup>  De Gemeenten dan, door geheel Judea, en Galilea, en Samaria, hadden vrede, en werden gesticht; en wandelende in de vreze des Heeren, en de vertroosting des Heiligen Geestes, werden vermenigvuldigd. </p>
<p id="v32"><sup><small>32</small></sup>  En het geschiedde, als Petrus alom doortrok, dat hij ook afkwam tot de heiligen, die te Lydda woonden. </p>
<p id="v33"><sup><small>33</small></sup>  En aldaar vond hij een zeker mens, met name Eneas, die acht jaren te bed gelegen had, welke geraakt was. </p>
<p id="v34"><sup><small>34</small></sup>  En Petrus zeide tot hem: Eneas! Jezus Christus maakt u gezond; sta op en spreid uzelven het bed. En hij stond terstond op. </p>
<p id="v35"><sup><small>35</small></sup>  En zij zagen hem allen, die te Lydda en Sarona woonden, dewelke zich bekeerden tot den Heere. </p>
<p id="v36"><sup><small>36</small></sup>  En te Joppe was een zekere discipelin, met name Tabitha, hetwelk overgezet zijnde, is gezegd Dorkas. Deze was vol van goede werken en aalmoezen, die zij deed. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  En het geschiedde in die dagen, dat zij krank werd en stierf; en als zij haar gewassen hadden, legden zij haar in de opperzaal. </p>
<p id="v38"><sup><small>38</small></sup>  En alzo Lydda nabij Joppe was, de discipelen, horende, dat Petrus aldaar was, zonden twee mannen tot hem, biddende, dat hij niet zou vertoeven tot hen over te komen. </p>
<p id="v39"><sup><small>39</small></sup>  En Petrus stond op, en ging met hen; welken zij, als hij daar gekomen was, in de opperzaal leidden. En al de weduwen stonden bij hem, wenende, en tonende de rokken en klederen, die Dorkas gemaakt had, als zij bij haar was. </p>
<p id="v40"><sup><small>40</small></sup>  Maar Petrus, hebbende hen allen uitgedreven, knielde neder en bad: en zich kerende tot het lichaam, zeide hij: Tabitha, sta op! En zij deed haar ogen open, en Petrus gezien hebbende, zat zij over einde. </p>
<p id="v41"><sup><small>41</small></sup>  En hij gaf haar de hand, en richtte haar op, en de heiligen en de weduwen geroepen hebbende, stelde hij haar levend voor hen. </p>
<p id="v42"><sup><small>42</small></sup>  En dit werd bekend door geheel Joppe, en velen geloofden in den Heere. </p>
<p id="v43"><sup><small>43</small></sup>  En het geschiedde, dat hij vele dagen te Joppe bleef, bij een zekeren Simon, een lederbereider. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Acts_of_the_Apostles/8">Handelingen - Hoofdstuk 8</a></td>
        <td><a href="/nl/Bible/Acts_of_the_Apostles/Index">Inhoudsopgave</a></td>
        <td><a href="/nl/Bible/Acts_of_the_Apostles/10">Handelingen - Hoofdstuk 10</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 9:1-9,20 <i>Paulus' bekering</i>: <a href="/nl/The_Urantia_Book/100#p5_3">UB 100:5.3</a>. </li>
  <li id="fn2"><a href="#cite2">↑</a> 9:1-20 <i>Pauline Christendom</i>: <a href="/nl/The_Urantia_Book/196#p2_1">UB 196:2.1</a>. </li>
  <li id="fn3"><a href="#cite3">↑</a> 9:17 <i>Genaamd "broer" & "zus"</i>: <a href="/nl/The_Urantia_Book/194#p4_7">UB 194:4.7</a>. </li>
  <li id="fn4"><a href="#cite4">↑</a> 9:36-42 <i>Dorcas' huis in Joppe</i>: <a href="/nl/The_Urantia_Book/130#p1_3">UB 130:1.3</a>. </li>
  <li id="fn5"><a href="#cite5">↑</a> 9:43 <i>De bekering van Simon de leerlooier</i>: <a href="/nl/The_Urantia_Book/130#p1_3">UB 130:1.3</a>. </li>
</ol>
</div>
