<!--
title: Job - Hoofdstuk 20
description: 
published: true
date: 2022-10-8T9:52:43Z
tags: bible, bible—job
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/19">Job - Hoofdstuk 19</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/21">Job - Hoofdstuk 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Toen antwoordde Zofar, de Naamathiet, en zeide: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Daarom doen mijn gedachten mij antwoorden, en over zulks is mijn verhaasten in mij. </p>
<p id="v3"><sup><small>3</small></sup>  Ik heb aangehoord een bestraffing, die mij schande aandoet; maar de geest zal uit mijn verstand voor mij antwoorden. </p>
<p id="v4"><sup><small>4</small></sup>  Weet gij dit? Van altoos af, van dat God den mens op de wereld gezet heeft, </p>
<p id="v5"><sup><small>5</small></sup>  Dat het gejuich de goddelozen van nabij geweest is, en de vreugde des huichelaars voor een ogenblik? </p>
<p id="v6"><sup><small>6</small></sup>  Wanneer zijn hoogheid tot den hemel toe opklomme, en zijn hoofd tot aan de wolken raakte; </p>
<p id="v7"><sup><small>7</small></sup>  Zal hij, gelijk zijn drek, in eeuwigheid vergaan; die hem gezien hadden, zullen zeggen: Waar is hij? </p>
<p id="v8"><sup><small>8</small></sup>  Hij zal wegvlieden als een droom, dat men hem niet vinden zal, en hij zal verjaagd worden als een gezicht des nachts. </p>
<p id="v9"><sup><small>9</small></sup>  Het oog, dat hem zag, zal het niet meer doen; en zijn plaats zal hem niet meer aanschouwen. </p>
<p id="v10"><sup><small>10</small></sup>  Zijn kinderen zullen zoeken den armen te behagen; en zijn handen zullen zijn vermogen moeten weder uitkeren. </p>
<p id="v11"><sup><small>11</small></sup>  Zijn beenderen zullen vol van zijn verborgene zonden zijn; van welke elkeen met hem op het stof nederliggen zal. </p>
<p id="v12"><sup><small>12</small></sup>  Indien het kwaad in zijn mond zoet is, hij dat verbergt, onder zijn tong, </p>
<p id="v13"><sup><small>13</small></sup>  Hij dat spaart, en hetzelve niet verlaat, maar dat in het midden van zijn gehemelte inhoudt; </p>
<p id="v14"><sup><small>14</small></sup>  Zijn spijze zal in zijn ingewand veranderd worden; gal der adderen zal zij in het binnenste van hem zijn. </p>
<p id="v15"><sup><small>15</small></sup>  Hij heeft goed ingeslokt, maar zal het uitspuwen; God zal het uit zijn buik uitdrijven. </p>
<p id="v16"><sup><small>16</small></sup>  Het vergif der adderen zal hij zuigen; de tong der slang zal hem doden. </p>
<p id="v17"><sup><small>17</small></sup>  De stromen, rivieren, beken van honig en boter zal hij niet zien. </p>
<p id="v18"><sup><small>18</small></sup>  Den arbeid zal hij wedergeven en niet inslokken; naar het vermogen zijner verandering, zo zal hij van vreugde niet opspringen. </p>
<p id="v19"><sup><small>19</small></sup>  Omdat hij onderdrukt heeft, de armen verlaten heeft, een huis geroofd heeft, dat hij niet opgebouwd had; </p>
<p id="v20"><sup><small>20</small></sup>  Omdat hij geen rust in zijn buik gekend heeft, zo zal hij van zijn gewenst goed niet uitbehouden. </p>
<p id="v21"><sup><small>21</small></sup>  Er zal niets overig zijn, dat hij ete; daarom zal hij niet wachten naar zijn goed. </p>
<p id="v22"><sup><small>22</small></sup>  Als zijn genoegzaamheid zal vol zijn, zal hem bang zijn; alle hand des ellendigen zal over hem komen. </p>
<p id="v23"><sup><small>23</small></sup>  Er zij wat om zijn buik te vullen; God zal over hem de hitte Zijns toorns zenden, en over hem regenen op zijn spijze. </p>
<p id="v24"><sup><small>24</small></sup>  Hij zij gevloden van de ijzeren wapenen, de stalen boog zal hem doorschieten. </p>
<p id="v25"><sup><small>25</small></sup>  Men zal het zwaard uittrekken, het zal uit het lijf uitgaan, en glinsterende uit zijn gal voortkomen; verschrikkingen zullen over hem zijn. </p>
<p id="v26"><sup><small>26</small></sup>  Alle duisternis zal verborgen zijn in zijn schuilplaatsen; een vuur, dat niet opgeblazen is, zal hem verteren; den overigen in zijn tent zal het kwalijk gaan. </p>
<p id="v27"><sup><small>27</small></sup>  De hemel zal zijn ongerechtigheid openbaren, en de aarde zal zich tegen hem opmaken. </p>
<p id="v28"><sup><small>28</small></sup>  De inkomste van zijn huis zal weggevoerd worden; het zal al henenvloeien in den dag Zijns toorns. </p>
<p id="v29"><sup><small>29</small></sup>  Dit is het deel des goddelozen mensen van God, en de erve zijner redenen van God. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/19">Job - Hoofdstuk 19</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/21">Job - Hoofdstuk 21</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 20:1-29 <i>Zofar herhaalt advies</i>: <a href="/nl/The_Urantia_Book/148#p6_9">UB 148:6.9</a>. </li>
</ol>
</div>
