<!--
title: Job - Hoofdstuk 31
description: 
published: true
date: 2022-10-8T9:52:43Z
tags: bible, bibleâ€”job
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/30">Job - Hoofdstuk 30</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/32">Job - Hoofdstuk 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ik heb een verbond gemaakt met mijn ogen; hoe zou ik dan acht gegeven hebben op een maagd? </p>
<p id="v2"><sup><small>2</small></sup>  Want wat is het deel Gods van boven, of de erve des Almachtigen uit de hoogten? </p>
<p id="v3"><sup><small>3</small></sup>  Is niet het verderf voor den verkeerde, ja, wat vreemds voor de werkers der ongerechtigheid? </p>
<p id="v4"><sup><small>4</small></sup>  Ziet Hij niet mijn wegen, en telt Hij niet al mijn treden? </p>
<p id="v5"><sup><small>5</small></sup>  Zo ik met ijdelheid omgegaan heb, en mijn voet gesneld heeft tot bedriegerij; </p>
<p id="v6"><sup><small>6</small></sup>  Hij wege mij op, in een rechte weegschaal, en God zal mijn oprechtigheid weten. </p>
<p id="v7"><sup><small>7</small></sup>  Zo mijn gang uit den weg geweken is, en mijn hart mijn ogen nagevolgd is, en aan mijn handen iets aankleeft; </p>
<p id="v8"><sup><small>8</small></sup>  Zo moet ik zaaien, maar een ander eten, en mijn spruiten moeten uitgeworteld worden! </p>
<p id="v9"><sup><small>9</small></sup>  Zo mijn hart verlokt is geweest tot een vrouw, of ik aan mijns naasten deur geloerd heb; </p>
<p id="v10"><sup><small>10</small></sup>  Zo moet mijn huisvrouw met een ander malen, en anderen zich over haar krommen! </p>
<p id="v11"><sup><small>11</small></sup>  Want dat is een schandelijke daad, en het is een misdaad bij de rechters. </p>
<p id="v12"><sup><small>12</small></sup>  Want dat is een vuur, hetwelk tot de verderving toe verteert, en al mijn inkomen uitgeworteld zou hebben. </p>
<p id="v13"><sup><small>13</small></sup>  Zo ik versmaad heb het recht mijns knechts, of mijner dienstmaagd, als zij geschil hadden met mij; </p>
<p id="v14"><sup><small>14</small></sup>  (Want wat zou ik doen, als God opstond? En als Hij bezoeking deed, wat zou ik Hem antwoorden? </p>
<p id="v15"><sup><small>15</small></sup>  Heeft Hij niet, Die mij in den buik maakte, hem ook gemaakt en Een ons in de baarmoeder bereid?) </p>
<p id="v16"><sup><small>16</small></sup>  Zo ik den armen hun begeerte onthouden heb, of de ogen der weduwe laten versmachten; </p>
<p id="v17"><sup><small>17</small></sup>  En mijn bete alleen gegeten heb, zodat de wees daarvan niet gegeten heeft; </p>
<p id="v18"><sup><small>18</small></sup>  (Want van mijn jonkheid af is hij bij mij opgetogen, als bij een vader, en van mijner moeders buik af heb ik haar geleid;) </p>
<p id="v19"><sup><small>19</small></sup>  Zo ik iemand heb zien omkomen, omdat hij zonder kleding was, en dat de nooddruftige geen deksel had; </p>
<p id="v20"><sup><small>20</small></sup>  Zo zijn lenden mij niet gezegend hebben, toen hij van de vellen mijner lammeren verwarmd werd; </p>
<p id="v21"><sup><small>21</small></sup>  Zo ik mijn hand tegen den wees bewogen heb, omdat ik in de poort mijn hulp zag; </p>
<p id="v22"><sup><small>22</small></sup>  Mijn schouder valle van het schouderbeen, en mijn arm breke van zijn pijp af! </p>
<p id="v23"><sup><small>23</small></sup>  Want het verderf Gods was bij mij een schrik, en ik vermocht niet vanwege Zijn hoogheid. </p>
<p id="v24"><sup><small>24</small></sup>  Zo ik het goud tot mijn hoop gezet heb, of tot het fijn goud gezegd heb: Gij zijt mijn vertrouwen; </p>
<p id="v25"><sup><small>25</small></sup>  Zo ik blijde ben geweest, omdat mijn vermogen groot was, en omdat mijn hand geweldig veel verkregen had; </p>
<p id="v26"><sup><small>26</small></sup>  Zo ik het licht aangezien heb, wanneer het scheen, of de maan heerlijk voortgaande; </p>
<p id="v27"><sup><small>27</small></sup>  En mijn hart verlokt is geweest in het verborgen, dat mijn hand mijn mond gekust heeft; </p>
<p id="v28"><sup><small>28</small></sup>  Dat ware ook een misdaad bij den rechter; want ik zou den God van boven verzaakt hebben. </p>
<p id="v29"><sup><small>29</small></sup>  Zo ik verblijd ben geweest in de verdrukking mijns haters, en mij opgewekt heb, als het kwaad hem vond; </p>
<p id="v30"><sup><small>30</small></sup>  (Ook heb ik mijn gehemelte niet toegelaten te zondigen, mits door een vloek zijn ziel te begeren). </p>
<p id="v31"><sup><small>31</small></sup>  Zo de lieden mijner tent niet hebben gezegd: Och, of wij van zijn vlees hadden, wij zouden niet verzadigd worden; </p>
<p id="v32"><sup><small>32</small></sup>  De vreemdeling overnachtte niet op de straat; mijn deuren opende ik naar den weg; </p>
<p id="v33"><sup><small>33</small></sup>  Zo ik, gelijk Adam, mijn overtredingen bedekt heb, door eigenliefde mijn misdaad verbergende! </p>
<p id="v34"><sup><small>34</small></sup>  Zeker, ik kon wel een grote menigte geweldiglijk onderdrukt hebben; maar de verachtste der huisgezinnen zou mij afgeschrikt hebben; zodat ik gewezen zou hebben, en ter deure niet uitgegaan zijn. </p>
<p id="v35"><sup><small>35</small></sup>  Och, of ik een hadde, die mij hoorde! Zie, mijn oogmerk is, dat de Almachtige mij antwoorde, en dat mijn tegenpartij een boek schrijve. </p>
<p id="v36"><sup><small>36</small></sup>  Zou ik het niet op mijn schouder dragen? Ik zou het op mij binden als een kroon. </p>
<p id="v37"><sup><small>37</small></sup>  Het getal mijner treden zou ik hem aanwijzen; als een vorst zou ik tot hem naderen. </p>
<p id="v38"><sup><small>38</small></sup>  Zo mijn land tegen mij roept, en zijn voren te zamen wenen; </p>
<p id="v39"><sup><small>39</small></sup>  Zo ik zijn vermogen gegeten heb zonder geld, en de ziel zijner akkerlieden heb doen hijgen; </p>
<p id="v40"><sup><small>40</small></sup>  Dat voor tarwe distelen voortkomen, en voor gerst stinkkruid! De woorden van Job hebben een einde. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/30">Job - Hoofdstuk 30</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/32">Job - Hoofdstuk 32</a></td>
      </tr>
    </tbody>
  </table>
</figure>
