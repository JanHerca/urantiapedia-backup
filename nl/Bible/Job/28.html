<!--
title: Job - Hoofdstuk 28
description: 
published: true
date: 2022-10-8T9:52:43Z
tags: bible, bible—job
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/27">Job - Hoofdstuk 27</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/29">Job - Hoofdstuk 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gewisselijk, er is voor het zilver een uitgang, en een plaats voor het goud, dat zij smelten. </p>
<p id="v2"><sup><small>2</small></sup>  Het ijzer wordt uit stof genomen, en uit steen wordt koper gegoten. </p>
<p id="v3"><sup><small>3</small></sup>  Het einde, dat God gesteld heeft voor de duisternis, en al het uiterste onderzoekt hij; het gesteente der donkerheid en der schaduw des doods. </p>
<p id="v4"><sup><small>4</small></sup>  Breekt er een beek door, bij dengene, die daar woont, de wateren vergeten zijnde van den voet, worden van den mens uitgeput, en gaan weg. </p>
<p id="v5"><sup><small>5</small></sup>  Uit de aarde komt het brood voort, en onder zich wordt zij veranderd, alsof zij vuur ware. </p>
<p id="v6"><sup><small>6</small></sup>  Haar stenen zijn de plaats van den saffier, en zij heeft stofjes van goud. </p>
<p id="v7"><sup><small>7</small></sup>  De roofvogel heeft het pad niet gekend, en het oog der kraai heeft het niet gezien. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  De jonge hoogmoedige dieren hebben het niet betreden, de felle leeuw is daarover niet heengegaan. </p>
<p id="v9"><sup><small>9</small></sup>  Hij legt zijn hand aan de keiachtige rots, hij keert de bergen van den wortel om. </p>
<p id="v10"><sup><small>10</small></sup>  In de rotsstenen houwt hij stromen uit, en zijn oog ziet al het kostelijke. </p>
<p id="v11"><sup><small>11</small></sup>  Hij bindt de rivier toe, dat niet een traan uitkomt, en het verborgene brengt hij uit in het licht. </p>
<p id="v12"><sup><small>12</small></sup>  Maar de wijsheid, van waar zal zij gevonden worden? En waar is de plaats des verstands? </p>
<p id="v13"><sup><small>13</small></sup>  De mens weet haar waarde niet, en zij wordt niet gevonden in het land der levenden. </p>
<p id="v14"><sup><small>14</small></sup>  De afgrond zegt: Zij is in mij niet; en de zee zegt: Zij is niet bij mij. </p>
<p id="v15"><sup><small>15</small></sup>  Het gesloten goud kan voor haar niet gegeven worden, en met zilver kan haar prijs niet worden opgewogen. </p>
<p id="v16"><sup><small>16</small></sup>  Zij kan niet geschat worden tegen fijn goud van Ofir, tegen den kostelijken Schoham, en den Saffier. </p>
<p id="v17"><sup><small>17</small></sup>  Men kan het goud of het kristal haar niet gelijk waarderen; ook is zij niet te verwisselen voor een kleinood van dicht goud. </p>
<p id="v18"><sup><small>18</small></sup>  De Ramoth en Gabisch zal niet gedacht worden; want de trek der wijsheid is meerder dan der Robijnen. </p>
<p id="v19"><sup><small>19</small></sup>  Men kan de Topaas van Morenland haar niet gelijk waarderen; en bij het fijn louter goud kan zij niet geschat worden. </p>
<p id="v20"><sup><small>20</small></sup>  Die wijsheid dan, van waar komt zij, en waar is de plaats des verstands? </p>
<p id="v21"><sup><small>21</small></sup>  Want zij is verholen voor de ogen aller levenden, en voor het gevogelte des hemels is zij verborgen. </p>
<p id="v22"><sup><small>22</small></sup>  Het verderf en de dood zeggen: Haar gerucht hebben wij met onze oren gehoord. </p>
<p id="v23"><sup><small>23</small></sup>  God verstaat haar weg, en Hij weet haar plaats. </p>
<p id="v24"><sup><small>24</small></sup>  Want Hij schouwt tot aan de einden der aarde, Hij ziet onder al de hemelen. </p>
<p id="v25"><sup><small>25</small></sup>  Als Hij den wind het gewicht maakte, en de wateren opwoog in mate; </p>
<p id="v26"><sup><small>26</small></sup>  Als Hij den regen een gezette orde maakte, en een weg voor het weerlicht der donderen; <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Toen zag Hij haar, en vertelde ze; Hij schikte ze, en ook doorzocht Hij ze. </p>
<p id="v28"><sup><small>28</small></sup>  Maar tot den mens heeft Hij gezegd: Zie, de vreze des HEEREN is de wijsheid, en van het kwade te wijken is het verstand. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/27">Job - Hoofdstuk 27</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/29">Job - Hoofdstuk 29</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 28:7 <i>Oog heeft niet gezien, oor niet gehoord, enz.</i>: <a href="/nl/The_Urantia_Book/181#p2_20">UB 181:2.20</a>. </li>
  <li id="fn2"><a href="#cite2">↑</a> 28:26 <i>Een weg voor bliksem</i>: <a href="/nl/The_Urantia_Book/3#p2_4">UB 3:2.4</a>. </li>
  <li id="fn3"><a href="#cite3">↑</a> 28:28 <i>Vrees voor God begint wijsheid</i>: <a href="/nl/The_Urantia_Book/68#p3_3">UB 68:3.3</a>.  <i>Vrees voor de Heer, wijsheid</i>: <a href="/nl/The_Urantia_Book/131#p2_6">UB 131:2.6</a>. </li>
</ol>
</div>
