<!--
title: Job - Hoofdstuk 7
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Job/6">Job - Hoofdstuk 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Job/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Job/8">Job - Hoofdstuk 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Heeft niet de mens een strijd op de aarde, en zijn zijn dagen niet als de dagen des dagloners? </p>
<p id="v2"><sup><small>2</small></sup>  Gelijk de dienstknecht hijgt naar de schaduw, en gelijk de dagloner verwacht zijn werkloon; </p>
<p id="v3"><sup><small>3</small></sup>  Alzo zijn mij maanden der ijdelheid ten erve geworden, en nachten der moeite zijn mij voorbereid. </p>
<p id="v4"><sup><small>4</small></sup>  Als ik te slapen lig, dan zeg ik: Wanneer zal ik opstaan, en Hij den avond afgemeten hebben? En ik word zat van woelingen tot aan den schemertijd. </p>
<p id="v5"><sup><small>5</small></sup>  Mijn vlees is met het gewormte en met het gruis des stofs bekleed; mijn huid is gekliefd en verachtelijk geworden. </p>
<p id="v6"><sup><small>6</small></sup>  Mijn dagen zijn lichter geweest dan een weversspoel, en zijn vergaan zonder verwachting. </p>
<p id="v7"><sup><small>7</small></sup>  Gedenk, dat mijn leven een wind is; mijn oog zal niet wederkomen, om het goede te zien. </p>
<p id="v8"><sup><small>8</small></sup>  Het oog desgenen, die mij nu ziet, zal mij niet zien; uw ogen zullen op mij zijn; maar ik zal niet meer zijn. </p>
<p id="v9"><sup><small>9</small></sup>  Een wolk vergaat en vaart henen; alzo die in het graf daalt, zal niet weder opkomen. </p>
<p id="v10"><sup><small>10</small></sup>  Hij zal niet meer wederkeren tot zijn huis, en zijn plaats zal hem niet meer kennen. </p>
<p id="v11"><sup><small>11</small></sup>  Zo zal ik ook mijn mond niet wederhouden, ik zal spreken in benauwdheid mijns geestes; ik zal klagen in bitterheid mijner ziel. </p>
<p id="v12"><sup><small>12</small></sup>  Ben ik dan een zee, of walvis, dat Gij om mij wachten zet? </p>
<p id="v13"><sup><small>13</small></sup>  Wanneer ik zeg: Mijn bedstede zal mij vertroosten, mijn leger zal van mijn klacht wat wegnemen; </p>
<p id="v14"><sup><small>14</small></sup>  Dan ontzet Gij mij met dromen, en door gezichten verschrikt Gij mij; </p>
<p id="v15"><sup><small>15</small></sup>  Zodat mijn ziel de verworging kiest; den dood meer dan mijn beenderen. </p>
<p id="v16"><sup><small>16</small></sup>  Ik versmaad ze, ik zal toch in der eeuwigheid niet leven; houd op van mij, want mijn dagen zijn ijdelheid. </p>
<p id="v17"><sup><small>17</small></sup>  Wat is de mens, dat Gij hem groot acht, en dat Gij Uw hart op hem zet? </p>
<p id="v18"><sup><small>18</small></sup>  En dat Gij hem bezoekt in elken morgenstond; dat Gij hem in elken ogenblik beproeft? </p>
<p id="v19"><sup><small>19</small></sup>  Hoe lang keert Gij U niet af van mij, en laat niet van mij af, totdat ik mijn speeksel inzwelge? </p>
<p id="v20"><sup><small>20</small></sup>  Heb ik gezondigd, wat zal ik U doen, o Mensenhoeder? Waarom hebt Gij mij U tot een tegenloop gesteld, dat ik mijzelven tot een last zij? </p>
<p id="v21"><sup><small>21</small></sup>  En waarom vergeeft Gij niet mijn overtreding, en doet mijn ongerechtigheid niet weg? Want nu zal ik in het stof liggen; en Gij zult mij vroeg zoeken, maar ik zal niet zijn. </p>
