<!--
title: Job - Hoofdstuk 40
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Job/39">Job - Hoofdstuk 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Job/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Job/41">Job - Hoofdstuk 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En de HEERE antwoordde Job uit een onweder, en zeide: </p>
<p id="v2"><sup><small>2</small></sup>  Gord nu als een man uw lenden; Ik zal u vragen, en onderricht Mij. </p>
<p id="v3"><sup><small>3</small></sup>  Zult gij ook Mijn oordeel te niet maken? Zult Gij Mij verdoemen, opdat gij rechtvaardig zijt? </p>
<p id="v4"><sup><small>4</small></sup>  Hebt gij een arm gelijk God? En kunt gij, gelijk Hij, met de stem donderen? </p>
<p id="v5"><sup><small>5</small></sup>  Versier u nu met voortreffelijkheid en hoogheid, en bekleed u met majesteit en heerlijkheid! </p>
<p id="v6"><sup><small>6</small></sup>  Strooi de verbolgenheden uws toorns uit, en zie allen hoogmoedige, en verneder hem! </p>
<p id="v7"><sup><small>7</small></sup>  Zie allen hoogmoedige, en breng hem ten onder; en verpletter de goddelozen in hun plaats! </p>
<p id="v8"><sup><small>8</small></sup>  Verberg hen te zamen in het stof; verbind hun aangezichten in het verborgen! </p>
<p id="v9"><sup><small>9</small></sup>  Dan zal Ik ook u loven, omdat uw rechterhand u zal verlost hebben. </p>
<p id="v10"><sup><small>10</small></sup>  Zie nu Behemoth, welken Ik gemaakt heb nevens u; hij eet hooi, gelijk een rund. </p>
<p id="v11"><sup><small>11</small></sup>  Zie toch, zijn kracht is in zijn lenden, en zijn macht in den navel zijns buiks. </p>
<p id="v12"><sup><small>12</small></sup>  Als het hem lust, zijn staart is als een ceder; de zenuwen zijner schaamte zijn doorvlochten. </p>
<p id="v13"><sup><small>13</small></sup>  Zijn beenderen zijn als vast koper; zijn gebeenten zijn als ijzeren handbomen. </p>
<p id="v14"><sup><small>14</small></sup>  Hij is een hoofdstuk der wegen Gods; die hem gemaakt heeft, heeft hem zijn zwaard aangehecht. </p>
<p id="v15"><sup><small>15</small></sup>  Omdat de bergen hem voeder voortbrengen, daarom spelen al de dieren des velds aldaar. </p>
<p id="v16"><sup><small>16</small></sup>  Onder schaduwachtige bomen ligt hij neder, in een schuilplaats des riets en des slijks. </p>
<p id="v17"><sup><small>17</small></sup>  De schaduwachtige bomen bedekken hem, elkeen met zijn schaduw; de beekwilgen omringen hem. </p>
<p id="v18"><sup><small>18</small></sup>  Zie, hij doet de rivier geweld aan, en verhaast zich niet; hij vertrouwt, dat hij de Jordaan in zijn mond zou kunnen intrekken. </p>
<p id="v19"><sup><small>19</small></sup>  Zou men hem voor zijn ogen kunnen vangen? Zou men hem met strikken den neus doorboren kunnen? </p>
<p id="v20"><sup><small>20</small></sup>  Zult gij den Leviathan met den angel trekken, of zijn tong met een koord, dat gij laat nederzinken? </p>
<p id="v21"><sup><small>21</small></sup>  Zult gij hem een bieze in den neus leggen, of met een doorn zijn kaak doorboren? </p>
<p id="v22"><sup><small>22</small></sup>  Zal hij aan u veel smekingen maken? Zal hij zachtjes tot u spreken? </p>
<p id="v23"><sup><small>23</small></sup>  Zal hij een verbond met u maken? Zult gij hem aannemen tot een eeuwigen slaaf? </p>
<p id="v24"><sup><small>24</small></sup>  Zult gij met hem spelen gelijk met een vogeltje, of zult gij hem binden voor uw jonge dochters? </p>
<p id="v25"><sup><small>25</small></sup>  Zullen de metgezellen over hem een maaltijd bereiden? Zullen zij hem delen onder de kooplieden? </p>
<p id="v26"><sup><small>26</small></sup>  Zult gij zijn huis met haken vullen, of met een visserskrauwel zijn hoofd? </p>
<p id="v27"><sup><small>27</small></sup>  Leg uw hand op hem, gedenk des strijds, doe het niet meer. </p>
<p id="v28"><sup><small>28</small></sup>  Zie, zijn hoop zal feilen; zal hij ook voor zijn gezicht nedergeslagen worden? </p>
