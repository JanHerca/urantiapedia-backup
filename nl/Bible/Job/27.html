<!--
title: Job - Hoofdstuk 27
description: 
published: true
date: 2022-10-8T9:52:43Z
tags: bible, bible—job
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/26">Job - Hoofdstuk 26</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/28">Job - Hoofdstuk 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En Job ging voort zijn spreuk op te heffen, en zeide: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Zo waarachtig als God leeft, Die mijn recht weggenomen heeft, en de Almachtige, Die mijner ziel bitterheid heeft aangedaan! </p>
<p id="v3"><sup><small>3</small></sup>  Zo lang als mijn adem in mij zal zijn, en het geblaas Gods in mijn neus; </p>
<p id="v4"><sup><small>4</small></sup>  Indien mijn lippen onrecht zullen spreken, en indien mijn tong bedrog zal uitspreken! </p>
<p id="v5"><sup><small>5</small></sup>  Het zij verre van mij, dat ik ulieden rechtvaardigen zou; totdat ik den geest zal gegeven hebben, zal ik mijn oprechtigheid van mij niet wegdoen. </p>
<p id="v6"><sup><small>6</small></sup>  Aan mijn gerechtigheid zal ik vasthouden, en zal ze niet laten varen; mijn hart zal die niet versmaden van mijn dagen. </p>
<p id="v7"><sup><small>7</small></sup>  Mijn vijand zij als de goddeloze, en die zich tegen mij opmaakt, als de verkeerde. </p>
<p id="v8"><sup><small>8</small></sup>  Want wat is de verwachting des huichelaars, als hij zal gierig geweest zijn, wanneer God zijn ziel zal uittrekken? </p>
<p id="v9"><sup><small>9</small></sup>  Zal God zijn geroep horen, als benauwdheid over hem komt? </p>
<p id="v10"><sup><small>10</small></sup>  Zal hij zich verlustigen in den Almachtige? Zal hij God aanroepen te aller tijd? </p>
<p id="v11"><sup><small>11</small></sup>  Ik zal ulieden leren van de hand Gods; wat bij den Almachtige is, zal ik niet verhelen. </p>
<p id="v12"><sup><small>12</small></sup>  Ziet, gij zelve allen hebt het gezien; en waarom wordt gij dus door ijdelheid verijdeld? </p>
<p id="v13"><sup><small>13</small></sup>  Dit is het deel des goddelozen mensen bij God, en de erve der tirannen, die zij van den Almachtige ontvangen zullen. </p>
<p id="v14"><sup><small>14</small></sup>  Indien zijn kinderen vermenigvuldigen, het is ten zwaarde; en zijn spruiten zullen van brood niet verzadigd worden. </p>
<p id="v15"><sup><small>15</small></sup>  Zijn overgeblevenen zullen in den dood begraven worden, en zijn weduwen zullen niet wenen. </p>
<p id="v16"><sup><small>16</small></sup>  Zo hij zilver opgehoopt zal hebben als stof, en kleding bereid als leem; </p>
<p id="v17"><sup><small>17</small></sup>  Hij zal ze bereiden, maar de rechtvaardige zal ze aantrekken, en de onschuldige zal het zilver delen. </p>
<p id="v18"><sup><small>18</small></sup>  Hij bouwt zijn huis als een motte, en als een hoeder de hutte maakt. </p>
<p id="v19"><sup><small>19</small></sup>  Rijk ligt hij neder, en wordt niet weggenomen; doet hij zijn ogen open, zo is hij er niet. </p>
<p id="v20"><sup><small>20</small></sup>  Verschrikkingen zullen hem als wateren aangrijpen; des nachts zal hem een wervelwind wegstelen. </p>
<p id="v21"><sup><small>21</small></sup>  De oostenwind zal hem wegvoeren, dat hij henengaat, en zal hem wegstormen uit zijn plaats. </p>
<p id="v22"><sup><small>22</small></sup>  En God zal dit over hem werpen, en niet sparen; van Zijn hand zal hij snellijk vlieden. </p>
<p id="v23"><sup><small>23</small></sup>  Een ieder zal over hem met zijn handen klappen, en over hem fluiten uit zijn plaats. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/26">Job - Hoofdstuk 26</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/28">Job - Hoofdstuk 28</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 27:1--31:40 <i>Troost van het toekomstige leven</i>: <a href="/nl/The_Urantia_Book/148#p6_9">UB 148:6.9</a>. </li>
</ol>
</div>
