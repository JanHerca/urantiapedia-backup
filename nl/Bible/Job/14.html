<!--
title: Job - Hoofdstuk 14
description: 
published: true
date: 2022-10-8T9:52:43Z
tags: bible, bible—job
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/13">Job - Hoofdstuk 13</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/15">Job - Hoofdstuk 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De mens, van een vrouw geboren, is kort van dagen, en zat van onrust. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Hij komt voort als een bloem, en wordt afgesneden; ook vlucht hij als een schaduw, en bestaat niet. </p>
<p id="v3"><sup><small>3</small></sup>  Nog doet Gij Uw ogen over zulk een open; en Gij betrekt mij in het gericht met U. </p>
<p id="v4"><sup><small>4</small></sup>  Wie zal een reine geven uit den onreine? Niet een. </p>
<p id="v5"><sup><small>5</small></sup>  Dewijl zijn dagen bestemd zijn, het getal zijner maanden bij U is, en Gij zijn bepalingen gemaakt hebt, die hij niet overgaan zal; </p>
<p id="v6"><sup><small>6</small></sup>  Wend U van hem af, dat hij rust hebbe, totdat hij als een dagloner aan zijn dag een welgevallen hebbe. </p>
<p id="v7"><sup><small>7</small></sup>  Want voor een boom, als hij afgehouwen wordt, is er verwachting, dat hij zich nog zal veranderen, en zijn scheut niet zal ophouden. </p>
<p id="v8"><sup><small>8</small></sup>  Indien zijn wortel in de aarde veroudert, en zijn stam in het stof versterft; </p>
<p id="v9"><sup><small>9</small></sup>  Hij zal van den reuk der wateren weder uitspruiten, en zal een tak maken, gelijk een plant. </p>
<p id="v10"><sup><small>10</small></sup>  Maar een man sterft, als hij verzwakt is, en de mens geeft den geest, waar is hij dan? </p>
<p id="v11"><sup><small>11</small></sup>  De wateren verlopen uit een meer, en een rivier droogt uit en verdort; </p>
<p id="v12"><sup><small>12</small></sup>  Alzo ligt de mens neder, en staat niet op; totdat de hemelen niet meer zijn, zullen zij niet opwaken, noch uit hun slaap opgewekt worden. </p>
<p id="v13"><sup><small>13</small></sup>  Och, of Gij mij in het graf verstaakt, mij verborgt, totdat Uw toorn zich afkeerde; dat Gij mij een bepaling steldet, en mijner gedachtig waart! </p>
<p id="v14"><sup><small>14</small></sup>  Als een man gestorven is, zal hij weder leven? Ik zou al de dagen mijns strijds hopen, totdat mijn verandering komen zou. </p>
<p id="v15"><sup><small>15</small></sup>  Dat Gij zoudt roepen, en ik U zou antwoorden, dat Gij tot het werk Uwer handen zoudt begerig zijn. </p>
<p id="v16"><sup><small>16</small></sup>  Maar nu telt Gij mijn treden; Gij bewaart mij niet om mijner zonden wil. </p>
<p id="v17"><sup><small>17</small></sup>  Mijn overtreding is in een bundeltje verzegeld, en Gij pakt mijn ongerechtigheid opeen. </p>
<p id="v18"><sup><small>18</small></sup>  En voorwaar, een berg vallende vergaat, en een rots wordt versteld uit haar plaats; </p>
<p id="v19"><sup><small>19</small></sup>  De wateren vermalen de stenen, het stof der aarde overstelpt het gewas, dat van zelf daaruit voortkomt; alzo verderft Gij de verwachting des mensen. </p>
<p id="v20"><sup><small>20</small></sup>  Gij overweldigt hem in eeuwigheid, en hij gaat heen; veranderende zijn gelaat, zo zendt Gij hem weg. </p>
<p id="v21"><sup><small>21</small></sup>  Zijn kinderen komen tot eer, en hij weet het niet; of zij worden klein, en hij let niet op hen. </p>
<p id="v22"><sup><small>22</small></sup>  Maar zijn vlees, nog aan hem zijnde, heeft smart; en zijn ziel, in hem zijnde, heeft rouw. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/13">Job - Hoofdstuk 13</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/15">Job - Hoofdstuk 15</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 14:1 <i>Weinig dagen en vol problemen</i>: <a href="/nl/The_Urantia_Book/148#p6_8">UB 148:6.8</a>. </li>
</ol>
</div>
