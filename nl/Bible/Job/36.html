<!--
title: Job - Hoofdstuk 36
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Job/35">Job - Hoofdstuk 35</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Job/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Job/37">Job - Hoofdstuk 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Elihu ging nog voort, en zeide: </p>
<p id="v2"><sup><small>2</small></sup>  Verbeid mij een weinig, en ik zal u aanwijzen, dat er nog redenen voor God zijn. </p>
<p id="v3"><sup><small>3</small></sup>  Ik zal mijn gevoelen van verre ophalen, en mijn Schepper gerechtigheid toewijzen. </p>
<p id="v4"><sup><small>4</small></sup>  Want voorwaar, mijn woorden zullen geen valsheid zijn; een, die oprecht is van gevoelen, is bij u. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Zie, God is geweldig, nochtans versmaadt Hij niet; geweldig is Hij in kracht des harten. </p>
<p id="v6"><sup><small>6</small></sup>  Hij laat den goddeloze niet leven, en het recht der ellendigen beschikt Hij. </p>
<p id="v7"><sup><small>7</small></sup>  Hij onttrekt Zijn ogen niet van den rechtvaardige, maar met de koningen zijn zij in den troon; daar zet Hij hen voor altoos, en zij worden verheven. </p>
<p id="v8"><sup><small>8</small></sup>  En zo zij, gebonden zijnde in boeien, vast gehouden worden met banden der ellende; </p>
<p id="v9"><sup><small>9</small></sup>  Dan geeft Hij hun hun werk te kennen, en hun overtredingen, omdat zij de overhand genomen hebben; </p>
<p id="v10"><sup><small>10</small></sup>  En Hij openbaart het voor hunlieder oor ter tucht, en zegt, dat zij zich van de ongerechtigheid bekeren zouden. </p>
<p id="v11"><sup><small>11</small></sup>  Indien zij horen, en Hem dienen, zo zullen zij hun dagen eindigen in het goede, en hun jaren in liefelijkheden. </p>
<p id="v12"><sup><small>12</small></sup>  Maar zo zij niet horen, zo gaan zij door het zwaard door, en zij geven den geest zonder kennis. </p>
<p id="v13"><sup><small>13</small></sup>  En die met het hart huichelachtig zijn, leggen toorn op; zij roepen niet, als Hij hen gebonden heeft. </p>
<p id="v14"><sup><small>14</small></sup>  Hun ziel zal in de jonkheid sterven, en hun leven onder de schandjongens. </p>
<p id="v15"><sup><small>15</small></sup>  Hij zal den ellendige in zijn ellende vrijmaken, en in de onderdrukking zal Hij het voor hunlieder oor openbaren. </p>
<p id="v16"><sup><small>16</small></sup>  Alzo zou Hij ook u afgekeerd hebben van den mond des angstes tot de ruimte, onder dewelke geen benauwing zou geweest zijn; en het gerecht uwer tafel zou vol vettigheid geweest zijn. </p>
<p id="v17"><sup><small>17</small></sup>  Maar gij hebt het gericht des goddelozen vervuld; het gericht en het recht houden u vast. </p>
<p id="v18"><sup><small>18</small></sup>  Omdat er grimmigheid is, wacht u, dat Hij u misschien niet met een klop wegstote; zodat u een groot rantsoen er niet zou afbrengen. </p>
<p id="v19"><sup><small>19</small></sup>  Zou Hij uw rijkdom achten, dat gij niet in benauwdheid zoudt zijn; of enige versterkingen van kracht? </p>
<p id="v20"><sup><small>20</small></sup>  Haak niet naar dien nacht, als de volken van hun plaats opgenomen worden. </p>
<p id="v21"><sup><small>21</small></sup>  Wacht u, wend u niet tot ongerechtigheid; overmits gij ze in dezen verkoren hebt, uit oorzake van de ellende. </p>
<p id="v22"><sup><small>22</small></sup>  Zie, God verhoogt door Zijn kracht; wie is een Leraar, gelijk Hij? <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Wie heeft Hem gesteld over Zijn weg? Of wie heeft gezegd: Gij hebt onrecht gedaan? </p>
<p id="v24"><sup><small>24</small></sup>  Gedenk, dat gij Zijn werk groot maakt, hetwelk de lieden aanschouwen. </p>
<p id="v25"><sup><small>25</small></sup>  Alle mensen zien het aan; de mens schouwt het van verre. </p>
<p id="v26"><sup><small>26</small></sup>  Zie, God is groot, en wij begrijpen het niet; er is ook geen onderzoeking van het getal Zijner jaren. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Want Hij trekt de druppelen der wateren op, die den regen na zijn damp uitgieten; </p>
<p id="v28"><sup><small>28</small></sup>  Welke de wolken uitgieten, en over den mens overvloediglijk afdruipen. </p>
<p id="v29"><sup><small>29</small></sup>  Kan men ook verstaan de uitbreidingen der wolken, en de krakingen Zijner hutte? </p>
<p id="v30"><sup><small>30</small></sup>  Zie, Hij breidt over hem Zijn licht uit, en de wortelen der zee bedekt Hij. </p>
<p id="v31"><sup><small>31</small></sup>  Want daardoor richt Hij de volken; Hij geeft spijze ten overvloede. </p>
<p id="v32"><sup><small>32</small></sup>  Met handen bedekt Hij het licht, en doet aan hetzelve verbod door dengene, die tussen doorkomt. </p>
<p id="v33"><sup><small>33</small></sup>  Daarvan verkondigt Zijn geklater, en het vee; ook van den opgaanden damp. </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 36:4 <i>#1 Perfect in kennis</i>: <a href="/nl/The_Urantia_Book/3#p3_1">UB 3:3.1</a>. </li>
  <li id="fn2"><a href="#cite2">↑</a> 36:22 <i>Almachtig</i>: <a href="/nl/The_Urantia_Book/142#p3_7">UB 142:3.7</a>.  <i>God is almachtig</i>: <a href="/nl/The_Urantia_Book/131#p10_3">UB 131:10.3</a>.  <i>Gods kracht</i>: <a href="/nl/The_Urantia_Book/1#p1_4">UB 1:1.4</a>.  <i>De kracht</i>: <a href="/nl/The_Urantia_Book/131#p10_6">UB 131:10.6</a>. </li>
  <li id="fn3"><a href="#cite3">↑</a> 36:26 <i>God is geweldig</i>: <a href="/nl/The_Urantia_Book/28#p6_21">UB 28:6.21</a>.  <i>God is geweldig</i>: <a href="/nl/The_Urantia_Book/2#p1_1">UB 2:1.1</a>.  <i>Deel 2: Zie God is groot</i>: <a href="/nl/The_Urantia_Book/96#p6_4">UB 96:6.4</a>. </li>
</ol>
</div>
