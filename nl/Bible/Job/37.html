<!--
title: Job - Hoofdstuk 37
description: 
published: true
date: 2022-10-8T9:52:43Z
tags: bible, bible—job
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/36">Job - Hoofdstuk 36</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/38">Job - Hoofdstuk 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ook beeft hierover mijn hart, en springt op uit zijn plaats. </p>
<p id="v2"><sup><small>2</small></sup>  Hoort met aandacht de beweging Zijner stem, en het geluid, dat uit Zijn mond uitgaat! </p>
<p id="v3"><sup><small>3</small></sup>  Dat zendt Hij rechtuit onder den gansen hemel, en Zijn licht over de einden der aarde. </p>
<p id="v4"><sup><small>4</small></sup>  Daarna brult Hij met de stem; Hij dondert met de stem Zijner hoogheid, en vertrekt die dingen niet, als Zijn stem zal gehoord worden. </p>
<p id="v5"><sup><small>5</small></sup>  God dondert met Zijn stem zeer wonderlijk; Hij doet grote dingen, en wij begrijpen ze niet. </p>
<p id="v6"><sup><small>6</small></sup>  Want Hij zegt tot de sneeuw: Wees op de aarde; en tot den plasregen des regens; dan is er de plasregen Zijner sterke regenen. </p>
<p id="v7"><sup><small>7</small></sup>  Dan zegelt Hij de hand van ieder mens toe, opdat Hij kenne al de lieden Zijns werks. </p>
<p id="v8"><sup><small>8</small></sup>  En het gedierte gaat in de loerplaatsen, en blijft in zijn holen. </p>
<p id="v9"><sup><small>9</small></sup>  Uit de binnenkamer komt de wervelwind, en van de verstrooiende winden de koude. </p>
<p id="v10"><sup><small>10</small></sup>  Door zijn geblaas geeft God de vorst, zodat de brede wateren verstijfd worden. </p>
<p id="v11"><sup><small>11</small></sup>  Ook vermoeit Hij de dikke wolken door klaarheid; Hij verstrooit de wolk Zijns lichts. </p>
<p id="v12"><sup><small>12</small></sup>  Die keert zich dan naar Zijn wijzen raad door ommegangen, dat zij doen al wat Hij ze gebiedt, op het vlakke der wereld, op de aarde. </p>
<p id="v13"><sup><small>13</small></sup>  Hetzij dat Hij die tot een roede, of tot Zijn land, of tot weldadigheid beschikt. </p>
<p id="v14"><sup><small>14</small></sup>  Neem dit, o Job, ter ore; sta, en aanmerk de wonderen Gods. </p>
<p id="v15"><sup><small>15</small></sup>  Weet gij, wanneer God over dezelve orde stelt, en het licht Zijner wolk laat schijnen? </p>
<p id="v16"><sup><small>16</small></sup>  Hebt gij wetenschap van de opwegingen der dikke wolken; de wonderheden Desgenen, Die volmaakt is in wetenschappen? <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Hoe uw klederen warm worden, als Hij de aarde stil maakt uit het zuiden? </p>
<p id="v18"><sup><small>18</small></sup>  Hebt gij met Hem de hemelen uitgespannen, die vast zijn, als een gegoten spiegel? </p>
<p id="v19"><sup><small>19</small></sup>  Onderricht ons, wat wij Hem zeggen zullen; want wij zullen niets ordentelijk voorstellen kunnen vanwege de duisternis. </p>
<p id="v20"><sup><small>20</small></sup>  Zal het Hem verteld worden, als ik zo zou spreken? Denkt iemand dat, gewisselijk, hij zal verslonden worden. </p>
<p id="v21"><sup><small>21</small></sup>  En nu ziet men het licht niet als het helder is in den hemel, als de wind doorgaat, en dien zuivert; </p>
<p id="v22"><sup><small>22</small></sup>  Als van het noorden het goud komt; maar bij God is een vreselijke majesteit! </p>
<p id="v23"><sup><small>23</small></sup>  Den Almachtige, Dien kunnen wij niet uitvinden; Hij is groot van kracht; doch door gericht en grote gerechtigheid verdrukt Hij niet. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Daarom vrezen Hem de lieden; Hij ziet geen wijzen van harte aan. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/36">Job - Hoofdstuk 36</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/38">Job - Hoofdstuk 38</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 37:16 <i>#1: Perfect in kennis</i>: <a href="/nl/The_Urantia_Book/3#p3_1">UB 3:3.1</a>.  <i>Hij die de wolken in evenwicht houdt</i>: <a href="/nl/The_Urantia_Book/3#p3_1">UB 3:3.1</a>. </li>
  <li id="fn2"><a href="#cite2">↑</a> 37:23 <i>Deel 1: Het oneindige aanraken</i>: <a href="/nl/The_Urantia_Book/2#p1_1">UB 2:1.1</a>.  <i>Gods kracht</i>: <a href="/nl/The_Urantia_Book/1#p1_4">UB 1:1.4</a>.  <i>Deel 3: De Almachtige aanraken</i>: <a href="/nl/The_Urantia_Book/96#p6_4">UB 96:6.4</a>.  <i>De kracht</i>: <a href="/nl/The_Urantia_Book/131#p10_6">UB 131:10.6</a>.  <i>Almachtig</i>: <a href="/nl/The_Urantia_Book/142#p3_7">UB 142:3.7</a>.  <i>God van macht, oordeel,</i>: <a href="/nl/The_Urantia_Book/96#p6_3">UB 96:6.3</a>.  <i>God is almachtig</i>: <a href="/nl/The_Urantia_Book/131#p10_3">UB 131:10.3</a>. </li>
</ol>
</div>
