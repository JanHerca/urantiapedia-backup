<!--
title: Job - Hoofdstuk 5
description: 
published: true
date: 2022-10-8T9:52:43Z
tags: bible, bible—job
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/4">Job - Hoofdstuk 4</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/6">Job - Hoofdstuk 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Roep nu, zal er iemand zijn, die u antwoorde? En tot wien van de heiligen zult gij u keren? </p>
<p id="v2"><sup><small>2</small></sup>  Want den dwaze brengt de toornigheid om, en de ijver doodt den slechte. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ik heb gezien een dwaas wortelende; doch terstond vervloekte ik zijn woning. </p>
<p id="v4"><sup><small>4</small></sup>  Verre waren zijn zonen van heil; en zij werden verbrijzeld in de poort, en er was geen verlosser. </p>
<p id="v5"><sup><small>5</small></sup>  Wiens oogst de hongerige verteerde, dien hij ook tot uit de doornen gehaald had; de struikrover slokte hun vermogen in. </p>
<p id="v6"><sup><small>6</small></sup>  Want uit het stof komt het verdriet niet voort, en de moeite spruit niet uit de aarde; <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Maar de mens wordt tot moeite geboren; gelijk de spranken der vurige kolen zich verheffen tot vliegen. </p>
<p id="v8"><sup><small>8</small></sup>  Doch ik zou naar God zoeken, en tot God mijn aanspraak richten; </p>
<p id="v9"><sup><small>9</small></sup>  Die grote dingen doet, die men niet doorzoeken kan; wonderen, die men niet tellen kan; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Die den regen geeft op de aarde, en water zendt op de straten; </p>
<p id="v11"><sup><small>11</small></sup>  Om de vernederden te stellen in het hoge; dat de rouwdragenden door heil verheven worden. </p>
<p id="v12"><sup><small>12</small></sup>  Hij maakt te niet de gedachten der arglistigen; dat hun handen niet een ding uitrichten. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Hij vangt de wijzen in hun arglistigheid; dat de raad der verdraaiden gestort wordt. </p>
<p id="v14"><sup><small>14</small></sup>  Des daags ontmoeten zij de duisternis, en gelijk des nachts tasten zij in den middag. </p>
<p id="v15"><sup><small>15</small></sup>  Maar Hij verlost den behoeftige van het zwaard, van hun mond, en van de hand des sterken. </p>
<p id="v16"><sup><small>16</small></sup>  Zo is voor den arme verwachting; en de boosheid stopt haar mond toe. </p>
<p id="v17"><sup><small>17</small></sup>  Zie, gelukzalig is de mens, denwelken God straft; daarom verwerp de kastijding des Almachtigen niet. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Want Hij doet smart aan, en Hij verbindt; Hij doorwondt, en Zijn handen helen. </p>
<p id="v19"><sup><small>19</small></sup>  In zes benauwdheden zal Hij u verlossen, en in de zevende zal u het kwaad niet aanroeren. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  In den honger zal Hij u verlossen van den dood, en in den oorlog van het geweld des zwaards. </p>
<p id="v21"><sup><small>21</small></sup>  Tegen den gesel der tong zult gij verborgen wezen, en gij zult niet vrezen voor de verwoesting, als zij komt. </p>
<p id="v22"><sup><small>22</small></sup>  Tegen de verwoesting en tegen den honger zult gij lachen, en voor het gedierte der aarde zult gij niet vrezen. </p>
<p id="v23"><sup><small>23</small></sup>  Want met de stenen des velds zal uw verbond zijn, en het gedierte des velds zal met u bevredigd zijn. </p>
<p id="v24"><sup><small>24</small></sup>  En gij zult bevinden, dat uw tent in vrede is; en gij zult uw woning verzorgen, en zult niet feilen. </p>
<p id="v25"><sup><small>25</small></sup>  Ook zult gij bevinden, dat uw zaad menigvuldig wezen zal, en uw spruiten als het kruid der aarde. </p>
<p id="v26"><sup><small>26</small></sup>  Gij zult in ouderdom ten grave komen, gelijk de korenhoop te zijner tijd opgevoerd wordt. </p>
<p id="v27"><sup><small>27</small></sup>  Zie dit, wij hebben het doorzocht, het is alzo; hoor het, en bemerk gij het voor u. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Job/4">Job - Hoofdstuk 4</a></td>
        <td><a href="/nl/Bible/Job/Index">Inhoudsopgave</a></td>
        <td><a href="/nl/Bible/Job/6">Job - Hoofdstuk 6</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 5:2 <i>Toorn doodt dwaze man</i>: <a href="/nl/The_Urantia_Book/149#p4_2">UB 149:4.2</a>. </li>
  <li id="fn2"><a href="#cite2">↑</a> 5:6 <i>Deel 2: Kwelling niet van stof</i>: <a href="/nl/The_Urantia_Book/148#p5_5">UB 148:5.5</a>. </li>
  <li id="fn3"><a href="#cite3">↑</a> 5:9 <i>Wonderen zonder nummer</i>: <a href="/nl/The_Urantia_Book/2#p1_1">UB 2:1.1</a>. </li>
  <li id="fn4"><a href="#cite4">↑</a> 5:12-13 <i>Stelt apparaten van sluwe</i>: <a href="/nl/The_Urantia_Book/96#p7_6">UB 96:7.6</a>. </li>
  <li id="fn5"><a href="#cite5">↑</a> 5:17-18 <i>Deel 1: Correctie in lijden</i>: <a href="/nl/The_Urantia_Book/148#p5_5">UB 148:5.5</a>. </li>
  <li id="fn6"><a href="#cite6">↑</a> 5:19 <i>Bevrijding van het kwaad</i>: <a href="/nl/The_Urantia_Book/121#p5_11">UB 121:5.11</a>. </li>
</ol>
</div>
