<!--
title: Klaagliederen - Hoofdstuk 3
description: 
published: true
date: 2022-10-8T9:52:43Z
tags: bible, bible—lamentations
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Lamentations/2">Klaagliederen - Hoofdstuk 2</a></td>
        <td><a href="/nl/Bible/Lamentations/Index">Inhoudsopgave</a></td>
        <td><a href="/nl/Bible/Lamentations/4">Klaagliederen - Hoofdstuk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aleph. Ik ben de man, die ellende gezien heeft door de roede Zijner verbolgenheid. </p>
<p id="v2"><sup><small>2</small></sup>  Aleph. Hij heeft mij geleid en gevoerd in de duisternis, en niet in het licht. </p>
<p id="v3"><sup><small>3</small></sup>  Aleph. Hij heeft Zich immers tegen mij gewend, Hij heeft Zijn hand den gansen dag veranderd. </p>
<p id="v4"><sup><small>4</small></sup>  Beth. Hij heeft mijn vlees en mijn huid oud gemaakt, Hij heeft mijn beenderen gebroken. </p>
<p id="v5"><sup><small>5</small></sup>  Beth. Hij heeft tegen mij gebouwd, en Hij heeft mij met galle en moeite omringd. </p>
<p id="v6"><sup><small>6</small></sup>  Beth. Hij heeft mij gezet in duistere plaatsen, als degenen, die over lang dood zijn. </p>
<p id="v7"><sup><small>7</small></sup>  Gimel. Hij heeft mij toegemuurd, dat ik er niet uit gaan kan; Hij heeft mijn koperen boeien verzwaard. </p>
<p id="v8"><sup><small>8</small></sup>  Gimel. Ook wanneer ik roep en schreeuw, sluit Hij de oren voor mijn gebed. </p>
<p id="v9"><sup><small>9</small></sup>  Gimel. Hij heeft mijn wegen toegemuurd met uitgehouwen stenen, Hij heeft mijn paden verkeerd. </p>
<p id="v10"><sup><small>10</small></sup>  Daleth. Hij is mij een loerende beer, een leeuw in verborgen plaatsen. </p>
<p id="v11"><sup><small>11</small></sup>  Daleth. Hij heeft mijn wegen afgewend; en Hij heeft mij in stukken gebroken; Hij heeft mij woest gemaakt. </p>
<p id="v12"><sup><small>12</small></sup>  Daleth. Hij heeft Zijn boog gespannen, en Hij heeft mij den pijl als ten doel gesteld. </p>
<p id="v13"><sup><small>13</small></sup>  He. Hij heeft Zijn pijlen in mijn nieren doen ingaan. </p>
<p id="v14"><sup><small>14</small></sup>  He. Ik ben al mijn volk tot belaching geworden, hun snarenspel den gansen dag. </p>
<p id="v15"><sup><small>15</small></sup>  He. Hij heeft mij met bitterheden verzadigd, Hij heeft mij met alsem dronken gemaakt. </p>
<p id="v16"><sup><small>16</small></sup>  Vau. Hij heeft mijn tanden met zandsteentjes verbrijzeld, Hij heeft mij in de as nedergedrukt. </p>
<p id="v17"><sup><small>17</small></sup>  Vau. En Gij hebt mijn ziel verre van den vrede verstoten, ik heb het goede vergeten. </p>
<p id="v18"><sup><small>18</small></sup>  Vau. Toen zeide ik: Mijn sterkte is vergaan, en mijn hoop van den HEERE. </p>
<p id="v19"><sup><small>19</small></sup>  Zain. Gedenk aan mijn ellende en aan mijn ballingschap, aan den alsem en galle. </p>
<p id="v20"><sup><small>20</small></sup>  Zain. Mijn ziel gedenkt er wel terdege aan, en zij bukt zich neder in mij. </p>
<p id="v21"><sup><small>21</small></sup>  Zain. Dit zal ik mij ter harte nemen, daarom zal ik hopen; </p>
<p id="v22"><sup><small>22</small></sup>  Cheth. Het zijn de goedertierenheden des HEEREN, dat wij niet vernield zijn, dat Zijn barmhartigheden geen einde hebben; </p>
<p id="v23"><sup><small>23</small></sup>  Cheth. Zij zijn allen morgen nieuw, Uw trouw is groot. </p>
<p id="v24"><sup><small>24</small></sup>  Cheth. De HEERE is mijn Deel, zegt mijn ziel, daarom zal ik op Hem hopen. </p>
<p id="v25"><sup><small>25</small></sup>  Teth. De HEERE is goed dengenen, die Hem verwachten, der ziele, die Hem zoekt. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Teth. Het is goed, dat men hope, en stille zij op het heil des HEEREN. </p>
<p id="v27"><sup><small>27</small></sup>  Teth. Het is goed voor een man, dat hij het juk in zijn jeugd draagt. </p>
<p id="v28"><sup><small>28</small></sup>  Jod. Hij zitte eenzaam, en zwijge stil, omdat Hij het hem opgelegd heeft. </p>
<p id="v29"><sup><small>29</small></sup>  Jod. Hij steke zijn mond in het stof, zeggende: Misschien is er verwachting. </p>
<p id="v30"><sup><small>30</small></sup>  Jod. Hij geve zijn wang dien, die hem slaat, hij worde zat van smaad. </p>
<p id="v31"><sup><small>31</small></sup>  Caph. Want de Heere zal niet verstoten in eeuwigheid. </p>
<p id="v32"><sup><small>32</small></sup>  Caph. Maar als Hij bedroefd heeft, zo zal Hij Zich ontfermen, naar de grootheid Zijner goedertierenheden. </p>
<p id="v33"><sup><small>33</small></sup>  Caph. Want Hij plaagt of bedroeft des mensen kinderen niet van harte. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Lamed. Dat men al de gevangenen der aarde onder Zijn voeten verbrijzelt; </p>
<p id="v35"><sup><small>35</small></sup>  Lamed. Dat men het recht eens mans buigt voor het aangezicht des Allerhoogsten; <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  Lamed. Dat men een mens verongelijkt in zijn twistzaak; zou het de Heere niet zien? </p>
<p id="v37"><sup><small>37</small></sup>  Mem. Wie zegt wat, hetwelk geschiedt, zo het de Heere niet beveelt? </p>
<p id="v38"><sup><small>38</small></sup>  Mem. Gaat niet uit den mond des Allerhoogsten het kwade en het goede? </p>
<p id="v39"><sup><small>39</small></sup>  Mem. Wat klaagt dan een levend mens? Een ieder klage vanwege zijn zonden. </p>
<p id="v40"><sup><small>40</small></sup>  Nun. Laat ons onze wegen onderzoeken en doorzoeken, en laat ons wederkeren tot den HEERE. </p>
<p id="v41"><sup><small>41</small></sup>  Nun. Laat ons onze harten opheffen, mitsgaders de handen, tot God in den hemel, zeggende: </p>
<p id="v42"><sup><small>42</small></sup>  Nun. Wij hebben overtreden, en wij zijn wederspannig geweest, daarom hebt Gij niet gespaard. </p>
<p id="v43"><sup><small>43</small></sup>  Samech. Gij hebt ons met toorn bedekt, en Gij hebt ons vervolgd; Gij hebt ons gedood. Gij hebt niet verschoond. </p>
<p id="v44"><sup><small>44</small></sup>  Samech. Gij hebt U met een wolk bedekt, zodat er geen gebed doorkwam. </p>
<p id="v45"><sup><small>45</small></sup>  Samech. Gij hebt ons tot een uitvaagsel en wegwerpsel gesteld, in het midden der volken. </p>
<p id="v46"><sup><small>46</small></sup>  Pe. Al onze vijanden hebben hun mond tegen ons opgesperd. </p>
<p id="v47"><sup><small>47</small></sup>  Pe. De vreze en de kuil zijn over ons gekomen, de verwoesting en de verbreking. </p>
<p id="v48"><sup><small>48</small></sup>  Pe. Met waterbeken loopt mijn oog neder, vanwege de breuk der dochter mijns volks. </p>
<p id="v49"><sup><small>49</small></sup>  Ain. Mijn oog vliet, en kan niet ophouden, omdat er geen rust is; </p>
<p id="v50"><sup><small>50</small></sup>  Ain. Totdat het de HEERE van den hemel aanschouwe, en het zie. </p>
<p id="v51"><sup><small>51</small></sup>  Ain. Mijn oog doet mijn ziele moeite aan, vanwege al de dochteren mijner stad. </p>
<p id="v52"><sup><small>52</small></sup>  Tsade. Die mijn vijanden zijn zonder oorzaak, hebben mij als een vogeltje dapperlijk gejaagd. </p>
<p id="v53"><sup><small>53</small></sup>  Tsade. Zij hebben mijn leven in een kuil uitgeroeid, en zij hebben een steen op mij geworpen. </p>
<p id="v54"><sup><small>54</small></sup>  Tsade. De wateren zwommen over mijn hoofd; ik zeide: Ik ben afgesneden! </p>
<p id="v55"><sup><small>55</small></sup>  Koph. HEERE! Ik heb Uw Naam aangeroepen uit den ondersten kuil. </p>
<p id="v56"><sup><small>56</small></sup>  Koph. Gij hebt mijn stem gehoord, verberg Uw oor niet voor mijn zuchten, voor mijn roepen. </p>
<p id="v57"><sup><small>57</small></sup>  Koph. Gij hebt U genaderd ten dage, als ik U aanriep; Gij hebt gezegd: Vrees niet! </p>
<p id="v58"><sup><small>58</small></sup>  Resch. HEERE! Gij hebt de twistzaken mijner ziel getwist, Gij hebt mijn leven verlost. </p>
<p id="v59"><sup><small>59</small></sup>  Resch. HEERE! Gij hebt gezien de verkeerdheid, die men mij aangedaan heeft, oordeel mijn rechtzaak. </p>
<p id="v60"><sup><small>60</small></sup>  Resch. Gij hebt al hun wraak gezien, al hun gedachten tegen mij. </p>
<p id="v61"><sup><small>61</small></sup>  Schin. HEERE! Gij hebt hun smaden gehoord, en al hun gedachten tegen mij; </p>
<p id="v62"><sup><small>62</small></sup>  Schin. De lippen dergenen, die tegen mij opstaan, en hun dichten tegen mij den gansen dag. </p>
<p id="v63"><sup><small>63</small></sup>  Schin. Aanschouw hun zitten en opstaan; ik ben hun snarenspel. </p>
<p id="v64"><sup><small>64</small></sup>  Thau. HEERE! geef hun weder die vergelding, naar het werk hunner handen. </p>
<p id="v65"><sup><small>65</small></sup>  Thau. Geef hun een deksel des harten; Uw vloek zij over hen! </p>
<p id="v66"><sup><small>66</small></sup>  Thau. Vervolg ze met toorn, en verdelg ze van onder den hemel des HEEREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Lamentations/2">Klaagliederen - Hoofdstuk 2</a></td>
        <td><a href="/nl/Bible/Lamentations/Index">Inhoudsopgave</a></td>
        <td><a href="/nl/Bible/Lamentations/4">Klaagliederen - Hoofdstuk 4</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 3:25 <i>Deel 1: God is goed</i>: <a href="/nl/The_Urantia_Book/2#p6_3">UB 2:6.3</a>. </li>
  <li id="fn2"><a href="#cite2">↑</a> 3:33 <i>Klaagt niet gewillig</i>: <a href="/nl/The_Urantia_Book/2#p4_1">UB 2:4.1</a>.  <i>Heer kwelt niet vrijwillig</i>: <a href="/nl/The_Urantia_Book/148#p5_5">UB 148:5.5</a>.  <i>Hij kwelt niet vrijwillig</i>: <a href="/nl/The_Urantia_Book/97#p6_3">UB 97:6.3</a>.  <i>Vader kwelt</i>: <a href="/nl/The_Urantia_Book/148#p6_11">UB 148:6.11</a>. </li>
  <li id="fn3"><a href="#cite3">↑</a> 3:35,38 <i>De meeste hoogtepunten</i>: <a href="/nl/The_Urantia_Book/43#p3_1">UB 43:3.1</a>.  <i>Hoogste</i>: <a href="/nl/The_Urantia_Book/93#p3_2">UB 93:3.2</a>.  <i>Allerhoogste God</i>: <a href="/nl/The_Urantia_Book/93#p2_3">UB 93:2.3</a>. </li>
</ol>
</div>
