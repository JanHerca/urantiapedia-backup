<!--
title: 1 Koningen - Hoofdstuk 13
description: 
published: true
date: 2022-10-8T9:52:43Z
tags: bible, bible—1 kings
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Kings/12">1 Koningen - Hoofdstuk 12</a></td>
        <td><a href="/nl/Bible/1_Kings/Index">Inhoudsopgave</a></td>
        <td><a href="/nl/Bible/1_Kings/14">1 Koningen - Hoofdstuk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En ziet, een man Gods kwam uit Juda, door het woord des HEEREN tot Beth-el; en Jerobeam stond bij het altaar, om te roken. </p>
<p id="v2"><sup><small>2</small></sup>  En hij riep tegen het altaar, door het woord des HEEREN, en zeide: Altaar, altaar, zo zegt de HEERE: Zie, een zoon zal aan het huis Davids geboren worden, wiens naam zal zijn Josia; die zal op u offeren de priesters der hoogten, die op u roken, en men zal mensenbeenderen op u verbranden. </p>
<p id="v3"><sup><small>3</small></sup>  En hij gaf ten zelfden dage een wonderteken, zeggende: Dit is dat wonderteken, waarvan de HEERE gesproken heeft; ziet, het altaar zal vaneen gescheurd, en de as, die daarop is, afgestort worden. </p>
<p id="v4"><sup><small>4</small></sup>  Het geschiedde nu, als de koning het woord van den man Gods hoorde, hetwelk hij tegen het altaar te Beth-el geroepen had, dat Jerobeam zijn hand van op het altaar uitstrekte, zeggende: Grijpt hem! Maar zijn hand, die hij tegen hem uitgestrekt had, verdorde, dat hij ze niet weder tot zich trekken kon. </p>
<p id="v5"><sup><small>5</small></sup>  En het altaar werd vaneen gescheurd, en de as van het altaar afgestort, naar dat wonderteken, dat de man Gods gegeven had, door het woord des HEEREN. </p>
<p id="v6"><sup><small>6</small></sup>  Toen antwoordde de koning, en zeide tot den man Gods: Aanbid toch het aangezicht des HEEREN, uws Gods, ernstelijk, en bid voor mij, dat mijn hand weder tot mij kome! Toen bad de man Gods het aangezicht des HEEREN ernstelijk; en de hand des konings kwam weder tot hem, en werd gelijk te voren. </p>
<p id="v7"><sup><small>7</small></sup>  En de koning sprak tot den man Gods: Kom met mij naar huis, en sterk u, en ik zal u een geschenk geven. </p>
<p id="v8"><sup><small>8</small></sup>  Maar de man Gods zeide tot den koning: Al gaaft gij mij de helft van uw huis, zo zou ik niet met u gaan, en ik zou in deze plaats geen brood eten, noch water drinken. </p>
<p id="v9"><sup><small>9</small></sup>  Want zo heeft mij de HEERE geboden door Zijn woord, zeggende: Gij zult geen brood eten, noch water drinken; en gij zult niet wederkeren door den weg, dien gij gegaan zijt. </p>
<p id="v10"><sup><small>10</small></sup>  En hij ging door een anderen weg, en keerde niet weder door den weg, door welken hij te Beth-el gekomen was. </p>
<p id="v11"><sup><small>11</small></sup>  Een oud profeet nu woonde te Beth-el; en zijn zoon kwam, en vertelde hem al het werk, dat de man Gods te dien dage in Beth-el gedaan had, met de woorden, die hij tot den koning gesproken had; deze vertelden zij ook hun vader. </p>
<p id="v12"><sup><small>12</small></sup>  En hun vader sprak tot hen: Wat weg is hij getogen? En zijn zonen hadden den weg gezien, welken de man Gods was getogen, die uit Juda gekomen was. </p>
<p id="v13"><sup><small>13</small></sup>  Toen zeide hij tot zijn zonen: Zadelt mij den ezel. En zij zadelden hem den ezel, en hij reed daarop. </p>
<p id="v14"><sup><small>14</small></sup>  En hij toog den man Gods na, en vond hem zittende onder een eik; en hij zeide tot hem: Zijt gij de man Gods, die uit Juda gekomen zijt? En hij zeide: Ik ben het. </p>
<p id="v15"><sup><small>15</small></sup>  Toen zeide hij tot hem: Kom met mij naar huis, en eet brood. </p>
<p id="v16"><sup><small>16</small></sup>  Doch hij zeide: Ik kan niet met u wederkeren, noch met u inkomen; ik zal ook geen brood eten, noch met u water drinken, in deze plaats. </p>
<p id="v17"><sup><small>17</small></sup>  Want een woord is tot mij geschied door het woord des HEEREN: Gij zult aldaar noch brood eten, noch water drinken; gij zult niet wederkeren, gaande door den weg, door denwelken gij gegaan zijt. </p>
<p id="v18"><sup><small>18</small></sup>  En hij zeide tot hem: Ik ben ook een profeet, gelijk gij, en een engel heeft tot mij gesproken door het woord des HEEREN, zeggende: Breng hem weder met u in uw huis, dat hij brood ete en water drinke. Doch hij loog hem. </p>
<p id="v19"><sup><small>19</small></sup>  En hij keerde met hem wederom, en at brood in zijn huis, en dronk water. </p>
<p id="v20"><sup><small>20</small></sup>  En het geschiedde, als zij aan de tafel zaten, dat het woord des HEEREN geschiedde tot den profeet, die hem had doen wederkeren; </p>
<p id="v21"><sup><small>21</small></sup>  En hij riep tot den man Gods, die uit Juda gekomen was, zeggende: Zo zegt de HEERE: Daarom dat gij den mond des HEEREN zijt wederspannig geweest, en niet gehouden hebt het gebod, dat u de HEERE, uw God, geboden had, </p>
<p id="v22"><sup><small>22</small></sup>  Maar zijt wedergekeerd, en hebt brood gegeten en water gedronken ter plaatse, waarvan Hij tot u gesproken had: Gij zult geen brood eten noch water drinken; zo zal uw dood lichaam in uw vaderen graf niet komen. </p>
<p id="v23"><sup><small>23</small></sup>  En het geschiedde, nadat hij brood gegeten, en nadat hij gedronken had, dat hij hem den ezel zadelde, te weten voor den profeet, dien hij had doen wederkeren. </p>
<p id="v24"><sup><small>24</small></sup>  Zo toog hij heen, en een leeuw vond hem op den weg, en doodde hem; en zijn dood lichaam lag geworpen op den weg, en de ezel stond daarbij; ook stond de leeuw bij het dode lichaam. </p>
<p id="v25"><sup><small>25</small></sup>  En ziet, er gingen lieden voorbij, en zagen het dode lichaam geworpen op den weg, en den leeuw, staande bij het dode lichaam; en zij kwamen en zeiden het in de stad, waarin de oude profeet woonde. </p>
<p id="v26"><sup><small>26</small></sup>  Als de profeet, die hem van den weg had doen wederkeren, dit hoorde, zo zeide hij: Het is de man Gods, die den mond des HEEREN wederspannig is geweest; daarom heeft de HEERE hem den leeuw overgegeven, die hem gebroken, en hem gedood heeft, naar het woord des HEEREN, dat Hij tot hem gesproken had. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Verder sprak hij tot zijn zonen, zeggende: Zadelt mij den ezel. En zij zadelden hem. </p>
<p id="v28"><sup><small>28</small></sup>  Toen toog hij heen, en vond zijn dood lichaam geworpen op den weg, en den ezel, en den leeuw, staande bij het dode lichaam; de leeuw had het dode lichaam niet gegeten, en den ezel niet gebroken. </p>
<p id="v29"><sup><small>29</small></sup>  Toen nam de profeet het dode lichaam van den man Gods op, en leide dat op den ezel, en voerde het wederom; zo kwam de oude profeet in de stad om rouw te bedrijven en hem te begraven. </p>
<p id="v30"><sup><small>30</small></sup>  En hij leide zijn dood lichaam in zijn graf; en zij maakten over hem een weeklage: Ach, mijn broeder! </p>
<p id="v31"><sup><small>31</small></sup>  Het geschiedde nu, nadat hij hem begraven had, dat hij sprak tot zijn zonen, zeggende: Als ik zal gestorven zijn, zo begraaft mij in dat graf, waarin de man Gods begraven is, en legt mijn beenderen bij zijn beenderen. </p>
<p id="v32"><sup><small>32</small></sup>  Want de zaak zal gewisselijk geschieden, die hij door het woord des HEEREN uitgeroepen heeft tegen het altaar, dat te Beth-el is, en tegen al de huizen der hoogten, die in de steden van Samaria zijn. </p>
<p id="v33"><sup><small>33</small></sup>  Na deze geschiedenis keerde zich Jerobeam niet van zijn bozen weg; maar maakte wederom priesters der hoogten van de geringsten des volks; wie wilde, diens hand vulde hij, en werd een van de priesters der hoogten. </p>
<p id="v34"><sup><small>34</small></sup>  En hij werd in deze zaak het huis van Jerobeam tot zonde, om hetzelve te doen afsnijden en te verdelgen van den aardbodem. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/1_Kings/12">1 Koningen - Hoofdstuk 12</a></td>
        <td><a href="/nl/Bible/1_Kings/Index">Inhoudsopgave</a></td>
        <td><a href="/nl/Bible/1_Kings/14">1 Koningen - Hoofdstuk 14</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 13:26 <i>"God zei"</i>: <a href="/nl/The_Urantia_Book/156#p5_4">UB 156:5.4</a>. </li>
</ol>
</div>
