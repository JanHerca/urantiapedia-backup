<!--
title: Leviticus - Hoofdstuk 3
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Leviticus/2">Leviticus - Hoofdstuk 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Leviticus/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Leviticus/4">Leviticus - Hoofdstuk 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En indien zijn offerande een dankoffer is; zo hij ze van de runderen offert, hetzij mannetje of wijfje, volkomen zal hij die offeren, voor het aangezicht des HEEREN. </p>
<p id="v2"><sup><small>2</small></sup>  En hij zal zijn hand op het hoofd zijner offerande leggen, en zal ze slachten voor de deur van de tent der samenkomst; en de zonen van Aaron, de priesters, zullen het bloed rondom op het altaar sprengen. </p>
<p id="v3"><sup><small>3</small></sup>  Daarna zal hij van dat dankoffer een vuuroffer den HEERE offeren; het vet, dat het ingewand bedekt, en al het vet, hetwelk aan het ingewand is. </p>
<p id="v4"><sup><small>4</small></sup>  Dan zal hij beide de nieren, en het vet, hetwelk daaraan is, dat aan de weekdarmen is; en het net over de lever, met de nieren, zal hij afnemen. </p>
<p id="v5"><sup><small>5</small></sup>  En de zonen van Aaron zullen dat aansteken op het altaar, op het brandoffer, hetwelk op het hout zal zijn, dat op het vuur is; het is een vuuroffer, tot een liefelijken reuk den HEERE. </p>
<p id="v6"><sup><small>6</small></sup>  En indien zijn offerande van klein vee is, den HEERE tot een dankoffer, hetzij mannetje of wijfje, volkomen zal hij die offeren. </p>
<p id="v7"><sup><small>7</small></sup>  Indien hij een lam tot zijn offerande offert, zo zal hij het offeren voor het aangezicht des HEEREN. </p>
<p id="v8"><sup><small>8</small></sup>  En hij zal zijn hand op het hoofd zijner offerande leggen, en hij zal die slachten voor de tent der samenkomst; en de zonen van Aaron zullen het bloed daarvan sprengen op het altaar rondom. </p>
<p id="v9"><sup><small>9</small></sup>  Daarna zal hij van dat dankoffer een vuuroffer den HEERE offeren; zijn vet, den gehelen staart, dien hij dicht aan de ruggegraat zal afnemen, en het vet bedekkende het ingewand, en al het vet, dat aan het ingewand is; </p>
<p id="v10"><sup><small>10</small></sup>  Ook beide de nieren, en het vet, dat daaraan is, dat aan de weekdarmen is; en het net over de lever met de nieren, zal hij afnemen. </p>
<p id="v11"><sup><small>11</small></sup>  En de priester zal dat aansteken op het altaar; het is een spijs des vuuroffers den HEERE. </p>
<p id="v12"><sup><small>12</small></sup>  Indien nu zijn offerande een geit is, zo zal hij die offeren voor het aangezicht des HEEREN. </p>
<p id="v13"><sup><small>13</small></sup>  En hij zal zijn hand op haar hoofd leggen, en hij zal haar slachten voor de tent der samenkomst; en de zonen van Aaron zullen haar bloed op het altaar sprengen rondom. </p>
<p id="v14"><sup><small>14</small></sup>  Dan zal hij daarvan zijn offerande offeren, een vuuroffer den HEERE; het vet bedekkende het ingewand, en al het vet, dat aan het ingewand is; </p>
<p id="v15"><sup><small>15</small></sup>  Mitsgaders de beide nieren, en het vet, dat daaraan is, dat aan de weekdarmen is; en het net over de lever, met de nieren, zal hij afnemen. </p>
<p id="v16"><sup><small>16</small></sup>  En de priester zal die aansteken op het altaar; het is een spijs des vuuroffers, tot een liefelijken reuk; alle vet zal des HEEREN zijn. </p>
<p id="v17"><sup><small>17</small></sup>  Dit zij een eeuwige inzetting voor uw geslachten, in al uw woningen: geen vet noch bloed zult gij eten. <sup id="cite1"><a href="#fn1">[1]</a></sup></p>
<h2>Referenties</h2>
<div>
<ol>
  <li id="fn1"><a href="#cite1">â†‘</a> 3:17 <i>Dierlijk vet taboe</i>: <a href="/nl/The_Urantia_Book/86#p5_11">UB 86:5.11</a>. </li>
</ol>
</div>
