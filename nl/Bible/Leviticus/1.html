<!--
title: Leviticus - Hoofdstuk 1
description: 
published: true
date: 2023-11-8T21:53:37Z
tags: bible, bible—leviticus
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/nl/Bible/Leviticus/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Leviticus/2">
          <span class="pr-2">Leviticus - Hoofdstuk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  En de HEERE riep Mozes, en sprak tot hem uit de tent der samenkomst, zeggende: <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Spreek tot de kinderen Israels, en zeg tot hen: Als een mens uit u den HEERE een offerande zal offeren, gij zult uw offeranden offeren van het vee, van runderen en van schapen. </p>
<p id="v3"><sup><small>3</small></sup>  Indien zijn offerande een brandoffer van runderen is, zo zal hij een volkomen mannetje offeren; aan de deur van de tent der samenkomst zal hij dat offeren, naar zijn welgevallen, voor het aangezicht des HEEREN. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  En hij zal zijn hand op het hoofd des brandoffers leggen, opdat het voor hem aangenaam zij, om hem te verzoenen. </p>
<p id="v5"><sup><small>5</small></sup>  Daarna zal hij het jonge rund slachten voor het aangezicht des HEEREN; en de zonen van Aaron, de priesters, zullen het bloed offeren, en het bloed sprengen rondom dat altaar, hetwelk voor de deur van de tent der samenkomst is. </p>
<p id="v6"><sup><small>6</small></sup>  Dan zal hij het brandoffer de huid aftrekken, en het in zijn stukken delen. </p>
<p id="v7"><sup><small>7</small></sup>  En de zonen van Aaron, den priester, zullen vuur maken op het altaar, en zullen het hout op het vuur schikken. </p>
<p id="v8"><sup><small>8</small></sup>  Ook zullen de zonen van Aaron, de priesters, de stukken, het hoofd en het smeer, schikken op het hout, dat op het vuur is, hetwelk op het altaar is. </p>
<p id="v9"><sup><small>9</small></sup>  Doch zijn ingewand, en zijn schenkelen zal men met water wassen; en de priester zal dat alles aansteken op het altaar; het is een brandoffer, een vuuroffer, tot een liefelijken reuk den HEERE. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  En indien zijn offerande is van klein vee, van schapen of van geiten, ten brandoffer, zal hij een volkomen mannetje offeren. </p>
<p id="v11"><sup><small>11</small></sup>  En hij zal dat slachten aan de zijde van het altaar noordwaarts, voor het aangezicht des HEEREN; en de zonen van Aaron, de priesters, zullen zijn bloed rondom op het altaar sprengen. </p>
<p id="v12"><sup><small>12</small></sup>  Daarna zal hij het in zijn stukken delen, mitsgaders zijn hoofd en zijn smeer; en de priester zal die schikken op het hout, dat op het vuur is, hetwelk op het altaar is. </p>
<p id="v13"><sup><small>13</small></sup>  Doch het ingewand en de schenkelen zal men met water wassen; en de priester zal dat alles offeren en aansteken op het altaar; het is een brandoffer, een vuuroffer, tot een liefelijken reuk den HEERE. </p>
<p id="v14"><sup><small>14</small></sup>  En indien zijn offerande voor den HEERE een brandoffer van gevogelte is, zo zal hij zijn offerande van tortelduiven, of van jonge duiven, offeren. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  En de priester zal die tot het altaar brengen, en deszelfs hoofd met zijn nagel splijten, en op het altaar aansteken; en zijn bloed zal aan den wand des altaars uitgeduwd worden. </p>
<p id="v16"><sup><small>16</small></sup>  En zijn krop met zijn vederen zal hij wegdoen, en zal het werpen bij het altaar, oostwaarts, aan de plaats der as. </p>
<p id="v17"><sup><small>17</small></sup>  Verder zal hij die met zijn vleugelen klieven, niet afscheiden; en de priester zal die aansteken op het altaar, op het hout, dat op het vuur is; het is een brandoffer, een vuuroffer, tot een liefelijken reuk den HEERE. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/nl/Bible/Leviticus/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Leviticus/2">
          <span class="pr-2">Leviticus - Hoofdstuk 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 1:9,13,17 <i>Zoete smaak in de neusgaten van God</i>: <a href="/nl/The_Urantia_Book/89#p4_3">UB 89:4.3</a>. </li>
  <li id="fn2"><a href="#cite2">↑</a> 1:3,10 <i>Het beste van alles opgeofferd</i>: <a href="/nl/The_Urantia_Book/89#p4_8">UB 89:4.8</a>. </li>
  <li id="fn3"><a href="#cite3">↑</a> 1:1-9:24 <i>Opofferingssysteem</i>: <a href="/nl/The_Urantia_Book/89#p0_2">UB 89:0.2</a>. </li>
  <li id="fn4"><a href="#cite4">↑</a> 1:14 <i>Vredesduif</i>: <a href="/nl/The_Urantia_Book/85#p3_4">UB 85:3.4</a>. </li>
</ol>
</div>
