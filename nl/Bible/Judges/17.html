<!--
title: Richteren - Hoofdstuk 17
description: 
published: true
date: 2022-10-8T9:52:43Z
tags: bible, bibleâ€”judges
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Judges/16">Richteren - Hoofdstuk 16</a></td>
        <td><a href="/nl/Bible/Judges/Index">Inhoudsopgave</a></td>
        <td><a href="/nl/Bible/Judges/18">Richteren - Hoofdstuk 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En er was een man van het gebergte van Efraim, wiens naam was Micha. </p>
<p id="v2"><sup><small>2</small></sup>  Die zeide tot zijn moeder: De duizend en honderd zilverlingen, die u ontnomen zijn, om dewelke gij gevloekt hebt, en ook voor mijn oren gesproken hebt, zie, dat geld is bij mij, ik heb dat genomen. Toen zeide zijn moeder: Gezegend zij mijn zoon den HEERE! </p>
<p id="v3"><sup><small>3</small></sup>  Alzo gaf hij aan zijn moeder de duizend en honderd zilverlingen weder. Doch zijn moeder zeide: Ik heb dat geld den HEERE ganselijk geheiligd van mijn hand, voor mijn zoon, om een gesneden beeld en een gegoten beeld te maken; zo zal ik het u nu wedergeven. </p>
<p id="v4"><sup><small>4</small></sup>  Maar hij gaf dat geld aan zijn moeder weder. En zijn moeder nam tweehonderd zilverlingen, en gaf ze den goudsmid, die maakte daarvan een gesneden beeld en een gegoten beeld; dat was in het huis van Micha. </p>
<p id="v5"><sup><small>5</small></sup>  En de man Micha had een godshuis; en hij maakte een efod, en terafim, en vulde de hand van een uit zijn zonen, dat hij hem tot een priester ware. </p>
<p id="v6"><sup><small>6</small></sup>  In diezelve dagen was er geen koning in Israel; een iegelijk deed, wat recht was in zijn ogen. </p>
<p id="v7"><sup><small>7</small></sup>  Nu was er een jongeling van Bethlehem-juda, van het geslacht van Juda; deze was een Leviet, en verkeerde aldaar als vreemdeling. </p>
<p id="v8"><sup><small>8</small></sup>  En deze man was uit die stad, uit Bethlehem-juda getogen, om te verkeren, waar hij gelegenheid zou vinden. Als hij nu kwam aan het gebergte van Efraim tot aan het huis van Micha, om zijn weg te gaan, </p>
<p id="v9"><sup><small>9</small></sup>  Zo zeide Micha tot hem: Van waar komt gij? En hij zeide tot hem: Ik ben een Leviet, van Bethlehem-juda, en ik wandel, om te verkeren, waar ik gelegenheid zal vinden. </p>
<p id="v10"><sup><small>10</small></sup>  Toen zeide Micha tot hem: Blijf bij mij, en wees mij tot een vader en tot een priester; en ik zal u jaarlijks geven tien zilverlingen, en orde van klederen, en uw leeftocht; alzo ging de Leviet met hem. </p>
<p id="v11"><sup><small>11</small></sup>  En de Leviet bewilligde bij dien man te blijven; en de jongeling was hem als een van zijn zonen. </p>
<p id="v12"><sup><small>12</small></sup>  En Micha vulde de hand van den Leviet, dat hij hem tot een priester wierd; alzo was hij in het huis van Micha. </p>
<p id="v13"><sup><small>13</small></sup>  Toen zeide Micha: Nu weet ik, dat de HEERE mij weldoen zal, omdat ik dezen Leviet tot een priester heb. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Judges/16">Richteren - Hoofdstuk 16</a></td>
        <td><a href="/nl/Bible/Judges/Index">Inhoudsopgave</a></td>
        <td><a href="/nl/Bible/Judges/18">Richteren - Hoofdstuk 18</a></td>
      </tr>
    </tbody>
  </table>
</figure>
