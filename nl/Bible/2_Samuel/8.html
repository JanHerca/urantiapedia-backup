<!--
title: 2 Samuel - Hoofdstuk 8
description: 
published: true
date: 2022-10-8T9:52:43Z
tags: bible, bible—2 samuel
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/2_Samuel/7">2 Samuel - Hoofdstuk 7</a></td>
        <td><a href="/nl/Bible/2_Samuel/Index">Inhoudsopgave</a></td>
        <td><a href="/nl/Bible/2_Samuel/9">2 Samuel - Hoofdstuk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En het geschiedde daarna, dat David de Filistijnen sloeg, en bracht hen ten onder; en David nam Meteg-amma uit der Filistijnen hand. </p>
<p id="v2"><sup><small>2</small></sup>  Ook sloeg hij de Moabieten, en mat hen met een snoer, doende hen ter aarde nederliggen; en hij mat met twee snoeren om te doden, en met een vol snoer om in het leven te laten. Alzo werden de Moabieten David tot knechten, brengende geschenken. </p>
<p id="v3"><sup><small>3</small></sup>  David sloeg ook Hadad-ezer, den zoon van Rechob, den koning van Zoba, toen hij heen toog, om zijn hand te wenden naar de rivier Frath. </p>
<p id="v4"><sup><small>4</small></sup>  En David nam hem duizend wagens af, en zevenhonderd ruiteren, en twintig duizend man te voet; en David ontzenuwde alle wagenpaarden, en hield daarvan honderd wagenen over. </p>
<p id="v5"><sup><small>5</small></sup>  En de Syriers van Damaskus kwamen om Hadad-ezer, den koning van Zoba, te helpen; maar David sloeg van de Syriers twee en twintig duizend man. </p>
<p id="v6"><sup><small>6</small></sup>  En David leide bezettingen in Syrie van Damaskus, en de Syriers werden David tot knechten, brengende geschenken; en de HEERE behoedde David overal, waar hij heentoog. </p>
<p id="v7"><sup><small>7</small></sup>  En David nam de gouden schilden die bij Hadad-ezers knechten geweest waren, en bracht ze te Jeruzalem. </p>
<p id="v8"><sup><small>8</small></sup>  Daartoe nam de koning David zeer veel kopers uit Betach, en uit Berothai, steden van Hadad-ezer. </p>
<p id="v9"><sup><small>9</small></sup>  Als nu Thoi, de koning van Hamath, hoorde, dat David het ganse heir van Hadad-ezer geslagen had; </p>
<p id="v10"><sup><small>10</small></sup>  Zo zond Thoi zijn zoon Joram tot den koning David, om hem te vragen naar zijn welstand, en om hem te zegenen, vanwege dat hij tegen Hadad-ezer gekrijgd en hem geslagen had, (want Hadad-ezer voerde steeds krijg tegen Thoi); en in zijn hand waren zilveren vaten, en gouden vaten, en koperen vaten; </p>
<p id="v11"><sup><small>11</small></sup>  Welke de koning David ook den HEERE heiligde, met het zilver en het goud, dat hij geheiligd had van alle heidenen, die hij zich onderworpen had; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Van Syrie, en van Moab, en van de kinderen Ammons, en van de Filistijnen, en van Amalek, en van den roof van Hadad-ezer, den zoon van Rechob, den koning van Zoba. </p>
<p id="v13"><sup><small>13</small></sup>  Ook maakte zich David een naam, als hij wederkwam, nadat hij de Syriers geslagen had, in het Zoutdal, achttien duizend. </p>
<p id="v14"><sup><small>14</small></sup>  En hij leide bezettingen in Edom; in gans Edom leide hij bezettingen; en alle Edomieten werden David tot knechten; en de HEERE behoedde David overal, waar hij heentoog. </p>
<p id="v15"><sup><small>15</small></sup>  Alzo regeerde David over gans Israel, en David deed aan zijn ganse volk recht en gerechtigheid. </p>
<p id="v16"><sup><small>16</small></sup>  Joab nu, de zoon van Zeruja, was over het heir; en Josafat, zoon van Achilud, was kanselier. </p>
<p id="v17"><sup><small>17</small></sup>  En Zadok, zoon van Ahitub, en Achimelech, zoon van Abjathar, waren priesters; en Seraja was schrijver. </p>
<p id="v18"><sup><small>18</small></sup>  Er was ook Benaja, zoon van Jojada, met de Krethi en de Plethi; maar Davids zonen waren prinsen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/2_Samuel/7">2 Samuel - Hoofdstuk 7</a></td>
        <td><a href="/nl/Bible/2_Samuel/Index">Inhoudsopgave</a></td>
        <td><a href="/nl/Bible/2_Samuel/9">2 Samuel - Hoofdstuk 9</a></td>
      </tr>
    </tbody>
  </table>
</figure>
<h2>Referenties</h2>
<div>
<ol>
  <li id="fn1"><a href="#cite1">↑</a> 8:11-12 <i>Zwaar eerbetoon aan buren</i>: <a href="/nl/The_Urantia_Book/97#p9_14">UB 97:9.14</a>. </li>
</ol>
</div>
