<!--
title: Hosea - Hoofdstuk 8
description: 
published: true
date: 2022-10-8T9:52:44Z
tags: bible, bibleâ€”hosea
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Hosea/7">Hosea - Hoofdstuk 7</a></td>
        <td><a href="/nl/Bible/Hosea/Index">Inhoudsopgave</a></td>
        <td><a href="/nl/Bible/Hosea/9">Hosea - Hoofdstuk 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De bazuin aan uw mond; hij komt als een arend tegen het huis des HEEREN; omdat zij Mijn verbond hebben overtreden, en zijn tegen Mijn wet afvallig geworden. </p>
<p id="v2"><sup><small>2</small></sup>  Dan zullen zij tot Mij roepen: Mijn God! wij, Israel, kennen U. </p>
<p id="v3"><sup><small>3</small></sup>  Israel heeft het goede verstoten; de vijand zal hem vervolgen. </p>
<p id="v4"><sup><small>4</small></sup>  Zij hebben koningen gemaakt, maar niet uit Mij; zij hebben vorsten gesteld, maar Ik heb het niet gekend; van hun zilver en hun goud hebben zij voor zichzelven afgoden gemaakt, opdat zij uitgeroeid worden. </p>
<p id="v5"><sup><small>5</small></sup>  Uw kalf, o Samaria! heeft u verstoten; Mijn toorn is tegen hen ontstoken; hoe lang zullen zij de reinigheid niet verdragen? </p>
<p id="v6"><sup><small>6</small></sup>  Want dat is ook uit Israel; een werkmeester heeft het gemaakt, en het is geen God, maar het zal tot stukken worden, het kalf van Samaria. </p>
<p id="v7"><sup><small>7</small></sup>  Want zij hebben wind gezaaid, en zullen een wervelwind maaien; het zal geen staande koren hebben, het uitspruitsel zal geen meel maken; of het misschien maakte, vreemden zullen het verslinden. </p>
<p id="v8"><sup><small>8</small></sup>  Israel is verslonden; nu zijn zij onder de heidenen geworden, gelijk een vat, waar men geen lust toe heeft. </p>
<p id="v9"><sup><small>9</small></sup>  Want zij zijn opgetogen naar Assur, een woudezel, die alleen voor zichzelven is; die van Efraim hebben boelen om hoerenloon gehuurd. </p>
<p id="v10"><sup><small>10</small></sup>  Dewijl zij dan onder de heidenen boelen om hoerenloon gehuurd hebben, zo zal Ik die nu ook verzamelen; ja, zij hebben al een weinig begonnen, vanwege den last van den koning der vorsten. </p>
<p id="v11"><sup><small>11</small></sup>  Omdat Efraim de altaren vermenigvuldigd heeft tot zondigen, zo zijn hem de altaren geworden tot zondigen. </p>
<p id="v12"><sup><small>12</small></sup>  Ik schrijf hem de voortreffelijkheden Mijner wet voor; maar die zijn geacht als wat vreemds. </p>
<p id="v13"><sup><small>13</small></sup>  Aangaande de offeranden Mijner gaven, zij offeren vlees, en eten het, maar de HEERE heeft aan hen geen welgevallen. Nu zal Hij hunner ongerechtigheid gedenken, en hun zonden bezoeken; zij zullen weder in Egypte keren. </p>
<p id="v14"><sup><small>14</small></sup>  Want Israel heeft zijn Maker vergeten, en tempelen gebouwd, en Juda heeft vaste steden vermenigvuldigd; maar Ik zal een vuur zenden in zijn steden, dat zal haar paleizen verteren. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Hosea/7">Hosea - Hoofdstuk 7</a></td>
        <td><a href="/nl/Bible/Hosea/Index">Inhoudsopgave</a></td>
        <td><a href="/nl/Bible/Hosea/9">Hosea - Hoofdstuk 9</a></td>
      </tr>
    </tbody>
  </table>
</figure>
