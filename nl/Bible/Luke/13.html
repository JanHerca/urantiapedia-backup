<!--
title: Lukas - Hoofdstuk 13
description: 
published: true
date: 2022-10-8T9:52:44Z
tags: bible, bible—luke
editor: ckeditor
dateCreated: 2022-8-14T14:14:7Z
-->

<figure class="table chapter-navigator">
  <table>
    <tbody>
      <tr>
        <td><a href="/nl/Bible/Luke/12">Lukas - Hoofdstuk 12</a></td>
        <td><a href="/nl/Bible/Luke/Index">Inhoudsopgave</a></td>
        <td><a href="/nl/Bible/Luke/14">Lukas - Hoofdstuk 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En er waren te dierzelfder tijd enigen tegenwoordig, die Hem boodschapten van de Galileers, welker bloed Pilatus met hun offeranden gemengd had. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  En Jezus antwoordde, en zeide tot hen: Meent gij, dat deze Galileers zondaars zijn geweest boven al de Galileers, omdat zij zulks geleden hebben? </p>
<p id="v3"><sup><small>3</small></sup>  Ik zeg u: Neen zij; maar indien gij u niet bekeert, zo zult gij allen desgelijks vergaan. </p>
<p id="v4"><sup><small>4</small></sup>  Of die achttien, op welke de toren in Siloam viel, en doodde ze; meent gij, dat deze schuldenaars zijn geweest, boven alle mensen, die in Jeruzalem wonen? </p>
<p id="v5"><sup><small>5</small></sup>  Ik zeg u: Neen zij; maar indien gij u niet bekeert, zo zult gij allen insgelijks vergaan. </p>
<p id="v6"><sup><small>6</small></sup>  En Hij zeide deze gelijkenis: Een zeker man had een vijgeboom, geplant in zijn wijngaard; en hij kwam en zocht vrucht daarop, en vond ze niet. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  En hij zeide tot den wijngaardenier: Zie, ik kome nu drie jaren, zoekende vrucht op dezen vijgeboom, en vind ze niet; houw hem uit; waartoe beslaat hij ook onnuttelijk de aarde? </p>
<p id="v8"><sup><small>8</small></sup>  En hij, antwoordende, zeide tot hem: Heer, laat hem ook nog dit jaar, totdat ik om hem gegraven en mest gelegd zal hebben; </p>
<p id="v9"><sup><small>9</small></sup>  En indien hij vrucht zal voortbrengen, laat hem staan; maar indien niet, zo zult gij hem namaals uithouwen. </p>
<p id="v10"><sup><small>10</small></sup>  En Hij leerde op den sabbat in een der synagogen. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  En ziet, er was een vrouw, die een geest der krankheid achttien jaren lang gehad had, en zij was samengebogen, en kon zich ganselijk niet oprichten. </p>
<p id="v12"><sup><small>12</small></sup>  En Jezus, haar ziende, riep haar tot Zich, en zeide tot haar: Vrouw, gij zijt verlost van uw krankheid. </p>
<p id="v13"><sup><small>13</small></sup>  En Hij legde de handen op haar; en zij werd terstond weder recht, en verheerlijkte God. </p>
<p id="v14"><sup><small>14</small></sup>  En de overste der synagoge, kwalijk nemende, dat Jezus op den sabbat genezen had, antwoordde en zeide tot de schare: Er zijn zes dagen, in welke men moet werken; komt dan in dezelve, en laat u genezen, en niet op den dag des sabbats. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  De Heere dan antwoordde hem en zeide: Gij geveinsde, maakt niet een iegelijk van u op den sabbat zijn os of ezel van de kribbe los, en leidt hem heen om te doen drinken? <sup id="cite7"><a href="#fn7">[7]</a></sup></p>
<p id="v16"><sup><small>16</small></sup>  En deze, die een dochter Abrahams is, welke de satan, ziet, nu achttien jaren gebonden had, moest die niet losgemaakt worden van dezen band, op den dag des sabbats? </p>
<p id="v17"><sup><small>17</small></sup>  En als Hij dit zeide, werden zij allen beschaamd, die zich tegen Hem stelden; en al de schare verblijdde zich over al de heerlijke dingen, die van Hem geschiedden. </p>
<p id="v18"><sup><small>18</small></sup>  En Hij zeide: Wien is het Koninkrijk Gods gelijk, en waarbij zal Ik hetzelve vergelijken? <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v19"><sup><small>19</small></sup>  Het is gelijk aan een mostaardzaad, hetwelk een mens genomen en in zijn hof geworpen heeft; en het wies op, en werd tot een groten boom, en de vogelen des hemels nestelden in zijn takken. <sup id="cite11"><a href="#fn11">[11]</a></sup></p>
<p id="v20"><sup><small>20</small></sup>  En Hij zeide wederom: Waarbij zal Ik het Koninkrijk Gods vergelijken? <sup id="cite12"><a href="#fn12">[12]</a></sup></p>
<p id="v21"><sup><small>21</small></sup>  Het is gelijk aan een zuurdesem, welken een vrouw nam, en verborg in drie maten meels, totdat het geheel gezuurd was. <sup id="cite13"><a href="#fn13">[13]</a></sup></p>
<p id="v22"><sup><small>22</small></sup>  En Hij reisde van de ene stad en vlek tot de andere, lerende, en richtende Zijn reis naar Jeruzalem. <sup id="cite14"><a href="#fn14">[14]</a></sup></p>
<p id="v23"><sup><small>23</small></sup>  En er zeide een tot Hem: Heere, zijn er ook weinigen, die zalig worden? En Hij zeide tot hen: </p>
<p id="v24"><sup><small>24</small></sup>  Strijdt om in te gaan door de enge poort; want velen, zeg Ik u, zullen zoeken in te gaan, en zullen niet kunnen; <sup id="cite15"><a href="#fn15">[15]</a></sup></p>
<p id="v25"><sup><small>25</small></sup>  Namelijk nadat de Heer des huizes zal opgestaan zijn, en de deur zal gesloten hebben, en gij zult beginnen buiten te staan, en aan de deur te kloppen, zeggende: Heere, Heere, doe ons open! en Hij zal antwoorden en tot u zeggen: Ik ken u niet, van waar gij zijt. <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  Alsdan zult gij beginnen te zeggen: Wij hebben in Uw tegenwoordigheid gegeten en gedronken, en Gij hebt in onze straten geleerd. </p>
<p id="v27"><sup><small>27</small></sup>  En Hij zal zeggen: Ik zeg u, Ik ken u niet, van waar gij zijt; wijkt van Mij af, alle gij werkers der ongerechtigheid! </p>
<p id="v28"><sup><small>28</small></sup>  Aldaar zal zijn wening en knersing der tanden, wanneer gij zult zien Abraham, en Izak, en Jakob, en al de profeten in het Koninkrijk Gods, maar ulieden buiten uitgeworpen. <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v29"><sup><small>29</small></sup>  En daar zullen er komen van Oosten en Westen, en van Noorden en Zuiden, en zullen aanzitten in het Koninkrijk Gods. </p>
<p id="v30"><sup><small>30</small></sup>  En ziet, er zijn laatsten, die de eersten zullen zijn; en er zijn eersten, die de laatsten zullen zijn. <sup id="cite19"><a href="#fn19">[19]</a></sup></p>
<p id="v31"><sup><small>31</small></sup>  Te dienzelfden dage kwamen er enige Farizeen, zeggende tot Hem: Ga weg, en vertrek van hier; want Herodes wil U doden. <sup id="cite20"><a href="#fn20">[20]</a></sup></p>
<p id="v32"><sup><small>32</small></sup>  En Hij zeide tot hen: Gaat heen, en zegt dien vos: Zie, Ik werp duivelen uit, en maak gezond, heden en morgen, en ten derden dage worde Ik voleindigd. <sup id="cite21"><a href="#fn21">[21]</a></sup></p>
<p id="v33"><sup><small>33</small></sup>  Doch Ik moet heden, en morgen, en den volgenden dag reizen; want het gebeurt niet, dat een profeet gedood wordt buiten Jeruzalem. <sup id="cite22"><a href="#fn22">[22]</a></sup></p>
<p id="v34"><sup><small>34</small></sup>  Jeruzalem, Jeruzalem! gij, die de profeten doodt, en stenigt, die tot u gezonden zijn, hoe menigmaal heb Ik uw kinderen willen bijeenvergaderen, gelijkerwijs een hen haar kiekens onder de vleugelen vergadert; en gijlieden hebt niet gewild? <sup id="cite23"><a href="#fn23">[23]</a></sup></p>
<p id="v35"><sup><small>35</small></sup>  Ziet, uw huis wordt ulieden woest gelaten. En voorwaar, Ik zeg u, dat gij Mij niet zult zien, totdat de tijd zal gekomen zijn, als gij zult zeggen: Gezegend is Hij, Die komt in den Naam des Heeren! <sup id="cite24"><a href="#fn24">[24]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/nl/Bible/Luke/12">Lukas - Hoofdstuk 12</a></td>
        <td><a href="/nl/Bible/Luke/Index">Inhoudsopgave</a></td>
        <td><a href="/nl/Bible/Luke/14">Lukas - Hoofdstuk 14</a></td>
      </tr>
    </tbody>
  </table>
</figure>
<h2>Referenties</h2>
<div style="column-width: 30em;">
<ol>
  <li id="fn1"><a href="#cite1">↑</a> 13:1-5 <i>Rampen geen oordelen</i>: <a href="/nl/The_Urantia_Book/149#p2_10">UB 149:2.10</a>.  <i>Onschuldige slachtoffers van de tijd</i>: <a href="/nl/The_Urantia_Book/166#p4_4">UB 166:4.4</a>. </li>
  <li id="fn2"><a href="#cite2">↑</a> 13:6,9 <i>Vereiste om goede vruchten te dragen</i>: <a href="/nl/The_Urantia_Book/140#p3_19">UB 140:3.19</a>. </li>
  <li id="fn3"><a href="#cite3">↑</a> 13:6-9 <i>Vereist om goede vruchten te dragen</i>: <a href="/nl/The_Urantia_Book/193#p2_2">UB 193:2.2</a>.  <i>onvruchtbare vijgenboom</i>: <a href="/nl/The_Urantia_Book/166#p4_9">UB 166:4.9</a>.  <i>Vereiste om goede vruchten te dragen</i>: <a href="/nl/The_Urantia_Book/140#p4_7">UB 140:4.7</a>. </li>
  <li id="fn4"><a href="#cite4">↑</a> 13:10-13 <i>Healing on Sabbath</i>: <a href="/nl/The_Urantia_Book/167#p3_1">UB 167:3.1</a>. </li>
  <li id="fn5"><a href="#cite5">↑</a> 13:10-16 <i>Geneest op sabbat</i>: <a href="/nl/The_Urantia_Book/169#p0_6">UB 169:0.6</a>. </li>
  <li id="fn6"><a href="#cite6">↑</a> 13:14 <i>Hoofdheerser bekritiseert genezing</i>: <a href="/nl/The_Urantia_Book/167#p3_2">UB 167:3.2</a>. </li>
  <li id="fn7"><a href="#cite7">↑</a> 13:15-17 <i>Jezus' reactie</i>: <a href="/nl/The_Urantia_Book/167#p3_3">UB 167:3.3</a>. </li>
  <li id="fn8"><a href="#cite8">↑</a> 13:18,20,28,29 <i>Verkondig de oprichting van een koninkrijk</i>: <a href="/nl/The_Urantia_Book/137#p8_6">UB 137:8.6</a>.  <i>Koninkrijk van God</i>: <a href="/nl/The_Urantia_Book/34#p6_13">UB 34:6.13</a>.  <i>Evangelie van het koninkrijk</i>: <a href="/nl/The_Urantia_Book/193#p0_4">UB 193:0.4</a>.  <i>Evangelie van het koninkrijk</i>: <a href="/nl/The_Urantia_Book/143#p1_5">UB 143:1.5</a>. </li>
  <li id="fn9"><a href="#cite9">↑</a> 13:18,20,28-29 <i>Evangelie van het koninkrijk</i>: <a href="/nl/The_Urantia_Book/190#p5_4">UB 190:5.4</a>.  <i>Koninkrijk van God</i>: <a href="/nl/The_Urantia_Book/153#p2_4">UB 153:2.4</a>.  <i>Koninkrijk van God</i>: <a href="/nl/The_Urantia_Book/169#p4_6">UB 169:4.6</a>. </li>
  <li id="fn10"><a href="#cite10">↑</a> 13:18-19 <i>Karaktergroei</i>: <a href="/nl/The_Urantia_Book/140#p8_27">UB 140:8.27</a>.  <i>Parabel van mosterdzaad</i>: <a href="/nl/The_Urantia_Book/151#p4_2">UB 151:4.2</a>. </li>
  <li id="fn11"><a href="#cite11">↑</a> 13:19 <i>Mosterdzaad</i>: <a href="/nl/The_Urantia_Book/178#p1_15">UB 178:1.15</a>.  <i>Mosterdzaad</i>: <a href="/nl/The_Urantia_Book/170#p2_14">UB 170:2.14</a>. </li>
  <li id="fn12"><a href="#cite12">↑</a> 13:20-21 <i>Gelijkenis van zuurdesem</i>: <a href="/nl/The_Urantia_Book/151#p4_3">UB 151:4.3</a>. </li>
  <li id="fn13"><a href="#cite13">↑</a> 13:21 <i>Zuurdesem in deeg</i>: <a href="/nl/The_Urantia_Book/170#p2_14">UB 170:2.14</a>.  <i>Zuurdesem in deeg</i>: <a href="/nl/The_Urantia_Book/178#p1_15">UB 178:1.15</a>. </li>
  <li id="fn14"><a href="#cite14">↑</a> 13:22-23 <i>Zijn er veel gered?</i>: <a href="/nl/The_Urantia_Book/166#p3_1">UB 166:3.1</a>. </li>
  <li id="fn15"><a href="#cite15">↑</a> 13:24 <i>Iedereen mag de poort binnengaan</i>: <a href="/nl/The_Urantia_Book/166#p3_3">UB 166:3.3</a>. </li>
  <li id="fn16"><a href="#cite16">↑</a> 13:25-27 <i>Degenen die het koninkrijk afwijzen</i>: <a href="/nl/The_Urantia_Book/166#p3_4">UB 166:3.4</a>. </li>
  <li id="fn17"><a href="#cite17">↑</a> 13:28-29 <i>Velen zullen komen</i>: <a href="/nl/The_Urantia_Book/140#p1_2">UB 140:1.2</a>. </li>
  <li id="fn18"><a href="#cite18">↑</a> 13:28-30 <i>Verliezers zien anderen samen eten</i>: <a href="/nl/The_Urantia_Book/166#p3_5">UB 166:3.5</a>. </li>
  <li id="fn19"><a href="#cite19">↑</a> 13:30 <i>Velen die de eerste zijn, zullen de laatste zijn</i>: <a href="/nl/The_Urantia_Book/163#p3_4">UB 163:3.4</a>.  <i>De eerste is de laatste, de laatste is de eerste</i>: <a href="/nl/The_Urantia_Book/166#p3_5">UB 166:3.5</a>.  <i>Laatste wordt eerste</i>: <a href="/nl/The_Urantia_Book/41#p10_5">UB 41:10.5</a>. </li>
  <li id="fn20"><a href="#cite20">↑</a> 13:31 <i>Jezus wordt gewaarschuwd voor moordcomplot</i>: <a href="/nl/The_Urantia_Book/171#p4_4">UB 171:4.4</a>. </li>
  <li id="fn21"><a href="#cite21">↑</a> 13:32 <i>Die vos (Herodes)</i>: <a href="/nl/The_Urantia_Book/126#p5_7">UB 126:5.7</a>.  <i>Jezus' boodschap aan Herodes</i>: <a href="/nl/The_Urantia_Book/171#p4_6">UB 171:4.6</a>. </li>
  <li id="fn22"><a href="#cite22">↑</a> 13:33-35a <i>Praat met apostelen</i>: <a href="/nl/The_Urantia_Book/171#p4_7">UB 171:4.7</a>. </li>
  <li id="fn23"><a href="#cite23">↑</a> 13:34 <i>Klaaglied over Jeruzalem</i>: <a href="/nl/The_Urantia_Book/175#p1_23">UB 175:1.23</a>. </li>
  <li id="fn24"><a href="#cite24">↑</a> 13:35 <i>Triest afscheid</i>: <a href="/nl/The_Urantia_Book/175#p1_24">UB 175:1.24</a>.  <i>Verlaat het huis desolaat</i>: <a href="/nl/The_Urantia_Book/177#p3_7">UB 177:3.7</a>. </li>
</ol>
</div>
