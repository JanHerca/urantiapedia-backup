<!--
title: Spreuken - Hoofdstuk 11
description: 
published: true
date: 2023-11-8T21:53:37Z
tags: bible, bibleâ€”proverbs
editor: ckeditor
dateCreated: 2022-8-14T14:14:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Proverbs/10">
          <span class="mdi mdi-arrow-left-drop-circle"></span><span class="pl-2">Spreuken - Hoofdstuk 10</span>
        </a>
        </td>
        <td>
        <a href="/nl/Bible/Proverbs/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Proverbs/12">
          <span class="pr-2">Spreuken - Hoofdstuk 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Een bedriegelijke weegschaal is den HEERE een gruwel; maar een volkomen weegsteen is Zijn welgevallen. </p>
<p id="v2"><sup><small>2</small></sup>  Als de hovaardigheid komt, zal de schande ook komen; maar met de ootmoedigen is wijsheid. </p>
<p id="v3"><sup><small>3</small></sup>  De oprechtheid der oprechten leidt hen; maar de verkeerdheden der trouwelozen verstoort hen. </p>
<p id="v4"><sup><small>4</small></sup>  Goed doet geen nut ten dage der verbolgenheid; maar de gerechtigheid redt van den dood. </p>
<p id="v5"><sup><small>5</small></sup>  De gerechtigheid des oprechten maakt zijn weg recht; maar de goddeloze valt door zijn goddeloosheid. </p>
<p id="v6"><sup><small>6</small></sup>  De gerechtigheid der vromen zal hen redden; maar de trouwelozen worden gevangen in hun verkeerdheid. </p>
<p id="v7"><sup><small>7</small></sup>  Als de goddeloze mens sterft, vergaat zijn verwachting; zelfs is de allersterkste hoop vergaan. </p>
<p id="v8"><sup><small>8</small></sup>  De rechtvaardige wordt uit benauwdheid bevrijd; en de goddeloze komt in zijn plaats. </p>
<p id="v9"><sup><small>9</small></sup>  De huichelaar verderft zijn naaste door den mond; maar door wetenschap worden de rechtvaardigen bevrijd. </p>
<p id="v10"><sup><small>10</small></sup>  Een stad springt op van vreugde over het welvaren der rechtvaardigen; en als de goddelozen vergaan, is er gejuich. </p>
<p id="v11"><sup><small>11</small></sup>  Door den zegen der oprechten wordt een stad verheven; maar door den mond der goddelozen wordt zij verbroken. </p>
<p id="v12"><sup><small>12</small></sup>  Die verstandeloos is, veracht zijn naaste; maar een man van groot verstand zwijgt stil. </p>
<p id="v13"><sup><small>13</small></sup>  Die als een achterklapper wandelt, openbaart het heimelijke; maar die getrouw is van geest, bedekt de zaak. </p>
<p id="v14"><sup><small>14</small></sup>  Als er geen wijze raadslagen zijn, vervalt het volk; maar de behoudenis is in de veelheid der raadslieden. </p>
<p id="v15"><sup><small>15</small></sup>  Als iemand voor een vreemde borg geworden is, hij zal zekerlijk verbroken worden; maar wie degenen haat, die in de hand klappen, is zeker. </p>
<p id="v16"><sup><small>16</small></sup>  Een aangename huisvrouw houdt de eer vast, gelijk de geweldigen den rijkdom vasthouden. </p>
<p id="v17"><sup><small>17</small></sup>  Een goedertieren mens doet zijn ziel wel; maar die wreed is, beroert zijn vlees. </p>
<p id="v18"><sup><small>18</small></sup>  De goddeloze doet een vals werk; maar voor dengene, die gerechtigheid zaait, is trouwe loon. </p>
<p id="v19"><sup><small>19</small></sup>  Alzo is de gerechtigheid ten leven, gelijk die het kwade najaagt, naar zijn dood jaagt. </p>
<p id="v20"><sup><small>20</small></sup>  De verkeerden van hart zijn den HEERE een gruwel; maar de oprechten van weg zijn Zijn welgevallen. </p>
<p id="v21"><sup><small>21</small></sup>  Hand aan hand zal de boze niet onschuldig zijn; maar het zaad der rechtvaardigen zal ontkomen. </p>
<p id="v22"><sup><small>22</small></sup>  Een schone vrouw, die van rede afwijkt, is een gouden bagge in een varkenssnuit. </p>
<p id="v23"><sup><small>23</small></sup>  De begeerte der rechtvaardigen is alleenlijk het goede; maar de verwachting der goddelozen is verbolgenheid. </p>
<p id="v24"><sup><small>24</small></sup>  Er is een, die uitstrooit, denwelken nog meer toegedaan wordt; en een, die meer inhoudt dan recht is, maar het is tot gebrek. </p>
<p id="v25"><sup><small>25</small></sup>  De zegenende ziel zal vet gemaakt worden; en die bevochtigt, zal ook zelf een vroege regen worden. </p>
<p id="v26"><sup><small>26</small></sup>  Wie koren inhoudt, dien vloekt het volk; maar zegening zal zijn over het hoofd des verkopers. </p>
<p id="v27"><sup><small>27</small></sup>  Wie het goede vroeg nazoekt, zoekt welgevalligheid; maar wie het kwade natracht, dien zal het overkomen. </p>
<p id="v28"><sup><small>28</small></sup>  Wie op zijn rijkdom vertrouwt, die zal vallen; maar de rechtvaardigen zullen groenen als loof. </p>
<p id="v29"><sup><small>29</small></sup>  Wie zijn huis beroert, zal wind erven; en de dwaas zal een knecht zijn desgenen, die wijs van hart is. </p>
<p id="v30"><sup><small>30</small></sup>  De vrucht des rechtvaardigen is een boom des levens; en wie zielen vangt, is wijs. </p>
<p id="v31"><sup><small>31</small></sup>  Ziet, den rechtvaardige wordt vergolden op de aarde, hoeveel te meer den goddeloze en zondaar! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/Bible/Proverbs/10">
          <span class="mdi mdi-arrow-left-drop-circle"></span><span class="pl-2">Spreuken - Hoofdstuk 10</span>
        </a>
        </td>
        <td>
        <a href="/nl/Bible/Proverbs/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        </td>
        <td>
        <a href="/nl/Bible/Proverbs/12">
          <span class="pr-2">Spreuken - Hoofdstuk 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
