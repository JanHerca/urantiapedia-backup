<!--
title: Spreuken - Hoofdstuk 29
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Proverbs/28">Spreuken - Hoofdstuk 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Proverbs/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Proverbs/30">Spreuken - Hoofdstuk 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Een man, die, dikwijls bestraft zijnde, den nek verhardt, zal schielijk verbroken worden, zodat er geen genezen aan is. </p>
<p id="v2"><sup><small>2</small></sup>  Als de rechtvaardigen groot worden, verblijdt zich het volk; maar als de goddeloze heerst, zucht het volk. </p>
<p id="v3"><sup><small>3</small></sup>  Een man, die de wijsheid bemint, verblijdt zijn vader; maar die een metgezel der hoeren is, brengt het goed door. </p>
<p id="v4"><sup><small>4</small></sup>  Een koning houdt het land staande door het recht; maar een, die tot geschenken genegen is, verstoort hetzelve. </p>
<p id="v5"><sup><small>5</small></sup>  Een man, die zijn naaste vleit, spreidt een net uit voor deszelfs gangen. </p>
<p id="v6"><sup><small>6</small></sup>  In de overtreding eens bozen mans is een strik; maar de rechtvaardige juicht en is blijde. </p>
<p id="v7"><sup><small>7</small></sup>  De rechtvaardige neemt kennis van de rechtzaak der armen; maar de goddeloze begrijpt de wetenschap niet. </p>
<p id="v8"><sup><small>8</small></sup>  Spotdrijvende lieden blazen een stad aan brand; maar de wijzen keren den toorn af. </p>
<p id="v9"><sup><small>9</small></sup>  Een wijs man, met een dwaas man in rechten zich begeven hebbende, hetzij dat hij beroerd is of lacht, zo is er toch geen rust. </p>
<p id="v10"><sup><small>10</small></sup>  Bloedgierige lieden haten den vrome; maar de oprechten zoeken zijn ziel. </p>
<p id="v11"><sup><small>11</small></sup>  Een zot laat zijn gansen geest uit, maar de wijze wederhoudt dien achterwaarts. </p>
<p id="v12"><sup><small>12</small></sup>  Een heerser, die op leugentaal acht geeft, al zijn dienaars zijn goddeloos. </p>
<p id="v13"><sup><small>13</small></sup>  De arme en de bedrieger ontmoeten elkander; de HEERE verlicht hun beider ogen. </p>
<p id="v14"><sup><small>14</small></sup>  Een koning, die de armen in trouw recht doet, diens troon zal in eeuwigheid bevestigd worden. </p>
<p id="v15"><sup><small>15</small></sup>  De roede, en de bestraffing geeft wijsheid; maar een kind, dat aan zich zelf gelaten is, beschaamt zijn moeder. </p>
<p id="v16"><sup><small>16</small></sup>  Als de goddelozen velen worden, wordt de overtreding veel; maar de rechtvaardigen zullen hun val aanzien. </p>
<p id="v17"><sup><small>17</small></sup>  Tuchtig uw zoon, en hij zal u gerustheid aandoen, en hij zal uw ziel vermakelijkheden geven. </p>
<p id="v18"><sup><small>18</small></sup>  Als er geen profetie is, wordt het volk ontbloot; maar welgelukzalig is hij, die de wet bewaart. </p>
<p id="v19"><sup><small>19</small></sup>  Een knecht zal door de woorden niet getuchtigd worden; hoewel hij u verstaat, nochtans zal hij niet antwoorden. </p>
<p id="v20"><sup><small>20</small></sup>  Hebt gij een man gezien, die haastig in zijn woorden is? Van een zot is meer verwachting dan van hem. </p>
<p id="v21"><sup><small>21</small></sup>  Als men zijn knecht van jongs op weeldig houdt, hij zal in zijn laatste een zoon willen zijn. </p>
<p id="v22"><sup><small>22</small></sup>  Een toornig man verwekt gekijf; en de grammoedige is veelvoudig in overtreding. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  De hoogmoed des mensen zal hem vernederen; maar de nederige van geest zal de eer vasthouden. </p>
<p id="v24"><sup><small>24</small></sup>  Die met een dief deelt, haat zijn ziel; hij hoort een vloek, en hij geeft het niet te kennen. </p>
<p id="v25"><sup><small>25</small></sup>  De siddering des mensen legt een strik; maar die op den HEERE vertrouwt, zal in een hoog vertrek gesteld worden. </p>
<p id="v26"><sup><small>26</small></sup>  Velen zoeken het aangezicht des heersers; maar een ieders recht is van den HEERE. </p>
<p id="v27"><sup><small>27</small></sup>  Een ongerechtig man is den rechtvaardige een gruwel; maar die recht is van weg, is den goddeloze een gruwel. </p>
<h2>Referenties</h2>
<div>
<ol>
  <li id="fn1"><a href="#cite1">â†‘</a> 29:22 <i>Boze mannen wakkeren ruzie aan</i>: <a href="/nl/The_Urantia_Book/149#p4_2">UB 149:4.2</a>. </li>
</ol>
</div>
