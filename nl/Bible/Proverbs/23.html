<!--
title: Spreuken - Hoofdstuk 23
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Proverbs/22">Spreuken - Hoofdstuk 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Proverbs/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Proverbs/24">Spreuken - Hoofdstuk 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Als gij aangezeten zult zijn om met een heerser te eten, zo zult gij scherpelijk letten op dengene, die voor uw aangezicht is. <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  En zet een mes aan uw keel, indien gij een gulzig mens zijt; </p>
<p id="v3"><sup><small>3</small></sup>  Laat u niet gelusten zijner smakelijke spijzen, want het is een leugenachtig brood. </p>
<p id="v4"><sup><small>4</small></sup>  Vermoei u niet om rijk te worden; sta af van uw vernuft. </p>
<p id="v5"><sup><small>5</small></sup>  Zult gij uw ogen laten vliegen op hetgeen niets is? Want het zal zich gewisselijk vleugelen maken gelijk een arend, die naar den hemel vliegt. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Eet het brood niet desgenen, die boos is van oog, en wees niet belust op zijn smakelijke spijzen; <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Want gelijk hij bedacht heeft in zijn ziel, alzo zal hij tot u zeggen: Eet en drink! maar zijn hart is niet met u; <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Uw bete, die gij gegeten hebt, zoudt gij uitspuwen; en gij zoudt uw liefelijke woorden verderven. </p>
<p id="v9"><sup><small>9</small></sup>  Spreek niet voor het oor van een zot, want hij zou het verstand uwer woorden verachten. </p>
<p id="v10"><sup><small>10</small></sup>  Zet de oude palen niet terug; en kom op de akkers der wezen niet; <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Want hun Verlosser is sterk; Die zal hun twistzaak tegen u twisten. </p>
<p id="v12"><sup><small>12</small></sup>  Begeef uw hart tot de tucht, en uw oren tot de redenen der wetenschap. </p>
<p id="v13"><sup><small>13</small></sup>  Weer de tucht van den jongen niet; als gij hem met de roede zult slaan, zal hij niet sterven. </p>
<p id="v14"><sup><small>14</small></sup>  Gij zult hem met de roede slaan, en zijn ziel van de hel redden. </p>
<p id="v15"><sup><small>15</small></sup>  Mijn zoon! zo uw hart wijs is, mijn hart zal blijde zijn, ja, ik. </p>
<p id="v16"><sup><small>16</small></sup>  En mijn nieren zullen van vreugde opspringen, als uw lippen billijkheden spreken zullen. </p>
<p id="v17"><sup><small>17</small></sup>  Uw hart zij niet nijdig over de zondaren; maar zijt te allen dage in de vreze des HEEREN. </p>
<p id="v18"><sup><small>18</small></sup>  Want zekerlijk, er is een beloning; en uw verwachting zal niet afgesneden worden. </p>
<p id="v19"><sup><small>19</small></sup>  Hoor gij, mijn zoon! en word wijs, en richt uw hart op den weg. </p>
<p id="v20"><sup><small>20</small></sup>  Zijt niet onder de wijnzuipers, noch onder de vleesvreters; </p>
<p id="v21"><sup><small>21</small></sup>  Want een zuiper en vraat zal arm worden; en de sluimering doet verscheurde klederen dragen. </p>
<p id="v22"><sup><small>22</small></sup>  Hoor naar uw vader, die u gewonnen heeft; en veracht uw moeder niet, als zij oud geworden is. </p>
<p id="v23"><sup><small>23</small></sup>  Koop de waarheid, en verkoop ze niet, mitsgaders wijsheid, en tucht, en verstand. </p>
<p id="v24"><sup><small>24</small></sup>  De vader des rechtvaardigen zal zich zeer verheugen; en die een wijzen zoon gewint, zal zich over hem verblijden. </p>
<p id="v25"><sup><small>25</small></sup>  Laat uw vader zich verblijden, ook uw moeder; en laat haar zich verheugen, die u gebaard heeft. </p>
<p id="v26"><sup><small>26</small></sup>  Mijn zoon! geef mij uw hart, en laat uw ogen mijn wegen bewaren. </p>
<p id="v27"><sup><small>27</small></sup>  Want een hoer is een diepe gracht, en een vreemde vrouw is een enge put. </p>
<p id="v28"><sup><small>28</small></sup>  Ook loert zij als een rover; en zij vermenigvuldigt de trouwelozen onder de mensen. </p>
<p id="v29"><sup><small>29</small></sup>  Bij wien is wee? bij wien och arme? bij wien gekijf? bij wien het beklag? bij wien wonden zonder oorzaak? bij wien de roodheid der ogen? </p>
<p id="v30"><sup><small>30</small></sup>  Bij degenen, die bij den wijn vertoeven; bij degenen, die komen om gemengden drank na te zoeken. </p>
<p id="v31"><sup><small>31</small></sup>  Zie den wijn niet aan, als hij zich rood vertoont, als hij in den beker zijn verve geeft, als hij recht opgaat; </p>
<p id="v32"><sup><small>32</small></sup>  In zijn einde zal hij als een slang bijten, en steken als een adder. </p>
<p id="v33"><sup><small>33</small></sup>  Uw ogen zullen naar vreemde vrouwen zien, en uw hart zal verkeerdheden spreken. </p>
<p id="v34"><sup><small>34</small></sup>  En gij zult zijn, gelijk een, die in het hart van de zee slaapt; en gelijk een, die in het opperste van den mast slaapt. </p>
<p id="v35"><sup><small>35</small></sup>  Men heeft mij geslagen, zult gij zeggen, ik ben niet ziek geweest; men heeft mij gebeukt, ik heb het niet gevoeld; wanneer zal ik opwaken? Ik zal hem nog meer zoeken! </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 23:5 <i>Rijkdom neemt vleugels en vliegt</i>: <a href="/nl/The_Urantia_Book/95#p4_3">UB 95:4.3</a>. </li>
  <li id="fn2"><a href="#cite2">↑</a> 23:6 <i>Boze oog</i>: <a href="/nl/The_Urantia_Book/87#p5_4">UB 87:5.4</a>. </li>
  <li id="fn3"><a href="#cite3">↑</a> 23:7 <i>De mens is wat hij denkt</i>: <a href="/nl/The_Urantia_Book/131#p2_8">UB 131:2.8</a>. </li>
  <li id="fn4"><a href="#cite4">↑</a> 23:10 <i>Respect voor oriëntatiepunten</i>: <a href="/nl/The_Urantia_Book/69#p9_13">UB 69:9.13</a>. </li>
  <li id="fn5"><a href="#cite5">↑</a> 23 <i>Uit het Boek der Wijsheid</i>: <a href="/nl/The_Urantia_Book/95#p4_5">UB 95:4.5</a>. </li>
</ol>
</div>
