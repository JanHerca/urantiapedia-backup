<!--
title: Spreuken - Hoofdstuk 4
description: 
published: true
date: 2022-8-14T14:14:6Z
tags: 
editor: ckeditor
dateCreated: 2022-8-14T14:14:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/nl/Bible/Proverbs/3">Spreuken - Hoofdstuk 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/nl/Bible/Proverbs/Index">Inhoudsopgave</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/nl/Bible/Proverbs/5">Spreuken - Hoofdstuk 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hoort, gij kinderen! de tucht des vaders, en merkt op, om verstand te weten. </p>
<p id="v2"><sup><small>2</small></sup>  Dewijl ik ulieden goede leer geve, verlaat mijn wet niet. </p>
<p id="v3"><sup><small>3</small></sup>  Want ik was mijns vaders zoon, teder, en een enige voor het aangezicht mijner moeder. </p>
<p id="v4"><sup><small>4</small></sup>  Hij nu leerde mij, en zeide tot mij: Uw hart houde mijn woorden vast, onderhoud mijn geboden, en leef. </p>
<p id="v5"><sup><small>5</small></sup>  Verkrijg wijsheid, verkrijg verstand; vergeet niet, en wijk niet van de redenen mijns monds. </p>
<p id="v6"><sup><small>6</small></sup>  Verlaat ze niet, en zij zal u behoeden; heb ze lief, en zij zal u bewaren. </p>
<p id="v7"><sup><small>7</small></sup>  De wijsheid is het voornaamste; verkrijg dan wijsheid, en verkrijg verstand met al uw bezitting. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Verhef ze, en zij zal u verhogen; zij zal u vereren, als gij haar omhelzen zult. </p>
<p id="v9"><sup><small>9</small></sup>  Zij zal uw hoofd een aangenaam toevoegsel geven, een sierlijke kroon zal zij u leveren. </p>
<p id="v10"><sup><small>10</small></sup>  Hoor, mijn zoon! en neem mijn redenen aan, en de jaren des levens zullen u vermenigvuldigd worden. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ik onderwijs u in den weg der wijsheid; ik doe u treden in de rechte sporen. </p>
<p id="v12"><sup><small>12</small></sup>  In uw gaan zal uw tred niet benauwd worden, en indien gij loopt, zult gij niet struikelen. </p>
<p id="v13"><sup><small>13</small></sup>  Grijp de tucht aan, laat niet af; bewaar ze, want zij is uw leven. </p>
<p id="v14"><sup><small>14</small></sup>  Kom niet op het pad der goddelozen, en treed niet op den weg der bozen. </p>
<p id="v15"><sup><small>15</small></sup>  Verwerp dien, ga er niet door; wijk er van, en ga voorbij. </p>
<p id="v16"><sup><small>16</small></sup>  Want zij slapen niet, zo zij geen kwaad gedaan hebben; en hun slaap wordt weggenomen, zo zij niet iemand hebben doen struikelen. </p>
<p id="v17"><sup><small>17</small></sup>  Want zij eten brood der goddeloosheid, en drinken wijn van enkel geweld. </p>
<p id="v18"><sup><small>18</small></sup>  Maar het pad der rechtvaardigen is gelijk een schijnend licht, voortgaande en lichtende tot den vollen dag toe. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  De weg der goddelozen is als donkerheid, zij weten niet, waarover zij struikelen zullen. </p>
<p id="v20"><sup><small>20</small></sup>  Mijn zoon! merk op mijn woorden, neig uw oor tot mijn redenen. </p>
<p id="v21"><sup><small>21</small></sup>  Laat ze niet wijken van uw ogen, behoud ze in het midden uws harten. </p>
<p id="v22"><sup><small>22</small></sup>  Want zij zijn het leven dengenen, die ze vinden, en een medicijn voor hun gehele vlees. </p>
<p id="v23"><sup><small>23</small></sup>  Behoed uw hart boven al wat te bewaren is, want daaruit zijn de uitgangen des levens. </p>
<p id="v24"><sup><small>24</small></sup>  Doe de verkeerdheid des monds van u weg, en doe de verdraaidheid der lippen verre van u. </p>
<p id="v25"><sup><small>25</small></sup>  Laat uw ogen rechtuit zien, en uw oogleden zich recht voor u heen houden. </p>
<p id="v26"><sup><small>26</small></sup>  Weeg den gang uws voets, en laat al uw wegen wel gevestigd zijn. </p>
<p id="v27"><sup><small>27</small></sup>  Wijk niet ter rechter hand of ter linkerhand, wend uw voet af van het kwade. </p>
<h2>Referenties</h2>
<div>
<ol>
  <li id="fn1"><a href="#cite1">↑</a> 4:7-8 <i>Wijsheid is het belangrijkste</i>: <a href="/nl/The_Urantia_Book/133#p9_3">UB 133:9.3</a>. </li>
  <li id="fn2"><a href="#cite2">↑</a> 4:10-20 <i>Onderwijs aan zonen</i>: <a href="/nl/The_Urantia_Book/95#p4_2">UB 95:4.2</a>. </li>
  <li id="fn3"><a href="#cite3">↑</a> 4:18 <i>Pad van rechtvaardig is een schijnend licht</i>: <a href="/nl/The_Urantia_Book/131#p2_11">UB 131:2.11</a>. </li>
</ol>
</div>
