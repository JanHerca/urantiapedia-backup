<!--
title: VERHANDELING 10. DE PARADIJS-TRINITEIT
description: 
published: true
date: 2023-5-17T0:14:48Z
tags: the urantia book—papers
editor: ckeditor
dateCreated: 2022-8-10T23:9:57Z
-->

<p class="v-card v-sheet theme--light grey lighten-3 px-2 mb-4">© 1997 De Stichting Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/nl/The_Urantia_Book/9">
          <span class="mdi mdi-arrow-left-drop-circle"></span><span class="pl-2">Verhandeling 9. De betrekking van de Oneindige Geest tot het Universum</span>
        </a>
        </td>
        <td>
        <a href="/nl/The_Urantia_Book/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        <br>
        <a href="/nl/The_Urantia_Book_Multiple/10">
          <span class="mdi mdi-view-parallel"></span><span class="pl-2">Meerdere versies</span>
        </a>
        </td>
        <td>
        <a href="/nl/The_Urantia_Book/11">
          <span class="pr-2">Verhandeling 11. Het eeuwige Paradijs-Eiland</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/nl/The_Urantia_Book/10#p0_1">10:0.1</a></small></sup>  DE Paradijs-Triniteit van eeuwige Godheden helpt de Vader te ontkomen aan persoonlijkheidsabsolutisme. De Triniteit verbindt op volmaakte wijze de onbegrensde uitdrukking van Gods oneindige persoonlijke wil met de absoluutheid van de Godheid. De Eeuwige Zoon en de verschillende Zonen van goddelijke oorsprong, tezamen met de Vereend Handelende Geest en diens kinderen in het universum, verschaffen de Vader op doeltreffende wijze bevrijding uit de beperkingen die anders inherent zijn aan zijn primaat, volmaaktheid, onveranderlijkheid, eeuwigheid, universaliteit, absoluutheid en oneindigheid.</p>
<p id="p0_2"><sup><small><a href="/nl/The_Urantia_Book/10#p0_2">10:0.2</a></small></sup>  De Paradijs-Triniteit voorziet op doeltreffende wijze in de volle uitdrukking en volmaakte openbaring van de eeuwige natuur van de Godheid<sup id="cite1"><a href="#fn1">[1]</a></sup>. De Stationaire Zonen van de Triniteit verschaffen evenzo een volledige, volmaakte openbaring van goddelijke gerechtigheid. De Triniteit is Godheidseenheid, en deze eenheid berust eeuwig op de absolute grondslagen van het goddelijke eenzijn van de drie oorspronkelijke en gelijke en coëxistente persoonlijkheden, God de Vader, God de Zoon, en God de Geest<sup id="cite2"><a href="#fn2">[2]</a></sup>.</p>
<p id="p0_3"><sup><small><a href="/nl/The_Urantia_Book/10#p0_3">10:0.3</a></small></sup>  Vanuit onze huidige situatie op de cirkel der eeuwigheid terugziend in het eindeloze verleden, kunnen wij slechts één onontkoombare onvermijdelijkheid in de aangelegenheden van het universum ontdekken, en dat is de Paradijs-Triniteit. Ik ben van oordeel dat de Triniteit onvermijdelijk is geweest. Wanneer ik het verleden, het heden en de toekomst van de tijd beschouw, zie ik in het ganse universum van universa verder niets dat naar mijn mening onvermijdelijk is geweest. Het huidige meester-universum is, wanneer men terugblikt of vooruitblikt, ondenkbaar zonder de Triniteit. Gegeven de Paradijs-Triniteit, kunnen wij andere of zelfs veelvoudige mogelijkheden postuleren om alles te doen, doch zonder de Triniteit van de Vader, de Zoon en de Geest kunnen wij ons niet voorstellen hoe de Oneindige drievoudige, gelijkwaardige personalisatie zou kunnen bereiken, gezien het absolute éénzijn van de Godheid. Geen enkele andere voorstelling van de schepping beantwoordt aan de Triniteitsstandaarden van de volledigheid van absoluutheid die inherent is aan Godheidseenheid, samen met de volkomenheid van wilsbevrijding die inherent is aan de drievoudige personalisatie van Godheid.</p>
<h2 id="p1" class="toc-header"><a href="#p1" class="toc-anchor">¶</a> 1. DE ZELFDISTRIBUERING VAN DE EERSTE BRON EN CENTRUM </h2>
<p id="p1_1"><sup><small><a href="/nl/The_Urantia_Book/10#p1_1">10:1.1</a></small></sup>  Het komt ons voor dat de Vader, lang geleden in de eeuwigheid, een beleid heeft ingeluid van vèrgaande zelfdistribuering. Aan de onzelfzuchtige, liefdevolle en beminnelijke natuur van de Universele Vader is iets inherent dat hem voor zichzelf alleen de uitoefening van die bevoegdheden en dat gezag doet voorbehouden, die hij blijkbaar onmogelijk kan delegeren of aan anderen kan verlenen.</p>
<p id="p1_2"><sup><small><a href="/nl/The_Urantia_Book/10#p1_2">10:1.2</a></small></sup>  De Universele Vader heeft zichzelf steeds ontdaan van ieder deel van zichzelf dat aan een andere Schepper of aan een schepsel verleend kon worden. Hij heeft aan zijn goddelijke Zonen en de met hen verbonden intelligenties alle macht en alle gezag gedelegeerd die gedelegeerd konden worden. Hij heeft aan zijn Soevereine Zonen in hun respectieve universa daadwerke lijk ieder prerogatief van bestuurlijk gezag overgedragen dat overdraagbaar was. In de aangelegenheden van een plaatselijk universum heeft hij iedere Soevereine Schepper-Zoon even volmaakt, competent en gezaghebbend gemaakt als de Eeuwige Zoon in het oorspronkelijke, centrale universum. Hij heeft alles van zichzelf en al zijn eigenschappen, alles waarvan hij zich ook maar enigszins kon ontdoen, weggegeven, daadwerkelijk geschonken, met de waardigheid en heiligheid die bezit door persoonlijkheid inhoudt, op iedere manier, in alle tijdperken, op alle plaatsen, aan iedere persoon en in ieder universum, behalve het centrale universum waar hij verblijft.</p>
<p id="p1_3"><sup><small><a href="/nl/The_Urantia_Book/10#p1_3">10:1.3</a></small></sup>  Goddelijke persoonlijkheid is niet egocentrisch; zelfdistribuering en het meedelen van persoonlijkheid kenmerken de goddelijke zelfheid met haar vrije wil. Schepselen hunkeren naar omgang met andere persoonlijke schepselen; scheppers worden bewogen hun goddelijkheid te delen met hun kinderen in het universum; de persoonlijkheid van de Oneindige onthult zich als de Universele Vader, die werkelijkheid van zijn en gelijkwaardigheid van het zelf deelt met twee persoonlijkheden, de Eeuwige Zoon en de Vereend Handelende Geest, die van gelijke orde zijn als hijzelf.</p>
<p id="p1_4"><sup><small><a href="/nl/The_Urantia_Book/10#p1_4">10:1.4</a></small></sup>  Voor kennis aangaande de persoonlijkheid van de Vader en zijn goddelijke eigenschappen zullen wij altijd afhankelijk zijn van de openbaringen van de Eeuwige Zoon, want toen de vereende scheppingsdaad werd verricht, toen de Derde Persoon der Godheid plotseling tot persoonlijkheidsbestaan kwam en de gecombineerde ideeën van zijn goddelijke ouders ten uitvoer bracht, hield de Vader op te bestaan als de onvoorwaardelijke persoonlijkheid. Door het tot aanzijn komen van de Vereend Handelende Geest en de materialisatie van de centrale kern der schepping, vonden er bepaalde eeuwige veranderingen plaats. God gaf zichzelf als een absolute persoonlijkheid aan zijn Eeuwige Zoon. Aldus verleent de Vader inderdaad de ‘persoonlijkheid van oneindigheid’ aan zijn eniggeboren Zoon, terwijl zij beiden de ‘vereende persoonlijkheid’ van hun eeuwige vereniging aan de Oneindige Geest verlenen.</p>
<p id="p1_5"><sup><small><a href="/nl/The_Urantia_Book/10#p1_5">10:1.5</a></small></sup>  Om deze en nog andere redenen die het voorstellingsvermogen van het eindige denken te boven gaan, is het voor het menselijk schepsel uiterst moeilijk om Gods oneindige vader-persoonlijkheid te begrijpen, behalve zoals deze universeel wordt geopenbaard in de Eeuwige Zoon en, met de Zoon, universeel actief is in de Oneindige Geest.</p>
<p id="p1_6"><sup><small><a href="/nl/The_Urantia_Book/10#p1_6">10:1.6</a></small></sup>  Aangezien de Paradijs-Zonen van God de evolutionaire werelden bezoeken en daar soms zelfs verkeren in de gelijkenis van het sterfelijk vlees, en aangezien deze zelfschenkingen het de sterfelijke mens mogelijk maken werkelijk iets van de natuur en het karakter van goddelijke persoonlijkheid te kennen, moeten de schepselen van de planetaire werelden de zelfschenkingen van deze Paradijs-Zonen beschouwen teneinde geloofwaardige en betrouwbare informatie te verkrijgen aangaande de Vader, de Zoon en de Geest<sup id="cite3"><a href="#fn3">[3]</a></sup>.</p>
<h2 id="p2" class="toc-header"><a href="#p2" class="toc-anchor">¶</a> 2. GODHEIDSPERSONALISATIE </h2>
<p id="p2_1"><sup><small><a href="/nl/The_Urantia_Book/10#p2_1">10:2.1</a></small></sup>  Door de techniek van trinitisatie ontdoet de Vader zich van de onvoorwaardelijke geest-persoonlijkheid die de Zoon is, maar door dit te doen maakt hij zichzelf tot Vader van deze Zoon, en stelt hij zich aldus in het bezit van de onbeperkte capaciteit om de goddelijke Vader te worden van alle daarna geschapen, geresulteerde, of andere gepersonaliseerde soorten intelligente wilsschepselen. Als de <i>absolute en onvoorwaardelijke persoonlijkheid</i> kan de Vader slechts functioneren als en met de Zoon, doch als een <i>persoonlijke Vader</i> blijft hij persoonlijkheid verlenen aan de uiteenlopende heerscharen van intelligente wilsschepselen van de verschillende niveaus, en hij onderhoudt eeuwig persoonlijke betrekkingen van liefdevolle omgang met deze enorme familie van zijn universum-kinderen.</p>
<p id="p2_2"><sup><small><a href="/nl/The_Urantia_Book/10#p2_2">10:2.2</a></small></sup>  Wanneer de Vader aan de persoonlijkheid van zijn Zoon de volheid van zichzelf heeft geschonken en wanneer deze daad van zelfschenking volledig en volmaakt is, schenken de eeuwige partners, van de oneindige macht en natuur die aldus existent zijn in hun Vader-Zoon-vereniging, gezamenlijk die kwaliteiten en eigenschappen die nog een ander wezen vormen zoals zijzelf; en deze vereende persoonlijkheid, de Oneindige Geest, voltooit de existentiële personalisatie van de Godheid.</p>
<p id="p2_3"><sup><small><a href="/nl/The_Urantia_Book/10#p2_3">10:2.3</a></small></sup>  De Zoon is onmisbaar voor het vaderschap van God. De Geest is onmisbaar voor de broederschap van de Tweede en de Derde Persoon. Drie personen vormen een minimale sociale groep, maar dit is de minst belangrijke van de vele redenen om in de onvermijdelijkheid van de Vereend Handelende Geest te geloven.</p>
<p id="p2_4"><sup><small><a href="/nl/The_Urantia_Book/10#p2_4">10:2.4</a></small></sup>  De Eerste Bron en Centrum is de oneindige <i>vader-persoonlijkheid,</i> de onbegrensde bron-persoonlijkheid. De Eeuwige Zoon is de ongekwalificeerde <i>absolute persoonlijkheid,</i> het goddelijke wezen dat in alle tijd en eeuwigheid standhoudt als de volmaakte openbaring van de persoonlijke natuur van God. De Oneindige Geest is de <i>vereende persoonlijkheid,</i> de unieke persoonlijke consequentie van de eeuwigdurende Vader-Zoon-vereniging.</p>
<p id="p2_5"><sup><small><a href="/nl/The_Urantia_Book/10#p2_5">10:2.5</a></small></sup>  De persoonlijkheid van de Eerste Bron en Centrum is de persoonlijkheid van oneindigheid minus de absolute persoonlijkheid van de Eeuwige Zoon. De persoonlijkheid van de Derde Bron en Centrum is de bijkomende consequentie van de vereniging van de bevrijde Vader-persoonlijkheid en de absolute Zoon-persoonlijkheid.</p>
<p id="p2_6"><sup><small><a href="/nl/The_Urantia_Book/10#p2_6">10:2.6</a></small></sup>  De Universele Vader, de Eeuwige Zoon en de Oneindige Geest zijn unieke personen: geen van hen is een duplicaat, ieder is oorspronkelijk; zij zijn gedrieën verenigd.</p>
<p id="p2_7"><sup><small><a href="/nl/The_Urantia_Book/10#p2_7">10:2.7</a></small></sup>  Alleen de Eeuwige Zoon ervaart de volheid van de goddelijke persoonlijkheidsrelatie, de be- wustheid van zowel zijn zoonschap van de Vader als van zijn vaderschap van de Geest, en van zijn goddelijke gelijkheid zowel met de Vader-voorvader als met de Geest-deelgenoot. De Vader kent de ervaring een Zoon te hebben die zijn gelijke is, doch de Vader kent geen voorouderlijke antecedenten. De Eeuwige Zoon heeft de ervaring van het zoonschap, hij erkent een voorouder van zijn persoonlijkheid, en tegelijkertijd is de Zoon zich bewust mede-ouder te zijn van de Oneindige Geest. De Oneindige Geest is zich bewust van twee persoonlijkheden die zijn ouders zijn, doch hij is zelf geen ouder van een Godheidspersoonlijkheid die van dezelfde orde is als hijzelf. Met de Geest bereikt de existentiële cyclus van Godheidspersonalisatie zijn voltooiing: de primaire persoonlijkheden van de Derde Bron en Centrum, zeven in getal, zijn experiëntieel.</p>
<p id="p2_8"><sup><small><a href="/nl/The_Urantia_Book/10#p2_8">10:2.8</a></small></sup>  Mijn oorsprong ligt in de Paradijs-Triniteit. Ik ken de Triniteit als verenigde Godheid; ik weet ook dat de Vader, de Zoon en de Geest bestaan en handelen in hun welomlijnde persoonlijke competentie. Ik weet zeker dat zij niet alleen persoonlijk en collectief handelen, maar dat zij hun verrichtingen ook in verschillende groeperingen coördineren, zodat zij ten slotte in zeven verschillende enkelvoudige en meervoudige competenties functioneren. En aangezien de mogelijkheden voor dit combineren van goddelijkheid door deze zeven associaties zijn uitgeput, is het onvermijdelijk dat de realiteiten van het universum in zeven variaties van waarden, betekenissen en persoonlijkheid zullen verschijnen.</p>
<h2 id="p3" class="toc-header"><a href="#p3" class="toc-anchor">¶</a> 3. DE DRIE PERSONEN DER GODHEID </h2>
<p id="p3_1"><sup><small><a href="/nl/The_Urantia_Book/10#p3_1">10:3.1</a></small></sup>  Niettegenstaande het feit dat er slechts één Godheid is, zijn er drie positieve, goddelijke personalisaties van de Godheid. Met betrekking tot de schenking aan de mens van de goddelijke Richters sprak de Vader: ‘Laat ons de sterfelijke mens maken naar ons eigen beeld<sup id="cite4"><a href="#fn4">[4]</a></sup>.’ In de geschriften van Urantia komt deze verwijzing naar de daden en de werken van de meervoudige Godheid herhaaldelijk voor, waaruit duidelijk de erkenning blijkt van het bestaan en de werkzaamheid van de drie Bronnen en Centra.</p>
<p id="p3_2"><sup><small><a href="/nl/The_Urantia_Book/10#p3_2">10:3.2</a></small></sup>  Ons wordt geleerd dat de Zoon en de Geest dezelfde en gelijke betrekkingen onderhouden met de Vader in de associatie van de Triniteit. In de eeuwigheid en als Godheden is dit ongetwijfeld het geval, maar in de tijd en als persoonlijkheden onthullen zij zeker betrekkingen van zeer uiteenlopende natuur. Wanneer men vanuit het Paradijs naar de universa kijkt, schijnen deze betrekkingen inderdaad sterk op elkaar te lijken, maar gezien vanuit de gebieden der ruimte blijken zij geheel verschillend te zijn.</p>
<p id="p3_3"><sup><small><a href="/nl/The_Urantia_Book/10#p3_3">10:3.3</a></small></sup>  De goddelijke Zonen zijn inderdaad het ‘Woord van God,’ maar de kinderen van de Geest zijn waarlijk de ‘Daad van God<sup id="cite5"><a href="#fn5">[5]</a></sup><sup id="cite6"><a href="#fn6">[6]</a></sup>.’ God spreekt door de Zoon en handelt met de Zoon door de Oneindige Geest, terwijl de Zoon en de Geest in alle activiteiten in het universum op voortreffelijke wijze broederlijk zijn, en als twee gelijkwaardige broeders arbeiden, met bewondering en liefde voor een geëerde en goddelijk geëerbiedigde gemeenschappelijke Vader.</p>
<p id="p3_4"><sup><small><a href="/nl/The_Urantia_Book/10#p3_4">10:3.4</a></small></sup>  De Vader, de Zoon en de Geest zijn zeker gelijk in natuur, van dezelfde orde in wezen, maar er bestaan onmiskenbare verschillen in hun universum-verrichtingen, en wanneer zij alléén handelen, is iedere persoon van de Godheid blijkbaar beperkt in absoluutheid.</p>
<p id="p3_5"><sup><small><a href="/nl/The_Urantia_Book/10#p3_5">10:3.5</a></small></sup>  Voordat de Universele Vader zichzelf uit eigen wil ontdeed van de persoonlijkheid, vermogens en eigenschappen die de Zoon en de Geest vormen, schijnt hij (filosofisch beschouwd) een ongekwalificeerde, absolute en oneindige Godheid geweest te zijn. Doch zulk een theoretische Eerste Bron en Centrum zonder Zoon zou in geen enkele betekenis van het woord beschouwd kunnen worden als de <i>Universele Vader;</i> vaderschap is niet reëel zonder zoonschap. Voorts moet de Vader, om absoluut geweest te zijn in een totale zin, op een bepaald eeuwig ver tijdstip, alleen hebben bestaan. Hij heeft echter nooit zulk een solitair bestaan gekend: de Zoon en de Geest zijn beiden voor eeuwig coëxistent met de Vader. De Eerste Bron en Centrum is altijd geweest, en zal immer zijn, de eeuwige Vader van de Oorspronkelijke Zoon, en, tezamen met de Zoon, de eeuwige voorzaat van de Oneindige Geest.</p>
<p id="p3_6"><sup><small><a href="/nl/The_Urantia_Book/10#p3_6">10:3.6</a></small></sup>  Wij bemerken dat de Vader zich van alle rechtstreekse manifestaties van absoluutheid heeft ontdaan, behalve van absoluut vaderschap en absoluut wilsvermogen. Wij weten niet of wilsvermogen een onvervreemdbare eigenschap is van de Vader; wij kunnen slechts waarnemen dat hij zich <i>niet</i> heeft ontdaan van wilsvermogen. Zulk een oneindigheid van wil moet eeuwig inherent zijn geweest in de Eerste Bron en Centrum.</p>
<p id="p3_7"><sup><small><a href="/nl/The_Urantia_Book/10#p3_7">10:3.7</a></small></sup>  Met het verlenen van absoluutheid van persoonlijkheid aan de Eeuwige Zoon ontkomt de Universele Vader aan de kluisters van persoonlijkheidsabsolutisme, maar door dit te doen, neemt hij een stap die het hem voor altijd onmogelijk maakt om alléén te handelen, als de absolute persoonlijkheid. En met de uiteindelijke personalisatie van de coëxistente Godheid — de Vereend Handelende Geest — ontstaat vervolgens de doorslaggevende trinitaire onderlinge afhankelijkheid van de drie goddelijke persoonlijkheden ten aanzien van de totaliteit van het functioneren van de Godheid in absolute zin.</p>
<p id="p3_8"><sup><small><a href="/nl/The_Urantia_Book/10#p3_8">10:3.8</a></small></sup>  God is de Absolute Vader van alle persoonlijkheden in het universum van universa. De Vader is persoonlijk absoluut in vrijheid van handelen, maar in de universa in tijd en ruimte, die gemaakt zijn, nu gemaakt worden en nog gemaakt zullen worden, is de Vader niet waarneembaar absoluut als totale Godheid, behalve in de Paradijs-Triniteit.</p>
<p id="p3_9"><sup><small><a href="/nl/The_Urantia_Book/10#p3_9">10:3.9</a></small></sup>  De Eerste Bron en Centrum functioneert buiten Havona in de waarneembare universa als volgt:</p>
<p id="p3_10"><sup><small><a href="/nl/The_Urantia_Book/10#p3_10">10:3.10</a></small></sup>  1. als schepper, door de Schepper-Zonen, zijn kleinzoons;</p>
<p id="p3_11"><sup><small><a href="/nl/The_Urantia_Book/10#p3_11">10:3.11</a></small></sup>  2. als beheerser, door het zwaartekrachtcentrum van het Paradijs;</p>
<p id="p3_12"><sup><small><a href="/nl/The_Urantia_Book/10#p3_12">10:3.12</a></small></sup>  3. als geest, door de Eeuwige Zoon;</p>
<p id="p3_13"><sup><small><a href="/nl/The_Urantia_Book/10#p3_13">10:3.13</a></small></sup>  4. als bewustzijn, door de Vereende Schepper;</p>
<p id="p3_14"><sup><small><a href="/nl/The_Urantia_Book/10#p3_14">10:3.14</a></small></sup>  5. als Vader onderhoudt hij vaderlijk contact met alle schepselen door zijn persoonlijkheidscircuit;</p>
<p id="p3_15"><sup><small><a href="/nl/The_Urantia_Book/10#p3_15">10:3.15</a></small></sup>  6. als persoon handelt hij in de hele schepping <i>rechtstreeks</i> door zijn exclusieve fragmenten — in de sterfelijke mens door de Gedachtenrichters;</p>
<p id="p3_16"><sup><small><a href="/nl/The_Urantia_Book/10#p3_16">10:3.16</a></small></sup>  7. als totale Godheid functioneert hij alleen in de Paradijs-Triniteit.</p>
<p id="p3_17"><sup><small><a href="/nl/The_Urantia_Book/10#p3_17">10:3.17</a></small></sup>  Al dit prijsgeven en delegeren van zijn jurisdictie heeft de Universele Vader geheel vrijwillig gedaan, en zich zelf opgelegd. De alvermogende Vader neemt doelbewust deze beperkingen van zijn gezag in het universum op zich.</p>
<p id="p3_18"><sup><small><a href="/nl/The_Urantia_Book/10#p3_18">10:3.18</a></small></sup>  De Eeuwige Zoon lijkt in alle geestelijke opzichten te functioneren als één met de Vader, behalve in de schenkingen van de Godsfragmenten en in andere voorpersoonlijke activiteiten. De Zoon is evenmin nauw geïdentificeerd met de verstandelijke activiteiten van materiële schepselen, noch met de energie-activiteiten in de materiële universa. Als absolute functioneert de Zoon als persoon, en alleen in het domein van het geestelijke universum.</p>
<p id="p3_19"><sup><small><a href="/nl/The_Urantia_Book/10#p3_19">10:3.19</a></small></sup>  De Oneindige Geest is verbazingwekkend universeel en ongelooflijk veelzijdig in al zijn verrichtingen. Hij werkt in de sferen van het bewustzijn, van de materie en van de geest. De Vereend Handelende Geest vertegenwoordigt de Vader-Zoon-associatie, maar hij functioneert ook als zichzelf. Hij is niet rechtstreeks betrokken bij de fysische zwaartekracht, bij de geestelijke zwaarte-kracht, of bij het persoonlijkheidscircuit, maar hij neemt min of meer deel aan alle andere activiteiten in het universum. Hoewel hij blijkbaar afhankelijk is van drie existentiële, absolute vormen van beheersing door zwaartekracht, lijkt de Oneindige Geest zelf drie vormen van superbeheersing uit te oefenen. Deze drievoudige gave wordt op velerlei wijze gebruikt om zelfs de manifestaties van primaire krachten en energieën te transcenderen en schijnbaar te neutraliseren, helemaal tot aan de superultieme grenzen van absoluutheid toe. In bepaalde situaties gaan deze superbeheersingen op absolute wijze zelfs de primaire manifestaties van de kosmische realiteit te boven.</p>
<h2 id="p4" class="toc-header"><a href="#p4" class="toc-anchor">¶</a> 4. DE TRINITEITSVERENIGING VAN DE GODHEID </h2>
<p id="p4_1"><sup><small><a href="/nl/The_Urantia_Book/10#p4_1">10:4.1</a></small></sup>  Onder alle absolute associaties is de Paradijs-Triniteit (de eerste drieënigheid) uniek als een exclusieve associatie van de persoonlijke Godheid. God functioneert als God slechts in verhouding tot God en tot hen die God kunnen kennen, maar als absolute Godheid slechts in de Paradijs-Triniteit en in betrekking tot de totaliteit van het universum.</p>
<p id="p4_2"><sup><small><a href="/nl/The_Urantia_Book/10#p4_2">10:4.2</a></small></sup>  De eeuwige Godheid is volmaakt verenigd; niettemin zijn er drie volkomen geïndividuali-seerde personen der Godheid. De Paradijs-Triniteit maakt het mogelijk dat alle verscheidenheid der karaktertrekken en oneindige vermogens van de Eerste Bron en Centrum en zijn eeuwige gelijken, en alle goddelijke eenheid van de universum-functies van de ongedeelde Godheid, gelijktijdig tot uitdrukking komt.</p>
<p id="p4_3"><sup><small><a href="/nl/The_Urantia_Book/10#p4_3">10:4.3</a></small></sup>  De Triniteit is een associatie van oneindige personen die functioneren in een niet-persoonlijke capaciteit, maar niet in strijd met persoonlijkheid. De illustratie is enigszins primitief, maar een vader, zoon en kleinzoon zouden een corporatieve entiteit kunnen vormen die niet- persoonlijk zou zijn, doch niettemin onderworpen aan de wil van ieder van hen persoonlijk.</p>
<p id="p4_4"><sup><small><a href="/nl/The_Urantia_Book/10#p4_4">10:4.4</a></small></sup>  De Paradijs-Triniteit is <i>werkelijk.</i> Zij bestaat als de vereniging van de Godheid van Vader, Zoon en Geest; toch kunnen de Vader, de Zoon of de Geest, of elke twee van hen, functioneren in betrekking tot deze zelfde Paradijs-Triniteit. De Vader, de Zoon en de Geest kunnen op een niet-Trinitaire wijze samenwerken, maar niet als drie Godheden. Als personen kunnen zij naar verkiezing samenwerken, maar dat is niet de Triniteit.</p>
<p id="p4_5"><sup><small><a href="/nl/The_Urantia_Book/10#p4_5">10:4.5</a></small></sup>  Houdt steeds in gedachten dat hetgeen door de Oneindige Geest gedaan wordt, de functie is van de Vereend Handelende Geest. Zowel de Vader als de Zoon functioneren in en door en als hem. Doch het zou nutteloos zijn te trachten het mysterie van de Triniteit op te helderen: drie als één en in één, en één als twee en handelend voor twee.</p>
<p id="p4_6"><sup><small><a href="/nl/The_Urantia_Book/10#p4_6">10:4.6</a></small></sup>  De Triniteit is zodanig betrokken in de totaliteit der aangelegenheden van het universum, dat wij met haar rekening dienen te houden in onze pogingen om de totaliteit van iedere afzonderlijke kosmische gebeurtenis of persoonlijkheidsrelatie uit te leggen. De Triniteit functioneert op alle niveaus van de kosmos, en de sterfelijke mens is beperkt tot het eindige niveau; daarom moet de mens zich tevredenstellen met een eindig begrip van de Triniteit als de Triniteit.</p>
<p id="p4_7"><sup><small><a href="/nl/The_Urantia_Book/10#p4_7">10:4.7</a></small></sup>  Als sterveling in het vlees dient ge de Triniteit te beschouwen in overeenstemming met uw individuele verlichting en in harmonie met de reacties van uw bewustzijn en ziel. Ge kunt maar zeer weinig van de absoluutheid van de Triniteit weten, maar bij uw opklimming naar het Paradijs zult ge vele malen verbaasd staan over achtereenvolgende openbaringen en onverwachte ontdekkingen van het allerhoogste en ultieme bewind van de Triniteit, zo niet van haar absoluutheid.</p>
<h2 id="p5" class="toc-header"><a href="#p5" class="toc-anchor">¶</a> 5. FUNCTIES VAN DE TRINITEIT </h2>
<p id="p5_1"><sup><small><a href="/nl/The_Urantia_Book/10#p5_1">10:5.1</a></small></sup>  De persoonlijke Godheden hebben eigenschappen, doch het is niet zeer consequent om van de Triniteit te zeggen dat zij eigenschappen heeft. Het is juister om deze associatie van goddelijke wezens te beschouwen als in het bezit van functies, zoals de toepassing van gerechtigheid, verschillende instellingen ten opzichte van totaliteiten, coördinatieve activiteit, en kosmische albeheersing. Deze functies zijn actief allerhoogst, ultiem en (binnen de begrenzingen van de Godheid) absoluut, waar het alle levende werkelijkheden van persoonlijkheidswaarde betreft.</p>
<p id="p5_2"><sup><small><a href="/nl/The_Urantia_Book/10#p5_2">10:5.2</a></small></sup>  De functies van de Paradijs-Triniteit zijn niet enkel de som van de blijkbare goddelijkheid die de Vader bezit, plus die gespecialiseerde eigenschappen die uniek zijn in het persoonlijk bestaan van de Zoon en de Geest. De Triniteitsassociatie van de drie Paradijs-Godheden heeft tot gevolg de evolutie, de resultering en het als godheid verschijnen van nieuwe begrippen, waarden, krachten, en capaciteiten voor universele openbaring, handeling, en bestuur. Levende associaties, menselijke families, sociale groepen, of de Paradijs-Triniteit, vermeerderen zich niet volgens een eenvoudige rekenkundige optelling. Het potentieel van een groep is altijd veel meer dan de enkele optelsom van de eigenschappen van de individuen die de groep vormen.</p>
<p id="p5_3"><sup><small><a href="/nl/The_Urantia_Book/10#p5_3">10:5.3</a></small></sup>  De Triniteit handhaaft een unieke instelling als de Triniteit ten opzichte van het ganse universum van verleden, heden en toekomst. De functies van de Triniteit kunnen dan ook het best beschouwd worden in verband met de universum-instellingen van de Triniteit. Deze instellingen zijn simultaan en kunnen meervoudig zijn ten aanzien van iedere afzonderlijke situatie of gebeurtenis:</p>
<p id="p5_4"><sup><small><a href="/nl/The_Urantia_Book/10#p5_4">10:5.4</a></small></sup>  1. <i>De instelling ten opzichte van het Eindige.</i> De maximale zelfbeperking van de Triniteit is haar instelling ten opzichte van het eindige. De Triniteit is niet een persoon, en evenmin is de Allerhoogste uitsluitend een personalisatie van de Triniteit, maar de Allerhoogste komt het dichtst bij een kracht-persoonlijkheid-focalisering van de Triniteit, die door eindige schepselen kan worden begrepen. Vandaar dat de Triniteit in verband met het eindige soms wordt aangeduid als de Triniteit van Allerhoogste Macht.</p>
<p id="p5_5"><sup><small><a href="/nl/The_Urantia_Book/10#p5_5">10:5.5</a></small></sup>  2. <i>De instelling ten aanzien van het Absoniete.</i> De Paradijs-Triniteit heeft zorg voor die niveaus van bestaan die meer dan eindig, doch minder dan absoluut zijn, en deze verhouding wordt somtijds aangeduid als de Triniteit van de Ultimiteit. Noch de Ultieme, noch de Allerhoogste zijn geheel representatief voor de Paradijs-Triniteit, maar in beperkte zin en op hun respectieve niveau, schijnt elk van hen de Triniteit te vertegenwoordigen gedurende de voorpersoonlijke era’s van de ontwikkeling van experiëntiële macht.</p>
<p id="p5_6"><sup><small><a href="/nl/The_Urantia_Book/10#p5_6">10:5.6</a></small></sup>  3. <i>De Absolute instelling</i> van de Paradijs-Triniteit is in verband met absolute bestaansvormen en culmineert in de activiteit van de totale Godheid.</p>
<p id="p5_7"><sup><small><a href="/nl/The_Urantia_Book/10#p5_7">10:5.7</a></small></sup>  De Oneindige Triniteit houdt de coördinatieve werking in van alle drieënigheidsrelaties van de Eerste Bron en Centrum — niet-vergoddelijkte zowel als vergoddelijkte — en is derhalve voor persoonlijkheden zeer moeilijk te bevatten. Wanneer ge nadenkt over de Triniteit als oneindig, moet ge niet aan de zeven drieënigheden voorbijgaan: door deze kunnen bepaalde moeilijkheden voor het begrip worden vermeden, en zekere paradoxen ten dele worden opgelost.</p>
<p id="p5_8"><sup><small><a href="/nl/The_Urantia_Book/10#p5_8">10:5.8</a></small></sup>  Doch ik beschik niet over de taal die mij in staat zou stellen de volle waarheid en de eeuwige betekenis van de Paradijs-Triniteit, en de aard van de nimmer eindigende onderlinge associatie van de drie wezens van oneindige volmaaktheid, duidelijk te maken aan het beperkte menselijke bewustzijn.</p>
<h2 id="p6" class="toc-header"><a href="#p6" class="toc-anchor">¶</a> 6. DE STATIONAIRE ZONEN VAN DE TRINITEIT </h2>
<p id="p6_1"><sup><small><a href="/nl/The_Urantia_Book/10#p6_1">10:6.1</a></small></sup>  Alle wet heeft zijn oorsprong in de Eerste Bron en Centrum; <i>hij is wet.</i> De tenuitvoerlegging van de geestelijke wet berust bij de Tweede Bron en Centrum. De openbaring van de wet, de afkondiging en interpretatie van de goddelijke verordeningen, is de functie van de Derde Bron en Centrum. De toepassing van de wet, de rechtspraak, behoort tot het domein van de Paradijs-Triniteit en wordt uitgevoerd door bepaalde Zonen van de Triniteit.</p>
<p id="p6_2"><sup><small><a href="/nl/The_Urantia_Book/10#p6_2">10:6.2</a></small></sup>  <i>Gerechtigheid</i> is inherent aan de universele soevereiniteit van de Paradijs-Triniteit, maar goedheid, barmhartigheid en waarheid zijn het universele dienstbetoon van de goddelijke persoonlijkheden wier Godheidsvereniging de Triniteit vormt. Gerechtigheid is niet de instelling van de Vader, de Zoon, of van de Geest. Gerechtigheid is de Triniteitsinstelling van deze persoonlijkheden van liefde, barmhartigheid en dienstbetoon. Niet één der Paradijs-Godheden behartigt de rechtspleging. Gerechtigheid is nooit een persoonlijke instelling; rechtspraak is altijd een meervoudige functie.</p>
<p id="p6_3"><sup><small><a href="/nl/The_Urantia_Book/10#p6_3">10:6.3</a></small></sup>  <i>Bewijsvoering,</i> de grondslag van billijkheid (gerechtigheid in harmonie met barmhartigheid), is de taak van de persoonlijkheden van de Derde Bron en Centrum, de met de Vader en de Zoon verbonden vertegenwoordiger van hen gezamenlijk voor alle gebieden en voor het denken van de verstandelijke wezens der ganse schepping.</p>
<p id="p6_4"><sup><small><a href="/nl/The_Urantia_Book/10#p6_4">10:6.4</a></small></sup>  <i>Vonnis wijzen,</i> de uiteindelijke toepassing van het recht in overeenstemming met het bewijs dat door de persoonlijkheden van de Oneindige Geest is voorgelegd, is het werk van de Stationaire Zonen van de Triniteit, wezens die deelhebben aan de Triniteitsnatuur van de verenigde Vader, Zoon en Geest.</p>
<p id="p6_5"><sup><small><a href="/nl/The_Urantia_Book/10#p6_5">10:6.5</a></small></sup>  Deze groep Triniteitszonen omvat de volgende persoonlijkheden:</p>
<p id="p6_6"><sup><small><a href="/nl/The_Urantia_Book/10#p6_6">10:6.6</a></small></sup>  1. Getrinitiseerde Geheimen der Allerhoogste Macht;</p>
<p id="p6_7"><sup><small><a href="/nl/The_Urantia_Book/10#p6_7">10:6.7</a></small></sup>  2. Eeuwigen der Dagen;</p>
<p id="p6_8"><sup><small><a href="/nl/The_Urantia_Book/10#p6_8">10:6.8</a></small></sup>  3. Ouden der Dagen;</p>
<p id="p6_9"><sup><small><a href="/nl/The_Urantia_Book/10#p6_9">10:6.9</a></small></sup>  4. Perfecties der Dagen;</p>
<p id="p6_10"><sup><small><a href="/nl/The_Urantia_Book/10#p6_10">10:6.10</a></small></sup>  5. Recenten der Dagen;</p>
<p id="p6_11"><sup><small><a href="/nl/The_Urantia_Book/10#p6_11">10:6.11</a></small></sup>  6. Unies der Dagen;</p>
<p id="p6_12"><sup><small><a href="/nl/The_Urantia_Book/10#p6_12">10:6.12</a></small></sup>  7. Getrouwen der Dagen;</p>
<p id="p6_13"><sup><small><a href="/nl/The_Urantia_Book/10#p6_13">10:6.13</a></small></sup>  8. Vervolmakers der Wijsheid;</p>
<p id="p6_14"><sup><small><a href="/nl/The_Urantia_Book/10#p6_14">10:6.14</a></small></sup>  9. Goddelijke Raadslieden;</p>
<p id="p6_15"><sup><small><a href="/nl/The_Urantia_Book/10#p6_15">10:6.15</a></small></sup>  10. Universele Censors.</p>
<p id="p6_16"><sup><small><a href="/nl/The_Urantia_Book/10#p6_16">10:6.16</a></small></sup>  Wij zijn de kinderen van de drie Paradijs-Godheden functionerend als de Triniteit, want ik behoor toevallig tot de tiende orde van deze groep, de Universele Censors. Deze orden zijn niet representatief voor de instelling van de Triniteit in een universele zin; zij vertegenwoordigen deze collectieve instelling van de Godheid alleen in de domeinen van de uitvoering van vonnissen — gerechtigheid. Zij zijn door de Triniteit specifiek ontworpen voor het nauwkeurige werk waarvoor zij worden aangesteld, en zij vertegenwoordigen de Triniteit slechts in de functies waarvoor zij zijn gepersonaliseerd.</p>
<p id="p6_17"><sup><small><a href="/nl/The_Urantia_Book/10#p6_17">10:6.17</a></small></sup>  De Ouden der Dagen en hun van de Triniteit afstammende metgezellen wijzen gerechte vonnissen van allerhoogste billijkheid in de zeven superuniversa. In het centrale universum bestaan deze functies slechts in theorie: daar, in de volmaaktheid, is billijkheid vanzelfsprekend, en de volmaaktheid van Havona sluit alle mogelijkheid van disharmonie uit.</p>
<p id="p6_18"><sup><small><a href="/nl/The_Urantia_Book/10#p6_18">10:6.18</a></small></sup>  Het recht is de collectieve gedachte van rechtvaardigheid: barmhartigheid is de persoonlijke uitdrukking ervan. Barmhartigheid is de instelling van liefde; nauwkeurigheid kenmerkt de werking der wet. Het goddelijke oordeel is de billijkheid zelve, want het voegt zich steeds naar de gerechtigheid van de Triniteit en vervult immer de goddelijke liefde van God. Wanneer dit geheel wordt ingezien en volledig begrepen, vallen de rechtvaardige gerechtigheid van de Triniteit en de barmhartige liefde van de Universele Vader samen. De mens heeft echter niet zulk een volledig begrip van de goddelijke gerechtigheid. Vanuit het menselijke standpunt gezien, worden in de Triniteit de persoonlijkheden van de Vader, de Zoon en de Geest aangepast teneinde de dienst van de liefde en het recht te coördineren in de experiëntiële universa in de tijd.</p>
<h2 id="p7" class="toc-header"><a href="#p7" class="toc-anchor">¶</a> 7. DE ALBEHEERSING VAN HET ALLERHOOGST BEWIND </h2>
<p id="p7_1"><sup><small><a href="/nl/The_Urantia_Book/10#p7_1">10:7.1</a></small></sup>  De Eerste, de Tweede en de Derde Persoon der Godheid zijn elkaars gelijken, en zij zijn één<sup id="cite7"><a href="#fn7">[7]</a></sup>. ‘De Heer onze God is één God<sup id="cite8"><a href="#fn8">[8]</a></sup>.’ Er bestaat volmaaktheid van voornemen en eenheid van uitvoering in de goddelijke Triniteit der eeuwige Godheden. De Vader, de Zoon, en de Vereend Handelende Geest zijn waarlijk en goddelijk één. Naar waarheid staat geschreven: ‘Ik ben de eerste en ik ben de laatste, en buiten mij is er geen God<sup id="cite9"><a href="#fn9">[9]</a></sup><sup id="cite10"><a href="#fn10">[10]</a></sup>.’</p>
<p id="p7_2"><sup><small><a href="/nl/The_Urantia_Book/10#p7_2">10:7.2</a></small></sup>  Zoals de dingen voor de sterveling op het niveau van het eindige lijken te zijn, houdt de Paradijs-Triniteit, evenals de Allerhoogste, zich alleen bezig met de totaliteit — de totale planeet, het totale universum, het totale superuniversum, het totale groot universum. Deze totaliteitsinstelling bestaat omdat de Triniteit het totaal der Godheid is, en om nog vele andere redenen.</p>
<p id="p7_3"><sup><small><a href="/nl/The_Urantia_Book/10#p7_3">10:7.3</a></small></sup>  De Allerhoogste is iets minder en iets anders dan de Triniteit zoals deze functioneert in de eindige universa; binnen zekere grenzen echter, en gedurende het huidige tijdperk van onvolledige krachtpersonalisatie, lijkt deze evolutionaire Godheid inderdaad de instelling van de Triniteit der Allerhoogste macht te weerspiegelen. De Vader, de Zoon en de Geest functioneren niet persoonlijk samen met de Allerhoogste, maar gedurende het huidige universum-tijdperk werken zij met hem samen als de Triniteit. Wij begrijpen dat zij eenzelfde betrekking onderhouden met de Ultieme. Wij speculeren er dikwijls over wat de persoonlijke verhouding zal zijn tussen de Paradijs-Godheden en God de Allerhoogste wanneer deze eindelijk geëvo-lueerd zal zijn, maar wij weten het niet werkelijk.</p>
<p id="p7_4"><sup><small><a href="/nl/The_Urantia_Book/10#p7_4">10:7.4</a></small></sup>  Wij zijn tot de conclusie gekomen dat de albeheersing van het Allerhoogst Bewind niet geheel voorspelbaar is. Deze onvoorspelbaarheid lijkt bovendien gekenmerkt te worden door een zekere mate van onvolledigheid in ontwikkeling, ongetwijfeld een kenteken van de onvolledigheid van de Allerhoogste en de onvolledigheid der eindige reactie op de Paradijs-Triniteit.</p>
<p id="p7_5"><sup><small><a href="/nl/The_Urantia_Book/10#p7_5">10:7.5</a></small></sup>  Het sterfelijk bewustzijn kan ogenblikkelijk duizend en één dingen bedenken — catastrofale fysische gebeurtenissen, ontstellende ongelukken, verschrikkelijke rampen, pijnlijke ziekten en wereldwijde plagen — en zich afvragen of zulke bezoekingen gecorreleerd worden in het onbekende manoeuvreren van dit waarschijnlijke functioneren van de Allerhoogste. Eerlijk gezegd weten wij dit niet: wij zijn er niet werkelijk zeker van. Doch wij merken wel dat met het voortschrijden van de tijd al deze moeilijke en min of meer mysterieuze omstandigheden <i>altijd</i> zo uitwerken dat zij het welzijn en de vooruitgang van de universa ten goede komen. Het kan zijn dat de omstandigheden van het bestaan en de onverklaarbare wisselvalligheden van het leven alle met elkaar verweven worden tot een zinvol patroon van hoge waarde, door het functioneren van de Allerhoogste en de albeheersing door de Triniteit.</p>
<p id="p7_6"><sup><small><a href="/nl/The_Urantia_Book/10#p7_6">10:7.6</a></small></sup>  Als een zoon van God kunt ge de persoonlijke instelling van liefde in alle daden van God de Vader ontwaren. Maar ge zult niet altijd kunnen begrijpen hoe vele van de universum-daden van de Paradijs-Triniteit de individuele sterveling op de evolutionaire werelden in de ruimte tot heil zijn. In de vooruitgang der eeuwigheid zullen de daden van de Triniteit geopenbaard worden als in alle opzichten zinvol en behoedzaam, maar zo schijnen zij de schepselen in de tijd niet altijd toe.</p>
<h2 id="p8" class="toc-header"><a href="#p8" class="toc-anchor">¶</a> 8. DE TRINITEIT BOVEN HET EINDIGE </h2>
<p id="p8_1"><sup><small><a href="/nl/The_Urantia_Book/10#p8_1">10:8.1</a></small></sup>  Vele waarheden en feiten die betrekking hebben op de Paradijs-Triniteit kunnen alleen, en dan nog slechts ten dele, worden begrepen, wanneer men een functie erkent die boven het eindige uitgaat.</p>
<p id="p8_2"><sup><small><a href="/nl/The_Urantia_Book/10#p8_2">10:8.2</a></small></sup>  Het zou niet raadzaam zijn de functies te bespreken van de Triniteit der Ultimiteit, doch wij mogen u hier onthullen dat God de Ultieme de Triniteitsmanifestatie is die door de Transcendenten wordt begrepen. Wij zijn geneigd te geloven dat de eenwording van het meester-universum de resulterende daad is van de Ultieme, en dat deze waarschijnlijk bepaalde, doch niet alle, aspecten van de absoniete albeheersing van de Paradijs-Triniteit weerspiegelt. De Ultieme is een gekwalificeerde manifestatie van de Triniteit in verband met het absoniete alleen in die zin, dat de Allerhoogste aldus gedeeltelijk de Triniteit vertegenwoordigt in verband met het eindige.</p>
<p id="p8_3"><sup><small><a href="/nl/The_Urantia_Book/10#p8_3">10:8.3</a></small></sup>  De Universele Vader, de Eeuwige Zoon en de Oneindige Geest zijn, in zekere zin, de constituerende persoonlijkheden van de totale Godheid. Hun vereniging in de Paradijs-Triniteit en de absolute functie van de Triniteit vormen het equivalent van de functie van de totale Godheid. En een dergelijke voltooiing van de Godheid gaat zowel het eindige als het absoniete te boven.</p>
<p id="p8_4"><sup><small><a href="/nl/The_Urantia_Book/10#p8_4">10:8.4</a></small></sup>  Hoewel geen enkele persoon van de Paradijs-Godheden op zichzelf daadwerkelijk alle potentieel van de Godheid vervult, doen zij dit gedrieën collectief wel. Drie oneindige personen lijken het minimum aantal wezens dat nodig is om het voorpersoonlijke en existentiële potentieel van de totale Godheid te activeren — het Godheid-Absolute.</p>
<p id="p8_5"><sup><small><a href="/nl/The_Urantia_Book/10#p8_5">10:8.5</a></small></sup>  Wij kennen de Universele Vader, de Eeuwige Zoon, en de Oneindige Geest als <i>personen,</i> maar het Godheid-Absolute ken ik niet persoonlijk. Ik heb God de Vader lief en aanbid hem; ik respecteer en eer het Godheid-Absolute.</p>
<p id="p8_6"><sup><small><a href="/nl/The_Urantia_Book/10#p8_6">10:8.6</a></small></sup>  Ik verbleef eens in een universum waar een zekere groep wezens onderrichtte dat de volkomenen, in de eeuwigheid, uiteindelijk de kinderen van het Godheid-Absolute zouden worden. Ik ben evenwel niet bereid deze oplossing van het mysterie dat de toekomst van de volkomenen omhult, te aanvaarden.</p>
<p id="p8_7"><sup><small><a href="/nl/The_Urantia_Book/10#p8_7">10:8.7</a></small></sup>  Het Korps der Volkomenheid omvat onder anderen die stervelingen uit de tijd en ruimte, die volmaaktheid hebben bereikt in alles wat betrekking heeft op de wil van God. Als schepselen, en binnen de grenzen van het vermogen van schepselen, kennen zij God ten volle en waarlijk. Nu zij op deze wijze God gevonden hebben als de Vader van alle schepselen, moeten deze volkomenen te eniger tijd beginnen aan de queeste naar de boveneindige Vader. Deze zoektocht houdt echter een verstaan in van de absoniete natuur van de ultieme eigenschappen en het ultieme karakter van de Paradijs-Vader. De eeuwigheid zal onthullen of het mogelijk is dit te bereiken, maar wij zijn ervan overtuigd dat zelfs indien de volkomenen dit ultieme van goddelijkheid zullen gaan vatten, zij waarschijnlijk niet in staat zullen zijn de superultieme niveaus van de absolute Godheid te bereiken.</p>
<p id="p8_8"><sup><small><a href="/nl/The_Urantia_Book/10#p8_8">10:8.8</a></small></sup>  Misschien zullen de volkomenen het Godheid-Absolute gedeeltelijk kunnen bereiken, maar zelfs indien zij dit doen, dan nog zal in de eeuwigheid der eeuwigheden het probleem van het Universeel Absolute de opklimmende en voortschrijdende volkomenen blijven intrigeren, voor raadselen blijven stellen, verbijsteren en uitdagen, want wij merken hier op dat de ondoorgrondelijkheid van de kosmische betrekkingen van het Universeel Absolute de neiging zal hebben in omvang toe te nemen naarmate de materiële universa en hun geestelijk bestuur zich blijven uitbreiden.</p>
<p id="p8_9"><sup><small><a href="/nl/The_Urantia_Book/10#p8_9">10:8.9</a></small></sup>  Alleen de oneindigheid kan de Vader-Oneindige onthullen.</p>
<p id="p8_10"><sup><small><a href="/nl/The_Urantia_Book/10#p8_10">10:8.10</a></small></sup>  [Opgesteld onder verantwoordelijkheid van een Universele Censor, handelend op gezag van de Ouden der Dagen die op Uversa resideren.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/nl/The_Urantia_Book/9">
          <span class="mdi mdi-arrow-left-drop-circle"></span><span class="pl-2">Verhandeling 9. De betrekking van de Oneindige Geest tot het Universum</span>
        </a>
        </td>
        <td>
        <a href="/nl/The_Urantia_Book/Index">
          <span class="mdi mdi-book-open-variant"></span><span class="pl-2">Inhoudsopgave</span>
        </a>
        <br>
        <a href="/nl/The_Urantia_Book_Multiple/10">
          <span class="mdi mdi-view-parallel"></span><span class="pl-2">Meerdere versies</span>
        </a>
        </td>
        <td>
        <a href="/nl/The_Urantia_Book/11">
          <span class="pr-2">Verhandeling 11. Het eeuwige Paradijs-Eiland</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenties</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Paradijs-drie-eenheid</i>: <a href="/nl/Bible/Matthew/28#v19">Matt 28:19</a>; <a href="/nl/Bible/Acts_of_the_Apostles/2#v32">Hand 2:32-33</a>; <a href="/nl/Bible/2_Corinthians/13#v14">2 Kor 13:14</a>; <a href="/nl/Bible/1_John/5#v7">1 Joh 5:7</a>. </li>
  <li id="fn2"><a href="#cite2">↑</a> <i>Paradise Trinity (Paul's vroege visie)</i>: <a href="/nl/Bible/1_Corinthians/12#v4">1 Kor 12:4-6</a>. </li>
  <li id="fn3"><a href="#cite3">↑</a> <i>Paradijs Zonen</i>: <a href="/nl/Bible/Matthew/11#v27">Matt 11:27</a>; <a href="/nl/Bible/Luke/10#v22">Luk 10:22</a>; <a href="/nl/Bible/John/1#v14">Joh 1:14,18</a>; <a href="/nl/Bible/John/6#v45">Joh 6:45-46</a>; <a href="/nl/Bible/John/8#v26">Joh 8:26</a>; <a href="/nl/Bible/John/12#v49">Joh 12:49-50</a>; <a href="/nl/Bible/John/14#v7">Joh 14:7-11,20</a>; <a href="/nl/Bible/John/17#v6">Joh 17:6,25-26</a>. </li>
  <li id="fn4"><a href="#cite4">↑</a> <i>Mens gemaakt naar Gods beeld</i>: <a href="/nl/Bible/Genesis/1#v26">Gen 1:26</a>. </li>
  <li id="fn5"><a href="#cite5">↑</a> <i>"Woord" van God</i>: <a href="/nl/Bible/John/1#v1">Joh 1:1-4,14</a>. </li>
  <li id="fn6"><a href="#cite6">↑</a> <i>Daad van God</i>: <a href="/nl/Bible/Genesis/1#v1ff">Gen 1:1ff</a>. </li>
  <li id="fn7"><a href="#cite7">↑</a> <i>Eenheid van Godheid</i>: <a href="/nl/Bible/1_John/5#v7">1 Joh 5:7</a>. </li>
  <li id="fn8"><a href="#cite8">↑</a> <i>De Heer onze God is één God</i>: <a href="/nl/Bible/2_Kings/19#v19">2 Kon 19:19</a>; <a href="/nl/Bible/1_Chronicles/17#v20">1 Kron 17:20</a>; <a href="/nl/Bible/Nehemiah/9#v6">Neh 9:6</a>; <a href="/nl/Bible/Psalms/86#v10">Ps 86:10</a>; <a href="/nl/Bible/Sirach/36#v5">Eclo 36:5</a>; <a href="/nl/Bible/Isaiah/37#v16">Jes 37:16</a>; <a href="/nl/Bible/Isaiah/44#v6">Jes 44:6,8</a>; <a href="/nl/Bible/Isaiah/45#v5">Jes 45:5-6,21</a>; <a href="/nl/Bible/Deuteronomy/4#v35">Deut 4:35,39</a>; <a href="/nl/Bible/Deuteronomy/6#v4">Deut 6:4</a>; <a href="/nl/Bible/Mark/12#v29">Mark 12:29,32</a>; <a href="/nl/Bible/John/17#v3">Joh 17:3</a>; <a href="/nl/Bible/Romans/3#v30">Rom 3:30</a>; <a href="/nl/Bible/1_Corinthians/8#v4">1 Kor 8:4-6</a>; <a href="/nl/Bible/Galatians/3#v20">Gal 3:20</a>; <a href="/nl/Bible/Ephesians/4#v6">Efez 4:6</a>; <a href="/nl/Bible/1_Timothy/2#v5">1 Tim 2:5</a>; <a href="/nl/Bible/James/2#v19">Jak 2:19</a>; <a href="/nl/Bible/1_Samuel/2#v2">1 Sam 2:2</a>; <a href="/nl/Bible/2_Samuel/7#v22">2 Sam 7:22</a>. </li>
  <li id="fn9"><a href="#cite9">↑</a> <i>Eerste, laatste en enige God</i>: <a href="/nl/Bible/Isaiah/41#v4">Jes 41:4</a>; <a href="/nl/Bible/Isaiah/44#v6">Jes 44:6</a>; <a href="/nl/Bible/Isaiah/48#v12">Jes 48:12</a>; <a href="/nl/Bible/Revelation/1#v17">Openb 1:17</a>; <a href="/nl/Bible/Revelation/2#v8">Openb 2:8</a>. </li>
  <li id="fn10"><a href="#cite10">↑</a> <i>Alfa & Omega</i>: <a href="/nl/Bible/Revelation/1#v8">Openb 1:8,11</a>; <a href="/nl/Bible/Revelation/21#v6">Openb 21:6</a>; <a href="/nl/Bible/Revelation/22#v13">Openb 22:13</a>. </li>
</ol>
</div>
