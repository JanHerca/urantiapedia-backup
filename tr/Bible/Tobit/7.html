<!--
title: Tobit - Bölüm 7
description: 
published: true
date: 2022-10-8T10:0:25Z
tags: bible, bible—tobit
editor: ckeditor
dateCreated: 2022-8-28T15:30:19Z
-->

<figure class="table chapter-navigator">
  <table>
    <tbody>
      <tr>
        <td><a href="/tr/Bible/Tobit/6">Tobit - Bölüm 6</a></td>
        <td><a href="/tr/Bible/Tobit/Index">Dizin</a></td>
        <td><a href="/tr/Bible/Tobit/8">Tobit - Bölüm 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ekbatana'ya girerken Tobyas şöyle dedi: "Azarya kardeş, beni çabucak kardeşimiz Raguel'e götür. " O da Raguel'in evine giden yolu Tobyas'a gösterdi. Raguel avlu kapısının yanında oturuyordu. İlk önce selam verdiler. O da yanıt verdi: "Hoş geldiniz, selamlar, kardeşlerim. " Onları eve götürdü. </p>
<p id="v2"><sup><small>2</small></sup>  Eşi Edna'ya şöyle dedi: "Bu genç adam, kardeşim Tobit'e ne denli benziyor!" </p>
<p id="v3"><sup><small>3</small></sup>  Edna nereden geldiklerini sordu. "Biz Ninova'ya sürgün edilen Naftali'nin oğullarıyız" dediler. </p>
<p id="v4"><sup><small>4</small></sup>  Onlara, "Kardeşimiz Tobit'i tanıyor musunuz?" diye sordu. Onlar, "Evet, tanıyoruz" dediler. Edna yine sordu: "Kendisi nasıl?" </p>
<p id="v5"><sup><small>5</small></sup>  Onlar, "Hâlâ yaşıyor ve iyidir" diye yanıt verdiler. Tobyas sözlerini şöyle sürdürdü: "O benim babamdır. " </p>
<p id="v6"><sup><small>6</small></sup>  Raguel ayağa fırladı ve onu öpüp ağladı. </p>
<p id="v7"><sup><small>7</small></sup>  Konuşabildiği zaman şöyle dedi: "Seni kutsarım, oğlum! Soylu bir babanın oğlusun. O denli erdemli ve o denli iyi işler yapan bir insanın kör olması ne acıklı!" Akrabası olan Tobyas'ın boynuna sarıldı ve gözyaşı döktü. </p>
<p id="v8"><sup><small>8</small></sup>  Eşi Edna onun için ağladı, kızı Sara da gözyaşı döktü. </p>
<p id="v9"><sup><small>9</small></sup>  Raguel sürüden bir koyun kesti ve konukları içtenlikle karşıladılar. Yıkandılar, banyo yaptılar ve sofraya oturdular. Sonra Tobyas Rafael'e şöyle dedi: "Azarya kardeş, bacın Sara'yı benim için Raguel'den ister misin?" </p>
<p id="v10"><sup><small>10</small></sup>  Raguel bu sözleri duydu. Genç adama şöyle dedi: "Ye, iç ve elinden geldiği kadar bu geceden faydalan. Kızım Sara ile başka kimsenin evlenmeye hakkı yoktur. Buna ancak senin hakkın vardır, kardeşim. Kızımın en yakın akrabası olduğuna göre, ben onu senden başkasına veremem. Ancak, oğlum, seninle açık konuşmalıyım. </p>
<p id="v11"><sup><small>11</small></sup>  Akrabalarımız arasından yedi kez ona bir koca bulmaya çalıştım, ancak hepsi de kızımın odasına girince, ilk gece öldü. Oğlum şimdi ye, iç. Tanrı seni bağışlayacak ve gönül rahatlığı verecektir. " Tobyas şöyle konuştu: "Sen benim hakkımda bir karara varıncaya dek yiyip içmekten anlamam. " Raguel yanıt verdi: "Dediğin gibi olsun. Çünkü Musa'nın yasası uyarınca o sana verilmiştir. Tanrı'nın buyruğu da senin olması yolundadır. Onun için kız kardeşini sana emanet ediyorum. Bundan böyle sen onun erkek kardeşisin, o da senin kız kardeşindir. Bugünden başlayarak, sonsuza dek, o sana verilmiştir. Göklerdeki Tanrı bu gece yardımcın olsun, oğlum. O seni bağışlasın ve sana gönül rahatlığı ver­sin." </p>
<p id="v12"><sup><small>12</small></sup>  Raguel kızı Sara'yı çağırdı. Eli­ni tuttu ve kızını Tobyas'a vererek şöy­le dedi: "Onu sana emanet ediyorum. Musa'nın yasasına ve yargısına göre o senin karındır. Onu götür. Vicdanın rahat etsin ve onu babanın evine gö­tür. Göklerdeki Tanrı'nın yardımıyla yolun açık olsun, gönül rahatlığıyla git." </p>
<p id="v13"><sup><small>13</small></sup>  Sonra kızının annesine döndü ve yazı yazmak için kâğıt istedi. Evli­lik sözleşmesini hazırladı. Musa'nın yasası uyarınca kızın Tobyas'la nasıl evlendirildiğini yazdı. </p>
<p id="v14"><sup><small>14</small></sup>  Birlikte yiyip içtiler. </p>
<p id="v15"><sup><small>15</small></sup>  (#7:14) </p>
<p id="v16"><sup><small>16</small></sup>  Raguel eşi Edna'yı çağırıp şöyle dedi: "Ba­cım, ikinci odayı hazırla ve kızını ora­ya götür." Edna kocasının buyurduğu gibi, yatağı o odada hazırladı ve kızı­nı odaya götürdü. Kızı için ağladı, sonra gözünün yaşını sildi ve şöyle dedi: "Yürekli ol, kızım! Göklerdeki Tanrı acını sevince çevirsin! Yürekli ol, kızım!" Bunu dedikten sonra dışa­rı çıktı. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/tr/Bible/Tobit/6">Tobit - Bölüm 6</a></td>
        <td><a href="/tr/Bible/Tobit/Index">Dizin</a></td>
        <td><a href="/tr/Bible/Tobit/8">Tobit - Bölüm 8</a></td>
      </tr>
    </tbody>
  </table>
</figure>
