<!--
title: Tobit - Bölüm 4
description: 
published: true
date: 2023-11-8T22:7:0Z
tags: bible, bible—tobit
editor: ckeditor
dateCreated: 2022-8-28T15:30:19Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/tr/Bible/Tobit/3">
          <span class="mdi mdi-arrow-left-drop-circle"></span><span class="pl-2">Tobit - Bölüm 3</span>
        </a>
        </td>
        <td>
        <a href="/tr/Bible/Tobit/Index">
          <span class="mdi mdi-book-open-variant"></span><span class="pl-2">Dizin</span>
        </a>
        </td>
        <td>
        <a href="/tr/Bible/Tobit/5">
          <span class="pr-2">Tobit - Bölüm 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aynı gün Tobit Medya'da, Rages'te Gabael'e bıraktığı gümüşleri anımsadı. </p>
<p id="v2"><sup><small>2</small></sup>  Şöyle düşündü: "Ölmek için dua edecek durumdayım. Ölmeden önce oğlum Tobyas'ı çağırıp ona para konusunda bilgi vermem iyi olur. " </p>
<p id="v3"><sup><small>3</small></sup>  Oğlu Tobyas'ı çağırıp ona şöyle dedi: "Öldüğüm zaman onurlu bir şekilde gömülmemi sağla. Annene saygı göster ve yaşadığın sürece onu asla bırakma. Tüm isteklerini yerine getir ve onu asla üzme. </p>
<p id="v4"><sup><small>4</small></sup>  Sen onun rahmindeyken senin için göze aldığı tehlikeleri anımsa, oğlum. Annen öldüğü zaman onu benim yanıma, aynı mezara göm. </p>
<p id="v5"><sup><small>5</small></sup>  "Oğlum, yaşadığın sürece Tanrıya güven. Günah işlemek ya da Tanrı'nın yasalarına uymamak isteğini asla duyma. Yaşadığın sürece iyi işler yap, doğru olmayan biçimde asla davranma. </p>
<p id="v6"><sup><small>6</small></sup>  Çünkü dürüst davranırsan bütün yaptıklarında başarılı olursun. Doğru davranan bütün insanlar aynı durumdadır. </p>
<p id="v7"><sup><small>7</small></sup>  "Mallarından bir bölümünü sadaka vermek için ayır. Yoksul kişiye asla sırt çevirme. Tanrı da sana sırt çevirmez. </p>
<p id="v8"><sup><small>8</small></sup>  Sadaka verirken varlığını ölçü olarak kullan. Varlıklıysan daha çok ver, varlıklı değilsen az ver, ama sadaka verirken eli sıkı olma. </p>
<p id="v9"><sup><small>9</small></sup>  Böyle davranırsan, yoksulluk günleri için kendine büyük bir hazine hazırlamış olursun. </p>
<p id="v10"><sup><small>10</small></sup>  Çünkü sadaka insanı ölümden kurtarır ve karanlığa gömülmesini önler. </p>
<p id="v11"><sup><small>11</small></sup>  Sadakayı yüce Tanrı'nın katında vermek çok etkili bir sunudur. </p>
<p id="v12"><sup><small>12</small></sup>  "Oğlum, düzensiz davranışlardan sakın. Seçeceğin eş babanın soyundan olsun. Babanın oymağından olmayan yabancı bir eş alma, çünkü bizler, peygamberlerin çocuklarıyız. Baştan beri atalarımız olan Nuh'u, İbrahim'i, İshak'ı ve Yakup'u anımsa. Tümü kendi soyundan eş aldı, çocuklarıyla kutsandılar ve onların soyu yeryüzünün mirasçısı olacaktır. </p>
<p id="v13"><sup><small>13</small></sup>  Oğlum sen de kendi kardeşlerini yeğ tutmalısın. Kardeşlerini asla küçük görme, onlar ulusun oğulları ve kızlarıdırlar. Eşini onların arasından seç. Çünkü gurur, insanın kaygı duymasına ve yıkımına neden olur. Aylaklık yoksunluğa ve yoksulluğa neden olur, çünkü aylaklık açlığın anasıdır. </p>
<p id="v14"><sup><small>14</small></sup>  "Senin için çalışanların ücretini çabucak öde, ücretlerini ödemeyi ertesi güne bırakma. Tanrı'ya hizmet edersen ödülünü alırsın. Oğlum, yaptıklarında dikkatli ol, bütün davranışlarında tutumun eğitilmiş kişininki gibi olsun. </p>
<p id="v15"><sup><small>15</small></sup>  Sana nasıl davranılmasını istiyorsan başkalarına da öyle: davran. Sarhoş olacak kadar şarap içme, yolculuk ederken aşırı davranışlardan sakın. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  "Aç olanlara ekmeğini ve çıplak olanlara giysilerini ver. Varlıklıyken elinde bulunanların bir bölümünü sadakaya ayır; sadaka verdiğin zaman isteksiz olma. </p>
<p id="v17"><sup><small>17</small></sup>  Erdemli kişinin mezarında ekmek sunmakta eli açık davran, ama günahlılara bir şey verme. </p>
<p id="v18"><sup><small>18</small></sup>  "Bilge kişinin öğüdünü dinle, yararlı bir öğüdü asla küçümseme. </p>
<p id="v19"><sup><small>19</small></sup>  Bir işe girişirken Tanrı'ya yalvar, sana yol göstermesi ve amacına ulaşabilmen için O'na yakar. Çünkü bilgelik bütün uluslara verilmemiştir, bütün iyilikleri veren Tanrı'dır. İsterse insanı yüceltir, isterse insanın yıkımına neden olur. Ölüler ülkesinin derinliklerine gömer. Bundan ötürü oğlum, öğütlerimi anımsa ve sözlerimin izleri asla yüreğinden silinmesin. </p>
<p id="v20"><sup><small>20</small></sup>  "Şimdi, oğlum, Medya'da, Rages'te, Gabri'nin oğlu Gabael'de on talant gümüş bıraktığımı sana söylemem gerek. </p>
<p id="v21"><sup><small>21</small></sup>  Yoksul olduksa kaygılanma, oğlum. Tanrı'dan korkuyorsan, her türlü günahtan uzak duruyorsan ve yaptıklarından Tanrı hoşnutsa, senin büyük bir servetin var demektir. " </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/tr/Bible/Tobit/3">
          <span class="mdi mdi-arrow-left-drop-circle"></span><span class="pl-2">Tobit - Bölüm 3</span>
        </a>
        </td>
        <td>
        <a href="/tr/Bible/Tobit/Index">
          <span class="mdi mdi-book-open-variant"></span><span class="pl-2">Dizin</span>
        </a>
        </td>
        <td>
        <a href="/tr/Bible/Tobit/5">
          <span class="pr-2">Tobit - Bölüm 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referanslar</h2>
<div>
<ol>
  <li id="fn1"><a href="#cite1">↑</a> 4:15 <i>Başkalarına Tanrı'nın yaptığı gibi yapın</i>: <a href="/tr/The_Urantia_Book/131#p10_5">UK 131:10.5</a>.  <i>Altın kural (negatif)</i>: <a href="/tr/The_Urantia_Book/131#p10_7">UK 131:10.7</a>.  <i>Altın kural (negatif)</i>: <a href="/tr/The_Urantia_Book/132#p5_10">UK 132:5.10</a>.  <i>Altın kural (negatif)</i>: <a href="/tr/The_Urantia_Book/147#p4_1">UK 147:4.1</a>.  <i>Altın kural (negatif)</i>: <a href="/tr/The_Urantia_Book/147#p4_3">UK 147:4.3</a>.  <i>Altın kural (negatif)</i>: <a href="/tr/The_Urantia_Book/178#p1_12">UK 178:1.12</a>.  <i>Altın kural (negatif)</i>: <a href="/tr/The_Urantia_Book/180#p5_5">UK 180:5.5</a>.  <i>Golden rule (old negative)</i>: <a href="/tr/The_Urantia_Book/140#p10_5">UK 140:10.5</a>.  <i>Negative Golden rule</i>: <a href="/tr/The_Urantia_Book/131#p2_11">UK 131:2.11</a>.  <i>Negative Golden rule</i>: <a href="/tr/The_Urantia_Book/131#p3_6">UK 131:3.6</a>.  <i>Negative Golden rule</i>: <a href="/tr/The_Urantia_Book/131#p4_6">UK 131:4.6</a>.  <i>Negative Golden rule</i>: <a href="/tr/The_Urantia_Book/159#p5_13">UK 159:5.13</a>. </li>
</ol>
</div>
