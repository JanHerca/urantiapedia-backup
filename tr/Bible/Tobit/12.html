<!--
title: Tobit - Bölüm 12
description: 
published: true
date: 2022-10-8T10:0:25Z
tags: bible, bible—tobit
editor: ckeditor
dateCreated: 2022-8-28T15:30:19Z
-->

<figure class="table chapter-navigator">
  <table>
    <tbody>
      <tr>
        <td><a href="/tr/Bible/Tobit/11">Tobit - Bölüm 11</a></td>
        <td><a href="/tr/Bible/Tobit/Index">Dizin</a></td>
        <td><a href="/tr/Bible/Tobit/13">Tobit - Bölüm 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Şölen bitince Tobit oğlu Tob­yas'ı çağırıp şöyle dedi: "Oğ­lum, seninle yolculuk eden arkadaşına ödeyeceğin parayı düşünmen gerek. Ona kararlaştırdığımızdan fazlasını ver!" </p>
<p id="v2"><sup><small>2</small></sup>  Tobyas, "Baba, yardımları için ona ne ödemem gerek?" diye sordu, "Geri getirdiğimiz malların yarısını ona versem bile, yine de kazançlı sa­yılırım. </p>
<p id="v3"><sup><small>3</small></sup>  Esenlikle sana dönmemi sağ­ladı, eşimi iyileştirdi, parayı da getirdi ve şimdi de seni iyileştirdi. Tüm yap­tıkları için ona ne vereyim?" </p>
<p id="v4"><sup><small>4</small></sup>  Tobit şöyle dedi: "Geri getirdiği malların yarısını fazlasıyla kazandı." </p>
<p id="v5"><sup><small>5</small></sup>  Bunun üzerine Tobyas arkadaşını çağırıp şöy­le dedi: "Tüm yaptıklarının karşılığın­da geri getirdiğin malların yarısını üc­ret olarak alabilirsin ve gönül rahatlı­ğıyla gidebilirsin." </p>
<p id="v6"><sup><small>6</small></sup>  O zaman Rafael her ikisini yanı­na çağırıp şöyle dedi: "Tanrı'ya hamdedin ve bütün canlıların önünde size verdiği iyilikler için O'nu övün. O'na hamdedin ve adını yüceltin. Tanrı'nın yaptıklarını hak ettiği gibi, bütün insanların önünde açığa vurun ve O'na şükretmekten asla usanmayın. </p>
<p id="v7"><sup><small>7</small></sup>  Bir kralın gizini saklamak doğrudur, aynı biçimde, Tanrı'nın yaptıklarını bildir­mek ve açığa vurmak doğrudur. Ya­raştığı gibi O'na şükredin. Doğru ola­nı yapın ve size hiç bir kötülük gel­mez. </p>
<p id="v8"><sup><small>8</small></sup>  "Dua edip oruç tutmak ve sadaka verip doğru olanı yapmak varlıklı olup günah işlemekten daha iyidir. Altın biriktirmektense sadaka vermek daha iyidir. </p>
<p id="v9"><sup><small>9</small></sup>  Sadaka insanı ölümden kurta­rır ve her türlü günahtan temizler. Sa­daka verenlerin günleri boş geçmemiştir. </p>
<p id="v10"><sup><small>10</small></sup>  Günah işleyip kötülük yapanlarsa kendilerine zarar verirler. </p>
<p id="v11"><sup><small>11</small></sup>  "Size bütün gerçeği anlataca­ğım, sizden bir şey saklamayacağım. Bir kralın gizini saklamanın doğru ol­duğunu ve aynı şekilde, Tanrı'nın yaptıklarını yaraşır biçimde açıklamanın doğru olduğunu size daha önce söyle­miştim. </p>
<p id="v12"><sup><small>12</small></sup>  Şunu bil ki, sen Sara ile birlikte dua ederken yakarışlarınızı gör kemli Tanrı'ya sunan ve onları oku­yan bendim. Ölüyü gömdüğünüz za­man da durum böyleydi. </p>
<p id="v13"><sup><small>13</small></sup>  Bir ölüyü gömmek için duraksamadan sofradan kalktığın zaman, kutsal inancını dene­mek için ben gönderilmiştim. </p>
<p id="v14"><sup><small>14</small></sup>  Aynı biçimde Tanrı, seni ve gelinin Sara'yı iyileştirmem için beni gönderdi. </p>
<p id="v15"><sup><small>15</small></sup>  Ben Rafael'im. Tanrı'nın yüce katına çık­mak için her an hazır bekleyen yedi melekten* biriyim." *Eski ve Yeni Antlaşma'da bu yedi melekten üçünün sözü geçer: Cebrail, Mikael ve Rafael. </p>
<p id="v16"><sup><small>16</small></sup>  Her ikisinin gönlü, karşı konul­maz korku ve saygı duygularıyla dol­du, ürküntü ile yüzüstü yere kapandı­lar. </p>
<p id="v17"><sup><small>17</small></sup>  Ama melek şöyle dedi: "Kaygı­lanmayın, gönlünüz rahat olsun. Son­suza dek Tanrı'ya hamdedin. </p>
<p id="v18"><sup><small>18</small></sup>  Bana ge­lince, sizlerle birlikte olmak konusun­daki yargıyı ben vermiş değilim, Tan­rı'nın buyruğu böyle belirdi. Yaşadı­ğınız sürece O'na hamdetmeli, O'nu övmelisiniz. </p>
<p id="v19"><sup><small>19</small></sup>  Beni yemek yerken gör­düğünüzü sandınız. Ancak bu, oluşan bir görüntü idi, başka bir şey değildi. </p>
<p id="v20"><sup><small>20</small></sup>  Şimdi yeryüzünde Rabbinize hamde­din ve Tanrı'ya şükredin. O yukarıdan beni buraya gönderdi, ben de O'na dön­mek üzereyim. Olup bitenleri yazın." Rafael yukarıya yükseldi. </p>
<p id="v21"><sup><small>21</small></sup>  Yeniden ayağa kalktıkları zaman, Rafael artık görünmüyordu. </p>
<p id="v22"><sup><small>22</small></sup>  Tanrı'yı ilahilerle övdüler, böyle mucizeler yaptığı için O'na şükrettiler. Çünkü Tanrı'nın bir meleği onlara görünmüştü! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/tr/Bible/Tobit/11">Tobit - Bölüm 11</a></td>
        <td><a href="/tr/Bible/Tobit/Index">Dizin</a></td>
        <td><a href="/tr/Bible/Tobit/13">Tobit - Bölüm 13</a></td>
      </tr>
    </tbody>
  </table>
</figure>
