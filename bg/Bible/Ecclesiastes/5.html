<!--
title: Еклесиаст - глава 5
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ecclesiastes/4">Еклесиаст - глава 4</a></td>
        <td><a href="/bg/Bible/Ecclesiastes/Index">Индекс</a></td>
        <td><a href="/bg/Bible/Ecclesiastes/6">Еклесиаст - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Пази ногата си, когато отиваш в Божия дом, Защото да се приближиш да слушаш е по-добро, Отколкото да принесеш жертва на безумните, Които не знаят, че струват зло. </p>
<p id="v2"><sup><small>2</small></sup>  Не прибързвай с устата си, Нито да бърза сърцето ти да произнася дума пред Бога; Защото Бог е на небесата, а ти на земята, За това, нека бъдат думите ти малко; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Защото както съновидението произхожда от многото занимание, Така и гласът на безумния от многото думи. </p>
<p id="v4"><sup><small>4</small></sup>  Когато направиш обрек Богу, Не се бави да го изпълниш, Защото той няма благоволение в безумните; Изпълни това, което си обрекъл. </p>
<p id="v5"><sup><small>5</small></sup>  По-добре да се не обричаш, Отколкото да се обречеш и  да не изпълниш. </p>
<p id="v6"><sup><small>6</small></sup>  Не позволявай на устата си да вкарат в грях плътта ти; И не казвай пред Божия служител (Еврейски: пред ангела), че е било по небрежение; Защо да се разгневи Бог на гласа ти, И да погуби делото на ръцете ти? </p>
<p id="v7"><sup><small>7</small></sup>  Защото, макар да изобилват сънища и суети и много думи, Ти се бой от Бога. </p>
<p id="v8"><sup><small>8</small></sup>  Ако видиш, че сиромахът се угнетява, И че правосъдието и правдата в държавата се изнасилват, Да се не почудиш на това нещо; Защото над високия надзирава по-висок, И над тях има по-високи. </p>
<p id="v9"><sup><small>9</small></sup>  При това, ползата от земята е за всичките, И сам царят служи на нивите. </p>
<p id="v10"><sup><small>10</small></sup>  Който обича среброто не ще се насити от сребро, Нито с доходи оня, който обича изобилието. И това е суета. </p>
<p id="v11"><sup><small>11</small></sup>  Когато се умножават благата, Умножават се и ония, които ги ядат; И каква полза има на  притежателите им, Освен да ги гледат с очите си? </p>
<p id="v12"><sup><small>12</small></sup>  Сънят на работника е сладък, малко ли ял, или много; А пресищането на богатия не го оставя да спи. </p>
<p id="v13"><sup><small>13</small></sup>  има тежко зло, което видях под слънцето, именно, Богатство пазено от притежателя му за негова му вреда; </p>
<p id="v14"><sup><small>14</small></sup>  И онова богатство се изгубва чрез зъл случай, И не остава нищо в ръката на сина, когото е родил. </p>
<p id="v15"><sup><small>15</small></sup>  Както е излязъл из утробата на майка си, Гол ще отиде пак както е дошъл, Без да вземе нещо от труда си, За да го занесе в ръката си. </p>
<p id="v16"><sup><small>16</small></sup>  Още и това е тежко зло, Че, по всичко, както е дошъл, така ще и да отиде; И каква полза за него, че се е трудил за вятъра? </p>
<p id="v17"><sup><small>17</small></sup>  Още и през всичките си дни яде в тъмнина, И има много досада и болест и негодуване. </p>
<p id="v18"><sup><small>18</small></sup>  Ето какво видях аз за добро и прилично: Да яде някой и да пие, И да се наслаждава от благото на всичкия си труд, В който се труди под слънцето, През всичките дни на живота си, които му е дал Бог; Защото това е делът му. </p>
<p id="v19"><sup><small>19</small></sup>  И на който човек е дал Бог богатство и имот, И му е дал и власт да яде от тях, И да взема дела си, и да се весели в труда си, - Това е дар от Бога. </p>
<p id="v20"><sup><small>20</small></sup>  Защото няма много да помни дните на живота си, Понеже Бог му отговаря с веселието та сърцето му. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ecclesiastes/4">Еклесиаст - глава 4</a></td>
        <td><a href="/bg/Bible/Ecclesiastes/Index">Индекс</a></td>
        <td><a href="/bg/Bible/Ecclesiastes/6">Еклесиаст - глава 6</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 5:2 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
</ol>
</div>
