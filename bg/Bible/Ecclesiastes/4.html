<!--
title: Еклесиаст - глава 4
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ecclesiastes/3">Еклесиаст - глава 3</a></td>
        <td><a href="/bg/Bible/Ecclesiastes/Index">Индекс</a></td>
        <td><a href="/bg/Bible/Ecclesiastes/5">Еклесиаст - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава, като изново размишлявах Всичките угнетения, които стават под слънцето, И видях сълзите на угнетяваните, че нямаше за тях утешител, И че силата беше в ръката на ония, които ги угнетяваха, А за тях нямаше утешител, </p>
<p id="v2"><sup><small>2</small></sup>  За това аз ублажавах умрелите, които са вече умрели, Повече от живите, които са още живи; </p>
<p id="v3"><sup><small>3</small></sup>  А по-щастлив и от двамата считах оня, който не е бил още, Който не е видял лошите дела, които стават под слънцето. </p>
<p id="v4"><sup><small>4</small></sup>  Тогава видях всеки труд и всяко сполучливо дело, Че поради него човек бива завиждан от ближния си. И това е суета и гонене на вятър. </p>
<p id="v5"><sup><small>5</small></sup>  Безумният сгъва ръцете си И яде своята си плът, </p>
<p id="v6"><sup><small>6</small></sup>  И казва: По-добре една пълна шепа със спокойствие, Отколкото две пълни шепи с труд и с гонене на вятър. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Тогава изново видях само суета под слънцето. </p>
<p id="v8"><sup><small>8</small></sup>  Има такъв, който е самичък, който няма другар, Да! Няма нито син, нито брат; Но пак няма край на многото му труд, Нито се насища окото му с богатство; И той не дума: За кого, прочее, се трудя аз И лишавам душата си от благо? И това е суета и тежък труд. </p>
<p id="v9"><sup><small>9</small></sup>  По-добре са двама, отколкото един, Понеже те имат добра награда за труда си; </p>
<p id="v10"><sup><small>10</small></sup>  Защото, ако паднат, единият ще вдигне другаря си; Но горко на оня, който е сам, когато падне, И няма друг да го вдигне. </p>
<p id="v11"><sup><small>11</small></sup>  И ако легнат двама заедно ще се стоплят; А един как ще се стопли самичък? </p>
<p id="v12"><sup><small>12</small></sup>  И ако някой надвие на един, който е самичък, Двама ще му се опрат; И тройното въже не се къса скоро. </p>
<p id="v13"><sup><small>13</small></sup>  По-добър е беден и мъдър младеж, Отколкото стар и безумен цар, Който не знае вече да приема съвет; </p>
<p id="v14"><sup><small>14</small></sup>  Защото единият излиза из тъмницата (Еврейски: къщата на веригите), за да царува, А другият, и цар да се е родил, става сиромах. </p>
<p id="v15"><sup><small>15</small></sup>  Видях всичките живи, които ходят под слънцето, Че бяха с младежа, втория, който стана вместо него; </p>
<p id="v16"><sup><small>16</small></sup>  Нямаше край на всичките люде, На всичките, над които е бил той; А идещите подир него не ще се зарадват в него. Наистина и това е  суета и гонене на вятър. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ecclesiastes/3">Еклесиаст - глава 3</a></td>
        <td><a href="/bg/Bible/Ecclesiastes/Index">Индекс</a></td>
        <td><a href="/bg/Bible/Ecclesiastes/5">Еклесиаст - глава 5</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 4:6 <i>По-добре е някои със спокойствие</i>: <a href="/bg/The_Urantia_Book/149#p5_2">КУ 149:5.2</a>. </li>
</ol>
</div>
