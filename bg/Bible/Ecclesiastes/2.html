<!--
title: Еклесиаст - глава 2
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ecclesiastes/1">Еклесиаст - глава 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ecclesiastes/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ecclesiastes/3">Еклесиаст - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Аз рекох на сърцето си: Ела сега, да те опитам с веселба, Затова, се наслаждавай с благо; И, ето, и това беше суета. </p>
<p id="v2"><sup><small>2</small></sup>  Рекох за смеха: Лудост е, - И за веселбата: Що ползва тя? </p>
<p id="v3"><sup><small>3</small></sup>  Намислих в сърцето си да веселя плътта си с вино, Докато сърцето ми още се управляваше от мъдростта, И да усвоя безумието докле видя какво е добре да вършат човешките чада Под небето през всичките дни на живота си. </p>
<p id="v4"><sup><small>4</small></sup>  Направих си големи работи; Съградих си къщи; насадих си лозя; </p>
<p id="v5"><sup><small>5</small></sup>  Направих си градини и садове, И насадих в тях всякакви плодни дървета; </p>
<p id="v6"><sup><small>6</small></sup>  Направих си водоеми, за да поя от тях Насадения с дървета лес; </p>
<p id="v7"><sup><small>7</small></sup>  Придобих слуги и слугини, И имах слуги родени в дома ми; Имах още чреди и стада Повече от всички, които са били преди мене в Ерусалим; </p>
<p id="v8"><sup><small>8</small></sup>  Събрах си и сребро, и злато, И особените скъпоценности на царете и на областите; Набавих си певци и певици, И насладите на човешките чада - Наложници твърде много. </p>
<p id="v9"><sup><small>9</small></sup>  Така станах велик и уголемих се Повече от всички, които са били преди мене в Ерусалим; Още и мъдростта ми си остана в мене. </p>
<p id="v10"><sup><small>10</small></sup>  И от всичко, което пожелаха очите ми, Нищо не им отрекох; Не спрях сърцето си от никаква веселба; Защото сърцето ми се радваше във всичките ми трудове, И това беше делът ми от всичкия ми труд. </p>
<p id="v11"><sup><small>11</small></sup>  Тогава разгледах всичките дела, Които бяха извършили ръцете ми, И трудът, в който бях се трудил; И, ето, всичко беше суета и  гонене на вятър, И нямаше полза под слънцето. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  И обърнах се да разгледам Мъдростта и лудостта и безумието; Защото що може да стори човек, който е дошъл подир царя? Относно това, което е вече сторено? <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Тогава видях, че мъдростта превъзхожда безумието Както светлината превъзхожда тъмнината. </p>
<p id="v14"><sup><small>14</small></sup>  На мъдрия очите са в главата му, А безумният ходи в тъмнина; Обаче аз познах още, че една участ Постига всички тях. </p>
<p id="v15"><sup><small>15</small></sup>  Тогава рекох в сърцето си: Каквото постига безумния Това ще постигне и мене; Защо прочее бях аз по-мъдър? За туй рекох в сърцето си, Че и това е суета. </p>
<p id="v16"><sup><small>16</small></sup>  Защото како на безумния, така и на мъдрия, Не остава вечно паметта му, Понеже в идните дни всичко ще е вече забравено; И как умира мъдрият? - Както и безумният. </p>
<p id="v17"><sup><small>17</small></sup>  За това, намразих живота, Защото тежки ми се видяха делата, които стават под слънцето; Понеже всичко е суета и гонене на вятър. </p>
<p id="v18"><sup><small>18</small></sup>  Намразих още и всичкия си труд, В който съм се трудил под слънцето, Защото трябва да го оставя на човека, който ще бъде подир мене; </p>
<p id="v19"><sup><small>19</small></sup>  И кой знае мъдър ли ще бъде той или безумен? Но пак той ще властва над всичкия ми труд, в който съм се трудил, И в който показах мъдрост под слънцето. И това е суета. </p>
<p id="v20"><sup><small>20</small></sup>  За това, аз наново направих сърцето си да се отчае Поради всичкия труд, в който съм се трудил под слънцето. </p>
<p id="v21"><sup><small>21</small></sup>  Защото има човек, който се е  трудил С мъдрост, със знание, и със сполука; Но пак той ще остави всичко  за дял на едного, Който не е участвал в труда му. И това е суета и голямо зло. </p>
<p id="v22"><sup><small>22</small></sup>  Защото каква полза на човека от всичкия му труд И от досадата на сърцето му, В който се изморява под слънцето? </p>
<p id="v23"><sup><small>23</small></sup>  Понеже всичките му дни са само печал, И трудовете му скръб; И още и нощя сърцето му не си почива. И това е суета. </p>
<p id="v24"><sup><small>24</small></sup>  Няма по-добро за човека освен да яде и да пие, И да прави душата си да се наслаждава от доброто на труда му. И аз видях, че и това е от Божията ръка. </p>
<p id="v25"><sup><small>25</small></sup>  Защото кой може да яде, И кой може да се наслаждава, повече от мене? </p>
<p id="v26"><sup><small>26</small></sup>  Понеже Бог дава на угодния нему човек Мъдрост и знание и радост; А на грешния дава да се труди, и да събира, и да трупа, - За да даде всичко на угодния Богу. И това е суета и гонене на вятър. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 2:11-23 <i>Смъртта е неизбежна, не се отчайвайте</i>: <a href="/bg/The_Urantia_Book/102#p0_1">КУ 102:0.1</a>. </li>
  <li id="fn2"><a href="#cite2">↑</a> 2:12-17 <i>Еклисиаст е песимист</i>: <a href="/bg/The_Urantia_Book/97#p8_2">КУ 97:8.2</a>. </li>
</ol>
</div>
