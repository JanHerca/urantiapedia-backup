<!--
title: Еклесиаст - глава 10
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ecclesiastes/9">Еклесиаст - глава 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ecclesiastes/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ecclesiastes/11">Еклесиаст - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Умрели мухи правят мирото на мировареца да вони и да кипи; Така и малко безумие покваря оногоз, който е уважаван за мъдрост и чест. </p>
<p id="v2"><sup><small>2</small></sup>  Разумът (Еврейски: сърцето)  на мъдрия е в десницата му, А разумът (Еврейски: сърцето) на безумния в левицата му. </p>
<p id="v3"><sup><small>3</small></sup>  Докато безумният още ходи в пътя, разумът (Еврейски: сърцето) не му достига. и той се прогласява на всичките, че е безумен. </p>
<p id="v4"><sup><small>4</small></sup>  Ако гневът на управителя се повдигне против тебе, не напущай мястото си: Защото отстъпването отвраща големи грешки, </p>
<p id="v5"><sup><small>5</small></sup>  Има зло, което видях под слънцето, - Погрешка като че ли произхождаща от владетеля, - и това е, че </p>
<p id="v6"><sup><small>6</small></sup>  Безумният се поставя на висок чин, А богатите седят в долни места. </p>
<p id="v7"><sup><small>7</small></sup>  Видях слуги на коне, И князе, ходещи като слуги по земята. </p>
<p id="v8"><sup><small>8</small></sup>  Който копае яма, ще падне в нея; и който разбива ограда, него змия ще ухапе. </p>
<p id="v9"><sup><small>9</small></sup>  Който кърти камъни ще се повреди от тях; И който цепи дърва се излага на опасност от тях; </p>
<p id="v10"><sup><small>10</small></sup>  Ако се затъпи желязото, и не се наточи острието му, Тогава трябва да се напряга повече със силата; А мъдростта е полезна за упътване. </p>
<p id="v11"><sup><small>11</small></sup>  Ако ухапе змията преди да бъде омаяна, Тогава няма полза от омайвача.(Или: Наистина, ако няма омайване, змията ще ухапе; и клеветникът не е по-добър) </p>
<p id="v12"><sup><small>12</small></sup>  Думите из устата на мъдрия са благодатни; А устните на безумния ще погълнат самия него; </p>
<p id="v13"><sup><small>13</small></sup>  Защото  първите думи, които изговаря, са безумие, И свършекът на говоренето му е пакостна лудост. </p>
<p id="v14"><sup><small>14</small></sup>  Безумният тъй също умножава думи; Но пак човек не знае какво ще бъде; И кой може да му яви какво ще бъде подир него? </p>
<p id="v15"><sup><small>15</small></sup>  Трудът на безумните ги уморява, Понеже ни един от тях не знае пътя за града. </p>
<p id="v16"><sup><small>16</small></sup>  Горко ти, земьо, когато царят ти е дете, И началниците ти ядат рано! </p>
<p id="v17"><sup><small>17</small></sup>  Блазе ти, земьо, когато царят ти е син на благородни, И началниците ти ядат на време, - за подкрепа, а не за опиване! </p>
<p id="v18"><sup><small>18</small></sup>  От голяма леност засяда къщният покрив; И от безделието на ръцете прокапва къщата. </p>
<p id="v19"><sup><small>19</small></sup>  Угощения се правят за веселба, и виното весели живота; А парите отговарят на всичко. </p>
<p id="v20"><sup><small>20</small></sup>  Да не прокълнеш царя нито даже в мисълта си, И да не прокълнеш богатия нито в спалнята си; Защото въздушна птица ще отнесе гласа, И крилатото ще извести това нещо. </p>
