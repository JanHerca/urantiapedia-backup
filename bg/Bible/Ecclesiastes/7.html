<!--
title: Еклесиаст - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ecclesiastes/6">Еклесиаст - глава 6</a></td>
        <td><a href="/bg/Bible/Ecclesiastes/Index">Индекс</a></td>
        <td><a href="/bg/Bible/Ecclesiastes/8">Еклесиаст - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Добро  име струва повече от скъпоценно миро. И денят на смъртта повече  от деня на раждането. </p>
<p id="v2"><sup><small>2</small></sup>  По-добре да отиде някой в дом на жалеене, Отколкото да отиде в дом на пирувание; Защото това е сетнината на всеки човек, И живият може да го вложи в сърцето си. </p>
<p id="v3"><sup><small>3</small></sup>  По-полезна е печалта от смеха; Защото от натъжеността на лицето сърцето се развеселява. </p>
<p id="v4"><sup><small>4</small></sup>  Сърцето на мъдрите е в дома на жалеене; А сърцето на безумните е в дома на веселие. </p>
<p id="v5"><sup><small>5</small></sup>  По-добре е човек да слуша изобличение от мъдрия Нежели да слуша песен от безумните; </p>
<p id="v6"><sup><small>6</small></sup>  Защото какъвто е шумът на търнете под котела, Такъв е смехът на безумния. И това е суета. </p>
<p id="v7"><sup><small>7</small></sup>  Наистина изнудването прави мъдрия да избезумява; И подарък разтлява сърцето. </p>
<p id="v8"><sup><small>8</small></sup>  По-предпочително е свършването на работата, нежели започването й; По-добър е дълготърпеливият нежели високоумният. </p>
<p id="v9"><sup><small>9</small></sup>  Не бързай да се досадиш в духа си; Защото досадата почива в гърдите на безумните. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Да не речеш: Коя е причината Дето предишните дни бяха по-добри от сегашните? Защото не питаш разумно за това. </p>
<p id="v11"><sup><small>11</small></sup>  Мъдростта е равноценна с едно наследство, Даже и по-ценна е на ония, които гледат слънцето; </p>
<p id="v12"><sup><small>12</small></sup>  Защото, не само че мъдростта е защита, както и парите са защита, Но предимството на знанието е, че мъдростта запазва живота на ония, които я имат. </p>
<p id="v13"><sup><small>13</small></sup>  Разгледай делото Божие; Защото кой може да изправи онова, което Той е направил криво? </p>
<p id="v14"><sup><small>14</small></sup>  Във време на благоденствие бъди весел, А във време на злополука бъди разсъдлив; Защото Бог постави едното до другото, За да не може човек да открие нищо, което ще бъде подир него. </p>
<p id="v15"><sup><small>15</small></sup>  Всичко това видях в суетните си дни: Има праведен, който загинва в правдата си, И има нечестив, който дългоденства в злотворството си. </p>
<p id="v16"><sup><small>16</small></sup>  Не ставай прекалено праведен, и не мисли себе си чрезмерно мъдър; Защо да се погубиш? </p>
<p id="v17"><sup><small>17</small></sup>  Не ставай прекалено зъл, и не бивай безумен; Защо да умреш преди времето си? </p>
<p id="v18"><sup><small>18</small></sup>  Добре е да се придържаш за едното, И да не оттегляш ръката си от другото; Защото, който се бои от Бога, ще се отърве и от двете. (Еврейски: от всички тези) </p>
<p id="v19"><sup><small>19</small></sup>  Мъдростта крепи мъдрия повече От десетина началника, които са в града. </p>
<p id="v20"><sup><small>20</small></sup>  Наистина няма праведен човек на земята, Който да струва добро и да не греши. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  И не обръщай внимание на всичките думи, които се говорят, Да не би да чуеш слугата си да те кълне; </p>
<p id="v22"><sup><small>22</small></sup>  Защото сърцето ти познава, че и ти подобно Си проклинал други много пъти. </p>
<p id="v23"><sup><small>23</small></sup>  Всичко това опитах чрез мъдростта. Рекох: Ще бъда мъдър; но мъдростта се отдалечи от мене. </p>
<p id="v24"><sup><small>24</small></sup>  Онова, което е, е много далеч и твърде дълбоко; Кой може да го намери? </p>
<p id="v25"><sup><small>25</small></sup>  Аз изново се предадох от сърцето си Да науча, и да издиря, и да изследвам мъдростта и разума, И да позная, че нечестието е безумие, и че глупостта е лудост; </p>
<p id="v26"><sup><small>26</small></sup>  И намирам, че е по-горчива от смърт Оная жена, чието сърце е примки и мрежи, и ръцете й окови; Който е добър пред Бога ще се отърве от нея. А грешникът ще бъде хванат от нея. </p>
<p id="v27"><sup><small>27</small></sup>  Виж, това намерих, казва проповедникът. Като изпитвах нещата едно по едно, за да намеря причината; </p>
<p id="v28"><sup><small>28</small></sup>  (И душата ми още го изследва, но не съм го намерил:) Един мъж между хиляда намерих; Но ни една жена между толкова (Еврейски: всички тези) жени не намерих. </p>
<p id="v29"><sup><small>29</small></sup>  Ето, това само намерих, Че Бог направи човека праведен, Но те изнамериха много измишления. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ecclesiastes/6">Еклесиаст - глава 6</a></td>
        <td><a href="/bg/Bible/Ecclesiastes/Index">Индекс</a></td>
        <td><a href="/bg/Bible/Ecclesiastes/8">Еклесиаст - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:9 <i>Гневът се крие в гърдите на глупаците</i>: <a href="/bg/The_Urantia_Book/149#p4_2">КУ 149:4.2</a>. </li>
  <li id="fn2"><a href="#cite2">↑</a> 7:20 <i>Зло по природа, а не греховно</i>: <a href="/bg/The_Urantia_Book/148#p4_8">КУ 148:4.8</a>. </li>
</ol>
</div>
