<!--
title: Еклесиаст - глава 8
description: 
published: true
date: 2022-10-6T9:45:13Z
tags: bible, bible—ecclesiastes
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ecclesiastes/7">Еклесиаст - глава 7</a></td>
        <td><a href="/bg/Bible/Ecclesiastes/Index">Индекс</a></td>
        <td><a href="/bg/Bible/Ecclesiastes/9">Еклесиаст - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Кой е като мъдрия? И кой знае изяснението на нещата? Мъдростта на човека осветлява лицето му, И коравината на лицето му се променя. </p>
<p id="v2"><sup><small>2</small></sup>  Аз те съветвам да пазиш царевата заповед, А най-вече заради клетвата пред Бога. </p>
<p id="v3"><sup><small>3</small></sup>  Не бързай да излезеш от присъствието му; Не постоянствай в лоша работа; Защото върши всичко, каквото иска, </p>
<p id="v4"><sup><small>4</small></sup>  Тъй като думата на царя има власт, И кой ще му рече: Що правиш? </p>
<p id="v5"><sup><small>5</small></sup>  Който пази заповедта няма да види нещо зло; И сърцето на мъдрия познава, че има и време и съдба за непокорството. </p>
<p id="v6"><sup><small>6</small></sup>  Понеже за всяко нещо има време и съдба; Защото окаянството на човека е голямо върху него, </p>
<p id="v7"><sup><small>7</small></sup>  Понеже не знае какво има да стане; Защото кой може да му яви как ще бъде? </p>
<p id="v8"><sup><small>8</small></sup>  Няма човек, който да има власт над духа, та да задържи духа, Нито да има власт над деня на смъртта; И в тая война няма уволнение, Нито ще избави нечестието ония, които са предадени на него. </p>
<p id="v9"><sup><small>9</small></sup>  Всичко това видях, като занимах сърцето си С всяко дело, което става под слънцето, Че има време, когато човек властва над човека за негова повреда. </p>
<p id="v10"><sup><small>10</small></sup>  При това, видях нечестивите погребани, Които бяха дохождали и отивали в святото място; И те бидоха забравени в града дето бяха така сторили. И това е суета. </p>
<p id="v11"><sup><small>11</small></sup>  Понеже присъдата против  нечестиво дело не се изпълнява скоро, За това сърцето на човешките чада е всецяло вдадено да струва зло. </p>
<p id="v12"><sup><small>12</small></sup>  Ако и грешникът да струва зло сто пъти и да дългоденства, Пак аз това зная, че ще бъде добре На ония, които се боят от Бога, които се боят пред Него; <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  А на нечестивия не ще бъде добре, Нито ще се продължат дните му, които ще бъдат като сянка,  Защото той не се бои пред Бога. </p>
<p id="v14"><sup><small>14</small></sup>  Има една суета, която става на земята: Че има праведни, на които се случва според делата на нечестивите, А пък има нечестиви, на които се случва според делата на праведните. Рекох, че и това е суета. </p>
<p id="v15"><sup><small>15</small></sup>  За това, аз похвалих веселбата, Защото на човека няма по-добро под слънцето Освен да яде и да пие и да се весели, И това да му остава от труда му През всичките дни на живота му, които Бог му е дал под слънцето. </p>
<p id="v16"><sup><small>16</small></sup>  Когато предадох сърцето си да позная мъдростта, И да видя труденето, което ставаше по земята, Как очите на някои не виждат сън ни деня ни нощя, </p>
<p id="v17"><sup><small>17</small></sup>  Тогава видях всичкото Божие дело, Че човек не може да издири делото, което става под слънцето; Понеже колкото и да се труди човек да го търси, Пак няма да го намери; Па дори ако и мъдрият да рече да го познае, Не ще може да го намери; </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ecclesiastes/7">Еклесиаст - глава 7</a></td>
        <td><a href="/bg/Bible/Ecclesiastes/Index">Индекс</a></td>
        <td><a href="/bg/Bible/Ecclesiastes/9">Еклесиаст - глава 9</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 8:12-13 <i>Богатият дар на Бога за праведните</i>: <a href="/bg/The_Urantia_Book/95#p4_2">КУ 95:4.2</a>. </li>
</ol>
</div>
