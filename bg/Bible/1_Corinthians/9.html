<!--
title: 1 Коринтяни - глава 9
description: 
published: true
date: 2022-10-6T9:45:13Z
tags: bible, bible—1 corinthians
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Corinthians/8">1 Коринтяни - глава 8</a></td>
        <td><a href="/bg/Bible/1_Corinthians/Index">Индекс</a></td>
        <td><a href="/bg/Bible/1_Corinthians/10">1 Коринтяни - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Не съм ли свободен? Не съм ли апостол? Не видях ли Исуса нашия Господ? Не сте ли вие моето дело в Господа? </p>
<p id="v2"><sup><small>2</small></sup>  На други, ако не съм апостол, то поне на вас съм; защото в Господа вие сте печата на моето апостолство. </p>
<p id="v3"><sup><small>3</small></sup>  Ето моето оправдание пред тия, които изпитват поведението ми; </p>
<p id="v4"><sup><small>4</small></sup>  Нямаме ли право да ядем и да пием за сметка на църквата? </p>
<p id="v5"><sup><small>5</small></sup>  Нямаме ли право и ние, както другите апостоли, и братята на Господа и Кифа, да водим жена от сестрите? </p>
<p id="v6"><sup><small>6</small></sup>  Или само аз и Варнава нямаме право да не работим за прехраната си? </p>
<p id="v7"><sup><small>7</small></sup>  Кой войник служи някога на свои разноски? Кой насажда лозе и не яде плода му? Или кой пасе стадо и не яде от млякото на стадото? </p>
<p id="v8"><sup><small>8</small></sup>  По човешки ли говоря това? Или не казва същото и законът? </p>
<p id="v9"><sup><small>9</small></sup>  Защото в Моисеевия закон е писано: "Да не обвързваш устата на вола, когато вършее". За воловете ли тук се грижи Бог, </p>
<p id="v10"><sup><small>10</small></sup>  или го казва несъмнено заради нас? Да; заради нас е писано това; защото който оре, с надежда трябва да оре; и който вършее, трябва да вършее с надежда, че ще участвува в плода. </p>
<p id="v11"><sup><small>11</small></sup>  Ако ние сме посяли у вас духовното, голямо нещо ли е , ако пожънем от вас телесното? </p>
<p id="v12"><sup><small>12</small></sup>  Ако други участвуват в това право над вас, не участвуваме ли ние повече? Обаче, ние не използувахме това право, но търпим всичко, за да не причиним някакво препятствие на Христовото благовестие. </p>
<p id="v13"><sup><small>13</small></sup>  Не знаете ли, че тия, които свещенодействуват, се хранят от светилището? и че тия, които служат на олтара, вземат дял от олтара? </p>
<p id="v14"><sup><small>14</small></sup>  Така и Господ е наредил, щото проповедниците на благовестието да живеят от благовестието. </p>
<p id="v15"><sup><small>15</small></sup>  Но аз не съм използувал ни една от тия наретби, нито пиша това, за да се направи за мене така; защото за мене е по-добре да умра, отколкото да осуети някой моята похвала. </p>
<p id="v16"><sup><small>16</small></sup>  Защото, ако проповядвам благовестието, няма с какво да се похваля; понеже нужда ми се налага; защото горко ми ако не благовествувам. </p>
<p id="v17"><sup><small>17</small></sup>  Понеже, ако върша това доброволно, имам награда, но ако с принуждение, то само изпълнявам повереното ми настойничество: </p>
<p id="v18"><sup><small>18</small></sup>  И тъй, каква е моята награда? Тая, че, като проповядвам евангелието, да мога да напрявя благовестието безплатно, така щото да не използувам напълно моето право в благовестието. </p>
<p id="v19"><sup><small>19</small></sup>  Защото, при все че съм свободен от всичките човеци, аз заробих себе си на всички, за да придобия мнозината. </p>
<p id="v20"><sup><small>20</small></sup>  На юдеите станах като юдеин, за да придобия юдеи; на тия, които са под закон, станах като под закон, (при все че сам аз не съм под закон), за да придобия тия, които са под закон. </p>
<p id="v21"><sup><small>21</small></sup>  На тия, които нямат закон, станах като че нямам закон, (при все че не съм без закон спрямо Христа), за да придобия тия, които нямат закон. </p>
<p id="v22"><sup><small>22</small></sup>  На слабите станах слаб, за да придобия слабите. На всички станах всичко, та по всякакъв начин да спася неколцина. </p>
<p id="v23"><sup><small>23</small></sup>  Всичко това върша заради благовестието, за да участвувам и аз в него. </p>
<p id="v24"><sup><small>24</small></sup>  Не знаете ли, че, които тичат на игрището, всички тичат, а само един получава наградата? Така тичайте, щото да я получите. </p>
<p id="v25"><sup><small>25</small></sup>  И всеки, който се подвизава, се въздържа от всичко. Те вършат това за да получат тленен венец, а ние нетленен. </p>
<p id="v26"><sup><small>26</small></sup>  И тъй, аз така тичам, не към нещо неизвестно; така удрям, не като че бия въздуха; </p>
<p id="v27"><sup><small>27</small></sup>  но уморявам тялото си и го поробвам, да не би, като съм проповядвал на другите, сам аз да стана неодобрен. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Corinthians/8">1 Коринтяни - глава 8</a></td>
        <td><a href="/bg/Bible/1_Corinthians/Index">Индекс</a></td>
        <td><a href="/bg/Bible/1_Corinthians/10">1 Коринтяни - глава 10</a></td>
      </tr>
    </tbody>
  </table>
</figure>
