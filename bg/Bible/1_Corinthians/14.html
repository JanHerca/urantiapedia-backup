<!--
title: 1 Коринтяни - глава 14
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Corinthians/13">1 Коринтяни - глава 13</a></td>
        <td><a href="/bg/Bible/1_Corinthians/Index">Индекс</a></td>
        <td><a href="/bg/Bible/1_Corinthians/15">1 Коринтяни - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Следвайте любовта; но копнейте и за духовните дарби, а особено за дарбата да пророкувате. </p>
<p id="v2"><sup><small>2</small></sup>  Защото, който говори на непознат език, той не говори на човеци, а на Бога, защото никой не му разбира, понеже с духа си говори тайни. </p>
<p id="v3"><sup><small>3</small></sup>  А който пророкува, той говори но човеци за назидание, за уважение и за утеха. </p>
<p id="v4"><sup><small>4</small></sup>  Който говори на непознат език, назидава себе си; а който пророкува, назидава църквата. </p>
<p id="v5"><sup><small>5</small></sup>  Желал бих всички вие да говорите езици, а повече да пророкувате; и който пророкува, е по-горен от този, който говори разни езици, освен ако тълкува, за да се назидава църквата. </p>
<p id="v6"><sup><small>6</small></sup>  Кажете сега, братя, ако дойда при вас и говоря непознати езици, какво ще ви ползувам, ако не ви съобщя или някое откровение, или знание, или пророчество, или поука? </p>
<p id="v7"><sup><small>7</small></sup>  Даже и бездушните неща, като свирка и гъдулка, когато издават глас, ако не издават отличителни звукове, как ще се познае това, което свирят със свирката или с гъдулката? </p>
<p id="v8"><sup><small>8</small></sup>  Защото тръбата ако издадеше неопределен глас, кой би се приготвил за бой? </p>
<p id="v9"><sup><small>9</small></sup>  Също така, ако вие не изговаряте с гласа си думи с някакво значение, как ще се знае какво говорите? защото ще говорите на вятъра. </p>
<p id="v10"><sup><small>10</small></sup>  Има, може да се каже, толкова вида гласове на света; и ни един от тях не е без значение. </p>
<p id="v11"><sup><small>11</small></sup>  Ако, прочее, не разбера значението на гласа, ще бъда другоезичен за този, който говори; И тоя, който говори ще бъде другоезичен за мене. </p>
<p id="v12"><sup><small>12</small></sup>  Така и вие, понеже копнеете за духовните дарби, старайте се да се преумножат те у вас за назидание на църквата. </p>
<p id="v13"><sup><small>13</small></sup>  Затова, който говори на непознат език, нека се моли за дарбата и да тълкува. </p>
<p id="v14"><sup><small>14</small></sup>  Защото, ако се моли на непознат език, духът ми се моли а умът ми не дава плод. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Тогава що? Ще се моля с духа си, но ще се моля и с ума си; ще пея с духа си, но ще пея и с ума си. </p>
<p id="v16"><sup><small>16</small></sup>  Иначе, ако славословиш с духа си как ще рече: Амин, на твоето блгодарение оня, който е в положението на простите, като знае що говориш? </p>
<p id="v17"><sup><small>17</small></sup>  Защото ти наистина благодариш добре, но другият не се назидава. </p>
<p id="v18"><sup><small>18</small></sup>  Благодаря Богу, че аз говоря повече езици от всички ви; </p>
<p id="v19"><sup><small>19</small></sup>  обаче, в църквата предпочитам да изговоря пет думи с ума си, за да наставя и други, а не десет хиляди думи на непознат език. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Братя, не бивайте деца по ум, но, бидейки дечица по злобата, бивайте пълнолетни по ум. </p>
<p id="v21"><sup><small>21</small></sup>  В закона е писано: "Чрез другоезични човеци и чрез устните на чужденци ще говоря на тия люде; и нито така ще Ме послушат", казва Господ. </p>
<p id="v22"><sup><small>22</small></sup>  Прочее, езиците са белег не за вярващите, а за невярващите; а пророчеството е белег не за невярващите, а за вярващите. </p>
<p id="v23"><sup><small>23</small></sup>  И тъй, ако се събере цялата църква, и всички говорят на непознати езици, и влизат хора прости или невярващи, не ще ли кажат, че вие сте полудели? </p>
<p id="v24"><sup><small>24</small></sup>  Но ако всички пророкуват, и влезе някой невярващ или прост, той се обвинява от всички, и се осъжда от всички; </p>
<p id="v25"><sup><small>25</small></sup>  тайните на сърцето му стават явни; и тъй, той ще падне на лицето си, ще се поклони Богу и ще изповядва, че наистина Бог е между вас. </p>
<p id="v26"><sup><small>26</small></sup>  Тогава, братя, що става между вас? Когато се събирате, всеки има да предлага псалом, има поучение, има откровение, има да говори непознат език, има тълкувание. Всичко да става за назидание. </p>
<p id="v27"><sup><small>27</small></sup>  Ако някой говори на непознат език, нека говорят по двама, или най-много по трима, и то по ред; а един да тълкува. </p>
<p id="v28"><sup><small>28</small></sup>  Но ако няма тълкувател, такъв нека мълчи в църква, и нека говори на себе си и на Бога. </p>
<p id="v29"><sup><small>29</small></sup>  От пророците нека говорят само двама или трима, а другите да разсъждават. </p>
<p id="v30"><sup><small>30</small></sup>  Ако дойде откровение на някой друг от седящите, първият нека млъква. </p>
<p id="v31"><sup><small>31</small></sup>  Защото един след друг всички можете да пророкувате, за да се поучават всички и всички да се насърчават; </p>
<p id="v32"><sup><small>32</small></sup>  и духовете на пророците се покоряват на самите пророци. </p>
<p id="v33"><sup><small>33</small></sup>  Защото Бог не е Бог на безредие, а на мир, както и поучавам по всичките църкви на светиите. <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  Жените нека мълчат в църквите, защото не им е позволено да говорят; а нека се подчиняват, както казва законът. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Ако искат да научат нещо, нека питат мъжете си у дома; защото е срамотно жена да говори в църква. </p>
<p id="v36"><sup><small>36</small></sup>  Що? Божието слово от вас ли излезе? Или само до вас ли е достигнало? </p>
<p id="v37"><sup><small>37</small></sup>  Ако някой мисли, че е пророк или духовеня, нека признае, че това, което ви пиша е заповед от Господа. </p>
<p id="v38"><sup><small>38</small></sup>  Но ако някой не иска да признае, нека не признае. </p>
<p id="v39"><sup><small>39</small></sup>  Затова, братя мои, копнейте за дарбата да пророкувате, и не забранявайте да се говорят и езици. </p>
<p id="v40"><sup><small>40</small></sup>  Обаче, всичко нека става с приличие и ред. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Corinthians/13">1 Коринтяни - глава 13</a></td>
        <td><a href="/bg/Bible/1_Corinthians/Index">Индекс</a></td>
        <td><a href="/bg/Bible/1_Corinthians/15">1 Коринтяни - глава 15</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 14:14-19 <i>Молете се в духа</i>: <a href="/bg/The_Urantia_Book/168#p4_9">КУ 168:4.9</a>. </li>
  <li id="fn2"><a href="#cite2">↑</a> 14:19 <i>Бъди разбиращ хората</i>: <a href="/bg/The_Urantia_Book/26#p11_4">КУ 26:11.4</a>. </li>
  <li id="fn3"><a href="#cite3">↑</a> 14:33 <i>Траен мир</i>: <a href="/bg/The_Urantia_Book/5#p4_2">КУ 5:4.2</a>. </li>
  <li id="fn4"><a href="#cite4">↑</a> 14:34 <i>Женски предразсъдъци</i>: <a href="/bg/The_Urantia_Book/82#p2_5">КУ 82:2.5</a>. </li>
  <li id="fn5"><a href="#cite5">↑</a> 14:34-35 <i>Възгледът на Павел за жените</i>: <a href="/bg/The_Urantia_Book/150#p1_3">КУ 150:1.3</a>. </li>
</ol>
</div>
