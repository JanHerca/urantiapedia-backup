<!--
title: 1 Коринтяни - глава 7
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Corinthians/6">1 Коринтяни - глава 6</a></td>
        <td><a href="/bg/Bible/1_Corinthians/Index">Индекс</a></td>
        <td><a href="/bg/Bible/1_Corinthians/8">1 Коринтяни - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А относно това, що ми писахте: Добре е човек да се не докосва до жена. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Но, за да се избягват блудодеянията, нека всеки мъж има своя си жена, и всяка жена да има свой мъж. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Мъжът нека има с жената дължимото към нея сношение; подобно и жената с мъжа. </p>
<p id="v4"><sup><small>4</small></sup>  Жената не владее своето тяло, а мъжът; така и мъжът не владее своето тяло, а жената. </p>
<p id="v5"><sup><small>5</small></sup>  Не лишавайте един друг от съпружеско сношение, освен ако бъде по съгласие за малко време, за да се предавате на молитва, и пак бъдете заедно, да не би сатана да ви изкушава чрез вашата невъзможност да се въздържате. </p>
<p id="v6"><sup><small>6</small></sup>  Но, това казвам, като позволение, а не като заповед. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Обаче, бих желал всичките човеци да бъдат какъвто съм аз. Но всеки има своя особен дар от Бога, един така, а друг инак. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  А на неженените и вдовците казвам: Добро е за тях, ако си останат такива, какъвто съм и аз. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Но, ако не могат да се въздържат, нека се женят, защото по-добре е да се женят, отколкото да се разжегват. </p>
<p id="v10"><sup><small>10</small></sup>  А на жените заръчвам, и то не аз, но Господ: Жена да не оставя мъжа си; </p>
<p id="v11"><sup><small>11</small></sup>  (но ако го остави, нека остане неомъжена, или нека се помири с мъжа си;) и мъж да не напуща жена си. </p>
<p id="v12"><sup><small>12</small></sup>  А на другите казвам аз, не Господ: Ако някой брат има невярваща жена, и тя е съгласна да живее с него, да не я напуща. </p>
<p id="v13"><sup><small>13</small></sup>  И жена, която има невярващ мъж, и той е съгласен да живее с нея, да не напуща мъжа си. </p>
<p id="v14"><sup><small>14</small></sup>  Защото невярващият мъж се освещава чрез жената, и невярващата жена се освещава чрез брата, своя мъж; инак чедата ви щяха да бъдат нечисти, а сега са свети. </p>
<p id="v15"><sup><small>15</small></sup>  Но, ако невярващият напусне, нека напусне; в такива случаи братът или сестрата не са поробени на брачния закон. Бог, обаче, ни е призвал към мир. </p>
<p id="v16"><sup><small>16</small></sup>  Защото отгде знаеш жено, дали не ще спасиш мъжа си? или отгде знаеш мъжо, дали не ще спасиш жена си? </p>
<p id="v17"><sup><small>17</small></sup>  Само нека всеки постъпва така, както Господ му е отделил сили, и всеки, както Бог го е призовал; и така заръчвам по всичките църкви. </p>
<p id="v18"><sup><small>18</small></sup>  Обрязан ли е бил призован някой във вярата, да не крие обрязването. Необрязан ли е бил някой призован, да се не обрязва. </p>
<p id="v19"><sup><small>19</small></sup>  Обрязването е нищо, и необрязването е нищо, но важното е пазенето на Божиите заповеди. </p>
<p id="v20"><sup><small>20</small></sup>  Всеки нека си остава в това звание, в което е бил призван във вярата. </p>
<p id="v21"><sup><small>21</small></sup>  В положение на роб ли си бил призован? да те не е грижа, (но ако можеш и свободен да станеш, по-добре използувай случая); </p>
<p id="v22"><sup><small>22</small></sup>  защото, който е бил призован в Господа като роб, е свободен човек на Господа; така и който е бил призован като свободен човек, е роб на Христа. </p>
<p id="v23"><sup><small>23</small></sup>  С цена сте били купени; не ставайте роби на човеци. </p>
<p id="v24"><sup><small>24</small></sup>  Братя, всеки в каквото е бил призован във вярата, в него нека си остане с Бога. </p>
<p id="v25"><sup><small>25</small></sup>  Относно девиците нямам заповед от Господа; но давам мнение като един, който е получил милост от Господа да бъде верен. </p>
<p id="v26"><sup><small>26</small></sup>  И тъй, поради настоящата неволя, ето какво мисля за доброто, че е добре за човека така да остане както си е . </p>
<p id="v27"><sup><small>27</small></sup>  Вързан ли си в жена? не търси развързване. Отвързан ли си от жена? не търси жена. </p>
<p id="v28"><sup><small>28</small></sup>  Но, ако се и ожениш, не съгрешаваш; и девица, ако се омъжи, не съгрешава; но такива ще имат житейски скърби, а пък аз ви жаля. </p>
<p id="v29"><sup><small>29</small></sup>  Това само казвам, братя, че останалото време е кратко; затова и тия, които имат жени, нека бъдат, като че нямат; </p>
<p id="v30"><sup><small>30</small></sup>  и които плачат, като че не плачат; които се радват; като че не се радват; които купуват, като че нищо не притежават; </p>
<p id="v31"><sup><small>31</small></sup>  и които си служат със света, като че не са преданни на него: защото сегашното състояние(Гръцки: Образът ) на тоя свят преминава. </p>
<p id="v32"><sup><small>32</small></sup>  А аз желая вие да бъдете безгрижни. Нежененият се грижи за това, което е Господно, как да угажда на Господа; </p>
<p id="v33"><sup><small>33</small></sup>  а жененият се грижи за това, което е световно, как да угажда на жена си. </p>
<p id="v34"><sup><small>34</small></sup>  Тъй също има разлика между жена и девица. Неомъжената се грижи за това, което е Господно, за да бъде света и в тяло и в дух; а омъжената се грижи за това, което е световно, как да угажда на мъжа си . </p>
<p id="v35"><sup><small>35</small></sup>  И това казвам за вашата собствена полза, не да ви държа с оглавник, но заради благоприличието, и за да служите на Господа без отвличане на ума. </p>
<p id="v36"><sup><small>36</small></sup>  Пак, ако някой мисли, че постъпва неприлично към дъщеря си девица, ако й е минала цветущата възраст, и ако трябва така да стане, нека прави каквото ще; не съгрешава, нека се женят. </p>
<p id="v37"><sup><small>37</small></sup>  Но който стои твърдо в сърцето си, и не бива принуден, но има власт да изпълни волята си, и е решил в сърцето си да държи дъщеря си девицата неомъжена, ще направи добре. </p>
<p id="v38"><sup><small>38</small></sup>  Така щото, който омъжи дъщеря си девицата добре прави; а който я не омъжи, ще направи по-добре </p>
<p id="v39"><sup><small>39</small></sup>  Жената е вързана до когато е жив мъжът й; но ако мъжът умре, свободна е да се омъжи за когото ще, само в Господа. </p>
<p id="v40"><sup><small>40</small></sup>  Но, по моето мнение, по-щастлива е, ако си остане така; а мисля, че и аз имам Божия Дух. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Corinthians/6">1 Коринтяни - глава 6</a></td>
        <td><a href="/bg/Bible/1_Corinthians/Index">Индекс</a></td>
        <td><a href="/bg/Bible/1_Corinthians/8">1 Коринтяни - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:1 <i>Мъжът не докосва жената</i>: <a href="/bg/The_Urantia_Book/89#p3_6">КУ 89:3.6</a>. </li>
  <li id="fn2"><a href="#cite2">↑</a> 7:2,9 <i>Бракът - по-малкото зло</i>: <a href="/bg/The_Urantia_Book/89#p3_6">КУ 89:3.6</a>. </li>
  <li id="fn3"><a href="#cite3">↑</a> 7:6 <i>Павел говори с разрешение</i>: <a href="/bg/The_Urantia_Book/89#p3_6">КУ 89:3.6</a>. </li>
  <li id="fn4"><a href="#cite4">↑</a> 7:7 <i>Павел всички хора биха били като него</i>: <a href="/bg/The_Urantia_Book/89#p3_6">КУ 89:3.6</a>. </li>
  <li id="fn5"><a href="#cite5">↑</a> 7:8 <i>Добре е за самотници и вдовици</i>: <a href="/bg/The_Urantia_Book/89#p3_6">КУ 89:3.6</a>. </li>
</ol>
</div>
