<!--
title: 1 Коринтяни - глава 10
description: 
published: true
date: 2022-8-14T11:47:9Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Corinthians/9">1 Коринтяни - глава 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Corinthians/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Corinthians/11">1 Коринтяни - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Защото, братя, желая да знаете, че, макар да са били бащите ни всички под облака, и всички да са минали през морето, </p>
<p id="v2"><sup><small>2</small></sup>  и в облака и в морето всички да са били кръстени от Моисея, </p>
<p id="v3"><sup><small>3</small></sup>  и всички да са яли от същата духовна храна, </p>
<p id="v4"><sup><small>4</small></sup>  и всички да са пили от същото духовно питие, (защото пиеха от една духовна канара, която ги придружаваше; и тая канара бе Христос), </p>
<p id="v5"><sup><small>5</small></sup>  пак в повечето от тях Бог не благоволи; затова ги измори в пустинята. </p>
<p id="v6"><sup><small>6</small></sup>  А в тия неща те ни станаха примери, та да не похотствуваме за злото, както и те похотствуваха. </p>
<p id="v7"><sup><small>7</small></sup>  Нито бивайте идолопоклонници, както някои от тях според писаното: "Людете седнаха да ядат и да пият, и станаха да играят". </p>
<p id="v8"><sup><small>8</small></sup>  Нито да блудствуваме, както блудствуваха някои от тях, и паднаха в един ден двадесет и три хиляди души. </p>
<p id="v9"><sup><small>9</small></sup>  Нито да изпитваме Господа, както някои от тях Го изпитваха, и погинаха от змиите. </p>
<p id="v10"><sup><small>10</small></sup>  Нито роптайте, както възроптаха някои от тях, и погинаха от изтребителя. </p>
<p id="v11"><sup><small>11</small></sup>  А всичко това им се случи за примери, и се записа за поука нам, върху които са стигнали последните времена. </p>
<p id="v12"><sup><small>12</small></sup>  Тако щото, който мисли, че стои, нека внимава да не падне. </p>
<p id="v13"><sup><small>13</small></sup>  Никакво изпитание не ви е постигнало освен това, което може да носи човек; обаче, Бог е верен, Който няма да ви остави да бъдете изпитани повече, отколкото ви е силата, но заедно с изпитанието ще даде и изходен път, така щото да можете да го издържите. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Затова, въблюбени мои, бягайте от идолопоклонството. </p>
<p id="v15"><sup><small>15</small></sup>  Говоря като на разумни човеци; сами вие съдете за това, което казвам. </p>
<p id="v16"><sup><small>16</small></sup>  Чашата, която биде благословена, и която ние благославяме, не е ли това да имаме обещание в Христовата кръв? Хлябът, който пречупваме, не е ли да имаме общение в Христовото тяло? </p>
<p id="v17"><sup><small>17</small></sup>  тъй като ние, ако и да сме мнозина, сме един хляб, едно тяло, понеже всички в единия хляб участвуваме. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Гледайте Израиля по плът; тия, които ядат жертвите, нямат ли общение в олтара? Тогава що? </p>
<p id="v19"><sup><small>19</small></sup>  Казвам ли аз, че идоложертвеното е нещо, или че идолът е нещо? Не. </p>
<p id="v20"><sup><small>20</small></sup>  Но казвам, че онова, което жертвуват езичниците, жертвуват го на бесовете, а не на Бога; но аз не желая вие да имате общение с бесовете. </p>
<p id="v21"><sup><small>21</small></sup>  Не можете да пиете Господната чаша и бесовската чаша; не можете да участвувате в Господната трапеза и в бесовската трапеза. </p>
<p id="v22"><sup><small>22</small></sup>  Или искаме да подбудим Господа на ревност? Ние по-силни ли сме от Него? </p>
<p id="v23"><sup><small>23</small></sup>  Всичко е позволено, но не всичко е полезно; всичко е позволено, но не всичко е назидателно. </p>
<p id="v24"><sup><small>24</small></sup>  Никой да не търси своята лична полза, но всеки ползата на другиго. </p>
<p id="v25"><sup><small>25</small></sup>  Всичко, що се продава на месарницата, яжте без да изпитвате за него заради съвестта си; </p>
<p id="v26"><sup><small>26</small></sup>  защото "Господна е земята и всичко що има в нея". <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Ако някой от невярващите ви покани на угощение, и вие желаете да отидете, яжте каквото сложат пред вас, без да изпитвате за него заради съвестта си. </p>
<p id="v28"><sup><small>28</small></sup>  Но, ако някой ви рече: Това е било принесено в жертва, не яжте, заради тогова, който ви е известил, и заради съвестта, - </p>
<p id="v29"><sup><small>29</small></sup>  съвест, казвам, не твоята, но на другия; (понеже, защо да се съди моята свобода от друга съвест?) </p>
<p id="v30"><sup><small>30</small></sup>  Ако аз с благодарение Богу участвувам в яденето, защо да ме злословят за онова, за което благодаря?) </p>
<p id="v31"><sup><small>31</small></sup>  И тъй, ядете ли, пиете ли, нещо ли вършите, всичко вършете за Божията слава. </p>
<p id="v32"><sup><small>32</small></sup>  Не ставайте съблазън ни на юдеи, ни на гърци, нито на Божията църква; </p>
<p id="v33"><sup><small>33</small></sup>  както и аз угождавам на всички във всичко, като търся не своята си полза, но ползата на мнозина, за да се спасят. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 10:13 <i># 1 Бог е верен</i>: <a href="/bg/The_Urantia_Book/4#p1_3">КУ 4:1.3</a>. </li>
  <li id="fn2"><a href="#cite2">↑</a> 10:17 <i>Единство, а не еднообразие</i>: <a href="/bg/The_Urantia_Book/134#p4_6">КУ 134:4.6</a>.  <i>Социалното въздействие на делата</i>: <a href="/bg/The_Urantia_Book/54#p6_3">КУ 54:6.3</a>. </li>
  <li id="fn3"><a href="#cite3">↑</a> 10:26,28 <i>Земята е Господня и пълнота</i>: <a href="/bg/The_Urantia_Book/3#p5_2">КУ 3:5.2</a>. </li>
</ol>
</div>
