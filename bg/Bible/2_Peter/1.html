<!--
title: 2 Петрово - глава 1
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/2_Peter/Index">Индекс</a></td>
        <td><a href="/bg/Bible/2_Peter/2">2 Петрово - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Симон Петър, слуга и апостол Исус Христов, на вас, които чрез правдата на нашия Бог и Спасител Исус Христос сте получили еднаква с нас скъпоценна вяра: </p>
<p id="v2"><sup><small>2</small></sup>  Благодат и мир да ви се умножи чрез познаването на Бога и на Исуса, нашия Господ. </p>
<p id="v3"><sup><small>3</small></sup>  Понеже Неговата божествена сила ни е подарила всичко що е потребно за живота и за благочестието, чрез познаването на Този, Който ни е призовал чрез Своята слава и сила: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  чрез които се подариха скъпоценните нам и твърде големи обещания, за да станете чрез тях участници на божественото естество, като сте избягали от произлязлото от страстите разтление в света; <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  то по самата тая причина положете всяко старание и прибавете на вярата си добродетел, на добродетелта си благоразумие, </p>
<p id="v6"><sup><small>6</small></sup>  на благоразумието си себеобуздание, на себеобузданието си твърдост, на твърдостта си благочестие, </p>
<p id="v7"><sup><small>7</small></sup>  на благочестието си братолюбие, и на братолюбието си любов. </p>
<p id="v8"><sup><small>8</small></sup>  Защото ако тия добродетели се намират у вас и изобилват, те ви правят да не сте безделни нито безплодни в познаването на нашия Господ Исус Христос. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Но оня, у когото те не се намират, е сляп, късоглед, и е забравил, че е бил очистен от старите си грехове. </p>
<p id="v10"><sup><small>10</small></sup>  Затова, братя, постарайте се още повече да затвърдявате вашето призвание и избиране; защото като вършите тия добродетели, никога няма да изпаднете. </p>
<p id="v11"><sup><small>11</small></sup>  Понеже така ще ви се даде голям достъп във вечното царство на нашия Господ и Спасител Исус Христос. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Затова всякога ще бъда готов да ви напомням за тия работи, ако и да ги знаете и да сте утвърдени в истината, която сега държите. </p>
<p id="v13"><sup><small>13</small></sup>  И мисля, че е право, докато съм в тая телесна хижа, да ви подтиквам чрез напомняне; </p>
<p id="v14"><sup><small>14</small></sup>  понеже зная, че скоро ще напусна хижата си, както ми извести нашият Господ Исус Христос. </p>
<p id="v15"><sup><small>15</small></sup>  Даже ще се постарая щото вие и след смъртта ми, да можете всякога да помните тия работи. </p>
<p id="v16"><sup><small>16</small></sup>  Защото, когато ви обявихме силата и пришествието на нашия Господ Исус Христос, ние не следвахме хитроизмислени басни, а бяхме очевидци на Неговото величие. </p>
<p id="v17"><sup><small>17</small></sup>  Защото Той прие от Бога Отца почест и слава, когато от великолепната слава дойде от Него такъв глас: Този е Моят възлюбен Син, в Когото е Моето благоволение. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Тоя глас чухме сами ние, че дойде от небето, когато бяхме с Него на светата планина. </p>
<p id="v19"><sup><small>19</small></sup>  И така, пророческото слово повече се потвърждава за нас; и вие добре правите, че внимавате на него, като на светило, което свети в тъмно място, догде се зазори, и зорницата изгрее в сърцата ви. </p>
<p id="v20"><sup><small>20</small></sup>  И това да знаете преди всичко, че никое пророчество в писанието не е частно на пророка обяснение на Божията воля: </p>
<p id="v21"><sup><small>21</small></sup>  защото никога не е идвало пророчество от човешка воля, но [светите] човеци са говорили от Бога; движими от Святия Дух. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/2_Peter/Index">Индекс</a></td>
        <td><a href="/bg/Bible/2_Peter/2">2 Петрово - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:3-4 <i>Бог е божествен</i>: <a href="/bg/The_Urantia_Book/2#p1_2">КУ 2:1.2</a>. </li>
  <li id="fn2"><a href="#cite2">↑</a> 1:4 <i>Вяра в обещанията</i>: <a href="/bg/The_Urantia_Book/143#p2_4">КУ 143:2.4</a>. </li>
  <li id="fn3"><a href="#cite3">↑</a> 1:8 <i>Познайте Господ Исус Христос</i>: <a href="/bg/The_Urantia_Book/5#p4_8">КУ 5:4.8</a>. </li>
  <li id="fn4"><a href="#cite4">↑</a> 1:11 <i>Царство вечно</i>: <a href="/bg/The_Urantia_Book/137#p8_16">КУ 137:8.16</a>. </li>
  <li id="fn5"><a href="#cite5">↑</a> 1:17 <i>Това е любимият син</i>: <a href="/bg/The_Urantia_Book/47#p8_4">КУ 47:8.4</a>. </li>
</ol>
</div>
