<!--
title: 2 Петрово - глава 2
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Peter/1">2 Петрово - глава 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Peter/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Peter/3">2 Петрово - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Но имало е лъжливи пророци между людете, както и между вас ще има лъжливи учители, които ще въведат тайно гибелни ереси, като се отричат даже от Господаря, Който ги е купил, та ще навлекат на себе си бърза погибел. </p>
<p id="v2"><sup><small>2</small></sup>  И мнозина ще последват техните похотливи дела, поради които човеци пътят на истината ще се похули. </p>
<p id="v3"><sup><small>3</small></sup>  От лакомство те ще ви мамят с присторени думи; но тяхната присъда, отдавна приготвена, не се забавя, и тяхното погубление не дреме. </p>
<p id="v4"><sup><small>4</small></sup>  Защото, ако Бог не пощади и ангели, когато съгрешиха, но ги хвърли в мрака на най-дълбоките ровове, и ги предаде да бъдат вардени за съд; <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  и ако не пощади стария свят, но опази с още седем души Ноя, проповедника на правдата, когато нанесе потоп върху нечестивия свят; </p>
<p id="v6"><sup><small>6</small></sup>  тъй също, ако Той осъди на разорение содомските и гоморските градове и ги обърна на пепел, и ги постави за пример на ония, които щяха да вършат нечестие, </p>
<p id="v7"><sup><small>7</small></sup>  но избави праведния Лот, комуто бе досадил развратния живот на нечестивите; </p>
<p id="v8"><sup><small>8</small></sup>  (защото тоя праведен човек, като живееше между тях измъчваше от ден на ден праведната си душа, като гледаше и слушаше беззаконните им дела); </p>
<p id="v9"><sup><small>9</small></sup>  то знае Господ как да избави благочестивите от напаст, а неправедните да държи под наказание за съдния ден, </p>
<p id="v10"><sup><small>10</small></sup>  а особено тия, които с нечисто пожелание следват плътските страсти и презират властта. Смели и упорити, те не се страхуват да хулят славните същества; </p>
<p id="v11"><sup><small>11</small></sup>  докато ангелите, ако и да са по-големи в мощ и сила, не представят против тях хулителна присъда пред Господа. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Тия, обаче, като животни без разум, естествено родени, за да бъдат ловени и изтребвани, хулят за неща, които не знаят, и ще погинат в своя разврат, </p>
<p id="v13"><sup><small>13</small></sup>  наближаващи да получат заплатата на неправдата - люде, които считат за удоволствие да разкошествуват денем. Те са петна и позор; наслаждават се на примамките си, когато са на угощение при вас; </p>
<p id="v14"><sup><small>14</small></sup>  очите им са пълни с блудство и с непрестанен грях; подмамват неутвърдени души; сърцето им е научено на лакомство; те са предадени на проклетия; </p>
<p id="v15"><sup><small>15</small></sup>  оставиха правия път и се заблудиха, като последваха пътя на Валаама Веоров, който обикна заплатата на неправдата, </p>
<p id="v16"><sup><small>16</small></sup>  но биде изобличен за своето беззаконие, когато ням осел проговори с човешки глас и възпря лудостта на пророка. </p>
<p id="v17"><sup><small>17</small></sup>  Те са безводни кладенци, мъгли тласкани от буря, за които е запазена мрачна тъмнина [до века]. </p>
<p id="v18"><sup><small>18</small></sup>  Защото, като говорят с надуто празнословие, те с разтленността подмамват в плътските страсти ония, които едвам избягват от живеещите в заблуда. </p>
<p id="v19"><sup><small>19</small></sup>  Обещават им свобода, а те сами са роби на разврата; защото от каквото е победен някой, на това и роб става. </p>
<p id="v20"><sup><small>20</small></sup>  Понеже, ако, след като са избягали от светските мърсотии чрез познаването на Господа и Спасителя Исус Христа, те пак са се сплели в тях и остават победени, то последното им състояние е станало по-лошо от първото. </p>
<p id="v21"><sup><small>21</small></sup>  Понеже по-добре би било за тях да не бяха познали пътя на правдата, отколкото след като са го познали, да се отвърнат от предадената на тях света заповед. </p>
<p id="v22"><sup><small>22</small></sup>  С тях се е случило това, което казва истинската пословица: Псето се върна на бълвоча си, и Окъпаната свиня се върна да се валя в тинята. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 2:4 <i>Прекратяване на бунта</i>: <a href="/bg/The_Urantia_Book/120#p2_2">КУ 120:2.2</a>. </li>
  <li id="fn2"><a href="#cite2">↑</a> 2:11 <i>Ангелите не те обвиняват</i>: <a href="/bg/The_Urantia_Book/38#p2_4">КУ 38:2.4</a>. </li>
</ol>
</div>
