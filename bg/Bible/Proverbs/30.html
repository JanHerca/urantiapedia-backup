<!--
title: Притчи - глава 30
description: 
published: true
date: 2022-10-6T9:45:13Z
tags: bible, bible—proverbs
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Proverbs/29">Притчи - глава 29</a></td>
        <td><a href="/bg/Bible/Proverbs/Index">Индекс</a></td>
        <td><a href="/bg/Bible/Proverbs/31">Притчи - глава 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Думите на Якововия син Агур, Маасовия цар, Който той изговори: - Изморих се, о Боже, изморих се, о Боже, Изнурих се; </p>
<p id="v2"><sup><small>2</small></sup>  Защото съм по-скотски от кой да бил човек, И нямам човешки разум; </p>
<p id="v3"><sup><small>3</small></sup>  Понеже не научих мъдрост, Нито имам знание за Всесветия. </p>
<p id="v4"><sup><small>4</small></sup>  Кой е възлязъл на небето и слязъл? Кой е събрал вятър в шепите си? Кой е вързал водите в дрехата си? Кой е утвърдил всичките земни краища? Как е името му, и как е името на сина му? Кажи , ако го знаеш! </p>
<p id="v5"><sup><small>5</small></sup>  Всяко слово божие е опитано: Той е щит на тия, които уповават на Него. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Не притуряй на Неговите думи, Да не би да те изобличи и се окажеш лъжец. </p>
<p id="v7"><sup><small>7</small></sup>  Две неща прося от Тебе: Не ми ги отказвай преди да умра: - </p>
<p id="v8"><sup><small>8</small></sup>  Отдалечи от мене измамата и лъжата: Не ми давай ни сиромашия, ни богатство; Храни ме с хляба, който ми се пада; </p>
<p id="v9"><sup><small>9</small></sup>  Да не би да се преситя и се отрека от Тебе и да кажа: Кой е Господ? Или да не би да осиромашея та да открадна, И да употребя скверно името на моя Бог. </p>
<p id="v10"><sup><small>10</small></sup>  Не одумвай слуга пред господаря му, Да не би да те закълне и ти да се намериш виновен. </p>
<p id="v11"><sup><small>11</small></sup>  Има поколение, което кълне баща си, И не благославя майка си. </p>
<p id="v12"><sup><small>12</small></sup>  Има поколение, което е чисто пред своите си очи, Обаче не е измито от нечистотата си. </p>
<p id="v13"><sup><small>13</small></sup>  Има поколение - колко високо са очите им И колко са надигнати клепачите им! </p>
<p id="v14"><sup><small>14</small></sup>  Има поколение, чиито зъби са мечове, и челюстите му зъби ножове, За да изпояжда от земята сиромасите, И немотните сред човеците. </p>
<p id="v15"><sup><small>15</small></sup>  Пиявицата има две дъщери, които викат : Дай, дай! Три неща има, които са ненаситни, - Дори четири, които не казват: Стига! - </p>
<p id="v16"><sup><small>16</small></sup>  Адът и неплодната утроба, Земята, който не се насища с вода, И огънят, който не казва: Стига; </p>
<p id="v17"><sup><small>17</small></sup>  Окото, което се присмива на баща си, И презира покорността към майка си, Гарвани от долината ще го изкълват, И орлови пилци ще го изядат. </p>
<p id="v18"><sup><small>18</small></sup>  Три неща има, които са непостижими за мене, - Дори четири, които не разбирам: </p>
<p id="v19"><sup><small>19</small></sup>  Следите на орел по въздуха, Следите на змия върху канара, Следите на кораб всред морето, И следите на мъж при девица. </p>
<p id="v20"><sup><small>20</small></sup>  Такъв е пътят на жена прелюбодейка - Яде, бърше си устата и казва: Не съм извършила беззаконие. </p>
<p id="v21"><sup><small>21</small></sup>  Поради три неща се тресе земята, Да! поради четири тя не може да търпи: </p>
<p id="v22"><sup><small>22</small></sup>  Поради слуга, когато стане цар, И безумен, когато се насити с хляб; </p>
<p id="v23"><sup><small>23</small></sup>  Поради омразна жена, когато се омъжи И слугиня, която измества господарката си. </p>
<p id="v24"><sup><small>24</small></sup>  Четири неща има на земята, които са малки, Но са извънредно мъдри: </p>
<p id="v25"><sup><small>25</small></sup>  Мравките, които не са силни люде, Но лете приготвят храната си; </p>
<p id="v26"><sup><small>26</small></sup>  Кролиците, които са слаби люде Но поставят жилищата си на канара; </p>
<p id="v27"><sup><small>27</small></sup>  Скакалците, които нямат цар, Но излизат всички по дружини; </p>
<p id="v28"><sup><small>28</small></sup>  И гущерът, който можеш да хванеш в ръка, Но пак се намира в царските палати. </p>
<p id="v29"><sup><small>29</small></sup>  Три неща има, които вървят величаво, Дори четири, които ходят благородно: </p>
<p id="v30"><sup><small>30</small></sup>  Лъвът, който е най-силен от животните, И не се връща надире пред никого; </p>
<p id="v31"><sup><small>31</small></sup>  Стегнатият през корема кон ; козелът; И царят, против когото не може да се въстава. </p>
<p id="v32"><sup><small>32</small></sup>  Ако си постъпил безумно, като си се надигнал, Или ако си намислил зло, тури ръка на устата си. </p>
<p id="v33"><sup><small>33</small></sup>  Защото както , като се бие мляко, изважда се масло, И като се блъска нос, изважда се кръв, Така и, като се подбужда гняв, изкарва се крамола. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Proverbs/29">Притчи - глава 29</a></td>
        <td><a href="/bg/Bible/Proverbs/Index">Индекс</a></td>
        <td><a href="/bg/Bible/Proverbs/31">Притчи - глава 31</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 30:5-6 <i>Писанието не е безпогрешно (Contra)</i>: <a href="/bg/The_Urantia_Book/159#p4_6">КУ 159:4.6</a>. </li>
</ol>
</div>
