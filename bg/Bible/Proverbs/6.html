<!--
title: Притчи - глава 6
description: 
published: true
date: 2022-10-6T9:45:13Z
tags: bible, bible—proverbs
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Proverbs/5">Притчи - глава 5</a></td>
        <td><a href="/bg/Bible/Proverbs/Index">Индекс</a></td>
        <td><a href="/bg/Bible/Proverbs/7">Притчи - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Сине мой, ако си станал поръчител на ближния си, Или си дал ръка за някой чужд, </p>
<p id="v2"><sup><small>2</small></sup>  Ти си се впримчил с думите на устата си, Хванат си с думите на устата си. </p>
<p id="v3"><sup><small>3</small></sup>  Затова, сине мой, направи това и остави се, Тъй като си паднал в ръцете на ближния си, - Иди, припадни и моли настоятелно ближния си. </p>
<p id="v4"><sup><small>4</small></sup>  Не давай сън на очите си, Нито дрямка на клепачите си, </p>
<p id="v5"><sup><small>5</small></sup>  Догдето не се отървеш, като сърна от ръката на ловеца , И като птица от ръката на птицоловец. </p>
<p id="v6"><sup><small>6</small></sup>  Иди при мравката, о ленивецо, Размишлявай за постъпките й и стани мъдър, - </p>
<p id="v7"><sup><small>7</small></sup>  Който, макар че няма началник, Надзирател, или управител, </p>
<p id="v8"><sup><small>8</small></sup>  Приготвя си храната лете, Събира яденето си в жътва. </p>
<p id="v9"><sup><small>9</small></sup>  До кога ще спиш лицемерецо? Кога ще станеш от съня си? </p>
<p id="v10"><sup><small>10</small></sup>  Още малко спане, малко дрямка, Малко сгъване на ръце за сън, </p>
<p id="v11"><sup><small>11</small></sup>  Така ще дойде сиромашия върху тебе, като разбойник, И немотия, като въоръжен мъж. </p>
<p id="v12"><sup><small>12</small></sup>  Човек нехранимайко, човек беззаконен, Е оня който ходи с извратени уста, </p>
<p id="v13"><sup><small>13</small></sup>  Намигва с очите си, говори с нозете си, Дава знак с пръстите си; </p>
<p id="v14"><sup><small>14</small></sup>  Който има извратено сърце, Непрестанно крои зло, сее раздори, </p>
<p id="v15"><sup><small>15</small></sup>  Затова погубването му ще дойде внезапно; Изведнъж ще се съкруши, и то непоправимо. </p>
<p id="v16"><sup><small>16</small></sup>  Шест неща мрази Господ, Даже седем са мерзост за душата Му: </p>
<p id="v17"><sup><small>17</small></sup>  Надменни очи, лъжлив език, Ръце, които проливат невинна кръв, </p>
<p id="v18"><sup><small>18</small></sup>  Сърце, което крои лоши замисли, Нозе, които бърже тичат да вършат зло, </p>
<p id="v19"><sup><small>19</small></sup>  Неверен свидетел, който говори лъжа, И оня, който сее раздори между братя. </p>
<p id="v20"><sup><small>20</small></sup>  Сине, мой, пази заповедта на баща си, И не отстъпвай от наставлението на майка си, <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Вържи ги за винаги за сърцето си, Увий ги около шията си. </p>
<p id="v22"><sup><small>22</small></sup>  Когато ходиш наставлението ще те води, Когато спиш, ще те пази; Когато се събудиш ще се разговаря с тебе, </p>
<p id="v23"><sup><small>23</small></sup>  Защото заповедта им е светилник, И наставлението им е светлина, И поучителните им изобличения са път към живот. </p>
<p id="v24"><sup><small>24</small></sup>  За да те пазят от лоша жена, От ласкателния език на чужда жена. </p>
<p id="v25"><sup><small>25</small></sup>  Да не пожелаеш хубостта й в сърцето си; Да не те улови с клепачите си; </p>
<p id="v26"><sup><small>26</small></sup>  Защото поради блудница човек изпада в нужда за парче хляб; А прелюбодейката лови скъпоценната душа. </p>
<p id="v27"><sup><small>27</small></sup>  Може ли някой да тури огън в пазухата си, И дрехите му да не изгорят? </p>
<p id="v28"><sup><small>28</small></sup>  Може ли някой да ходи по разпалени въглища, И нозете му да се не опекат? </p>
<p id="v29"><sup><small>29</small></sup>  Така е с оня, който влиза при жената на ближния си; Който се допре до нея не ще остане ненаказан. </p>
<p id="v30"><sup><small>30</small></sup>  Дори крадецът не се пропуска ненаказан, Даже ако краде да насити душата си, когато е гладен; </p>
<p id="v31"><sup><small>31</small></sup>  И ако се хване, той трябва да възвърне седмократно, Трябва да даде целия имот на къщата си. </p>
<p id="v32"><sup><small>32</small></sup>  Оня, който прелюбодействува с жена е безумен. Който прави това би погубил душата си. </p>
<p id="v33"><sup><small>33</small></sup>  Биене и позор ще намери, И срамът му няма да се изличи, </p>
<p id="v34"><sup><small>34</small></sup>  Защото ревнуването на мъжа е една ярост; И той няма да пожали в деня на възмездието; </p>
<p id="v35"><sup><small>35</small></sup>  Не ще иска да знае за никакъв откуп, Нито ще се умилостиви, ако и да му дадеш много подаръци. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Proverbs/5">Притчи - глава 5</a></td>
        <td><a href="/bg/Bible/Proverbs/Index">Индекс</a></td>
        <td><a href="/bg/Bible/Proverbs/7">Притчи - глава 7</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 6:20-21 <i>Учение на синовете</i>: <a href="/bg/The_Urantia_Book/95#p4_2">КУ 95:4.2</a>. </li>
</ol>
</div>
