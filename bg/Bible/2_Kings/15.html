<!--
title: 4 Царе - глава 15
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/14">4 Царе - глава 14</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/16">4 Царе - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В двадесет и седмата година на Израилевия цар Еровоама, се възцари Азария, син на Юдовия цар Амасия. </p>
<p id="v2"><sup><small>2</small></sup>  Той беше шестнадест години на възраст когато се възцари, и царува петдесет и две години в Ерусалим; и името на майка му бе Ехолия, от Ерусалим. </p>
<p id="v3"><sup><small>3</small></sup>  Той върши това, което бе право пред Господа, напълно според както беше сторил баща му Амасия. </p>
<p id="v4"><sup><small>4</small></sup>  Но високите места не се отмахнаха; людете още жертвуваха и кадяха по високите места. </p>
<p id="v5"><sup><small>5</small></sup>  Но Господ порази царя, така щото той остана прокажен до деня на смъртта си, та живееше в отделна къща. А царският син Иотам бе домовладетел, и съдеше людете на земята. </p>
<p id="v6"><sup><small>6</small></sup>  А останалите дела на Азария, и всичко що извърши, не са ли написани в Книгата на летописите на Юдовите царе? </p>
<p id="v7"><sup><small>7</small></sup>  И Азария заспа с бащите си, и погребаха го с бащите му в Давидовия град; и вместо него се възцари син му Иотам. </p>
<p id="v8"><sup><small>8</small></sup>  В тридесет и осмата година на Юдовия цар Азария, се възцари над Израиля в Самария Захария Еровоамовия син, и царува шест месеца. </p>
<p id="v9"><sup><small>9</small></sup>  Той върши зло пред Господа, както сториха бащите му; не се остави от греховете на Еровоама Наватовия син, с които направи Изралия да греши. </p>
<p id="v10"><sup><small>10</small></sup>  А Салум, Явисовият син, направи заговор против него, и порази го пред людете и го уби; и вместо него сам се възцари. </p>
<p id="v11"><sup><small>11</small></sup>  А останалите дела на Захария, ето, написани са в Книгата на летописите на Израилевите царе. </p>
<p id="v12"><sup><small>12</small></sup>  Това беше изпълнение на словото, което Господ говори на Ииуя като рече: Твоите синове ще седят на Израилевия престол до четвъртото поколение. Така и стана. </p>
<p id="v13"><sup><small>13</small></sup>  Салум, Явисовият син, се възцари в тридесет и деветата година на Юдовия цар Озия, и царува един месец в Самария. </p>
<p id="v14"><sup><small>14</small></sup>  Защото Манаим, Гадииният син, като излезе от Терса, дойде в Самария, и като порази Самума, Ависовия син в Самария и го уби, сам се възцари вместо него. </p>
<p id="v15"><sup><small>15</small></sup>  А останалите дела на Салума, и заговорът, който направи, ето, написани са в Книгата на летописите на Израилевите царе. </p>
<p id="v16"><sup><small>16</small></sup>  Тогава Манаим порази Тапса и всичко що ме в нея, и околностите й, от Терса. Порази я понеже не му отвориха; и разпра всички бременни жени в нея. </p>
<p id="v17"><sup><small>17</small></sup>  В тридесет и деветата година на Юдовият цар Азария, се възцари над Израиля Манаим, Гадииният син, и царува десет години в Самария. </p>
<p id="v18"><sup><small>18</small></sup>  Той върши зло пред Господа; през целия си живот не се оставяше от греховете на Еровоама, Наватовия син, с които направи Израиля да греши. </p>
<p id="v19"><sup><small>19</small></sup>  Тогава асирийският цар Фул дойде против земята; а Манаим даде на Фула хиляда таланта сребро, за да му помогне да закрепи царството в ръката си. </p>
<p id="v20"><sup><small>20</small></sup>  И Манаим с несилие събра среброто от Израиля, от всичките големи богаташи по петдесет сребърни сикли, за да даде на асирийския цар. И така асирийският цар се върна, и не остана там в земята. </p>
<p id="v21"><sup><small>21</small></sup>  А останалите дела на Манаима, и всичко що извърши, не са ли написани в Книгата на летописите на Израилевите царе? </p>
<p id="v22"><sup><small>22</small></sup>  И Манаим заспа с бащите си; и вместо него се възцари син му Факия. </p>
<p id="v23"><sup><small>23</small></sup>  В петдесетата година на Юдовия цар Азария, се възцари над Израиля в Самария Факия, Манаимовият син, и царува две години. </p>
<p id="v24"><sup><small>24</small></sup>  Той върши зло пред Господа; не се остави от греховете на Еровоама, Наватовия син, с които направи Израиля да греши. </p>
<p id="v25"><sup><small>25</small></sup>  И полководецът му Факей, Ромелиевият син, направи заговор против него та го порази в Самария, във вътрешната царска къща, с Аргова и Арие, като имаше със себе си и петдесет мъже от галаадците; и уби го та сам се възцари вместо него. </p>
<p id="v26"><sup><small>26</small></sup>  А останалите дела на Факия, и всичко що извърши, ето, написани са в Книгата на летописите на Израилевите царе. </p>
<p id="v27"><sup><small>27</small></sup>  В петдесет и втората година на Юдовия цар Азария, се възцари над Израиля в Самария Факей, Ромеловият син, и царува двадесет години. </p>
<p id="v28"><sup><small>28</small></sup>  Той върши зло пред Господа; не се остави от греховете на Еровоама, Наватовия син, с които направи Израиля да греши. </p>
<p id="v29"><sup><small>29</small></sup>  В дните на Израилевия цар Факей, дойде асирийският царТеглат-феласар та превзе Иион, Авел-вет-мааха, Янох, Кадес, Асор, Галаад и Галилея цялата Нефталимова земя, и заведе жителите им пленници в Асирия. </p>
<p id="v30"><sup><small>30</small></sup>  А Осия, син на Ила, направи заговор против Факея Ромелиевия син и като го порази, уби го, и сам се възцари вместо него в двадесетата година на Иотама, Озиевия син. </p>
<p id="v31"><sup><small>31</small></sup>  А останалите дела на Факея, и всичко що извърши, ето написани са в Книгата на летописите на Израилевите царе. </p>
<p id="v32"><sup><small>32</small></sup>  Във втората година на Израилевия цар Факей, Ромелиевия син, се възцари Иотам, син на Юдовия цар Озия. </p>
<p id="v33"><sup><small>33</small></sup>  Той беше двадесет и пет години на възраст, когато се възцари и царува шестнадесет години в Ерусалим; а името на майка му бе Еруса Садокова дъщеря. </p>
<p id="v34"><sup><small>34</small></sup>  Той върши това, което бе право пред Господа; постъпваше съвсем както бе направил баща му Озия. </p>
<p id="v35"><sup><small>35</small></sup>  Но високите места не се отмахнаха; людете още жертвуваха и кадяха по високите места. Той построи горната порта на Господния дом. </p>
<p id="v36"><sup><small>36</small></sup>  А останалите дела на Иотама, и всичко що извърши, не са ли написани в Книгата на летописите на Юдовите царе? </p>
<p id="v37"><sup><small>37</small></sup>  В онова време Господ почна да праща против Юда сирийския цар Расин и Факея, Ромелиевия син. </p>
<p id="v38"><sup><small>38</small></sup>  А Иотам заспа с бащите си и биде погребан с бъщите си в града на баща си Давида; и вместо него се възцари син ме Ахаз. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/14">4 Царе - глава 14</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/16">4 Царе - глава 16</a></td>
      </tr>
    </tbody>
  </table>
</figure>
