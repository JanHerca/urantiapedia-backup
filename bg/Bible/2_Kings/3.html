<!--
title: 4 Царе - глава 3
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Kings/2">4 Царе - глава 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Kings/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Kings/4">4 Царе - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А в осемнадесетата година на Юдовия цар Иосафат, Иорам Ахаавовият син се възцари над Израиля в Самария; и царува дванадесет години. </p>
<p id="v2"><sup><small>2</small></sup>  Той върши зло пред Господа, но не както баща му и майка му, защото дигна Вааловия кумир, който бе направил баща му. </p>
<p id="v3"><sup><small>3</small></sup>  Обаче беше привързан за греховете на Еровоама Наватовия син, който направи Израиля да греши; не се остави от тях. </p>
<p id="v4"><sup><small>4</small></sup>  А моявският цар Миса имаше стада, и даваше данък на Израилевия цар вълната от сто хиляди агнета и от сто хиляди овни. </p>
<p id="v5"><sup><small>5</small></sup>  Но когато умря Ахаав моавският цар въстана против Израилевия цар. </p>
<p id="v6"><sup><small>6</small></sup>  Затова, цар Иорам излезе в онова време от Самария та събра целия Израил. </p>
<p id="v7"><sup><small>7</small></sup>  И отивайки той прати до Юдовия цар Иосафата да кажат: Моавският цар въстана против мене; ще дойдеш ли с мене на бой против Моава? И той каза:Ще възляза; аз съм както си ти, моите люде както твоите люде, моите коне както твоите коне. </p>
<p id="v8"><sup><small>8</small></sup>  Попита още: Праз кой път да възлезем? А той отговори: През пътя за едомската пустиня. </p>
<p id="v9"><sup><small>9</small></sup>  И така, Израилевият цар, и Юдовият цар, и едомският цар отидоха и направиха седем дневна обиколка; но нямаше вода за войската и за животните, които бяха с тях. </p>
<p id="v10"><sup><small>10</small></sup>  Тогава рече Израилевият цар: Уви! наистина Господ свика тия трима царе, за да ги предаде в ръката на Моава! </p>
<p id="v11"><sup><small>11</small></sup>  А Иосафат рече: Няма ли тука Господен пророк, за да се допитаме до Господа чрез него? И един от слугите на Израилевия цар в отговор рече: Тук е Елисей, Сафатовият син, който поливаше вода на Илиевите ръце. </p>
<p id="v12"><sup><small>12</small></sup>  И Иосафат рече: Господното слово е у него. И тъй, Израилевият цар и Иосафат, и едомският цар слязоха при него. </p>
<p id="v13"><sup><small>13</small></sup>  А Елисей рече на Израилевия цар: Какво има между мене и тебе? Иди при пророците на баща си и при пророците на майка си. А Израилевият цар му каза: Не, защото Господ свика тия трима царе за да ги предаде в ръката на Моава. </p>
<p id="v14"><sup><small>14</small></sup>  А Елисей рече: Заклевам се в живота на Господа на Силите, Комуто слугувам, наистина, ако не почитах присъствието на Юдовия цар Иосафата, не бих погледнал на тебе, нито бих те видял; <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  но сега, доведете ми един свирач. И като свиреше свирачът, Господната ръка дойде върху него. </p>
<p id="v16"><sup><small>16</small></sup>  И той рече: Така казва Господ: Направи цялата тая долина на трапове; </p>
<p id="v17"><sup><small>17</small></sup>  защото така казва Господ: Без да видите вятър и без да видите дъжд, пак тая долина ще се напълни с вода; и ще пиете вие, добитъкът ви и животните ви. </p>
<p id="v18"><sup><small>18</small></sup>  Но това е малко нещо пред очите на Господа; Той, при това, ще предаде и Моава в ръката ви; </p>
<p id="v19"><sup><small>19</small></sup>  и ще поразите всеки укрепен град и всеки отборен град, ще повалите всяко добро дърво, ще захушите всичките водни извори, и ще запушите с камъни всяка добра площ земя. </p>
<p id="v20"><sup><small>20</small></sup>  И на сутрента, когато се принасяше принос, ето, дойдоха води от едомския път, и земята се напълни с вода. </p>
<p id="v21"><sup><small>21</small></sup>  А като чуха всичките моавци, че царете са дошли да се бият с тях, събраха се всичко, които можеха да опасват нож и нагоре, та застанаха на границата. </p>
<p id="v22"><sup><small>22</small></sup>  И като станаха на сутринта и изгря слънцето върху водите и моавците видяха водите отсреща чарвени като кръв, рекоха: </p>
<p id="v23"><sup><small>23</small></sup>  Това е кръв; непременно царете са се били помежду си и са поразили един едни други; сега, прочее, на користите Моаве! </p>
<p id="v24"><sup><small>24</small></sup>  А когато дойдоха в Израилевия стан, израилтяните станаха та поразиха моавците, тъй щото побягнаха пред тях; и като поразяваха моавците влязоха в земята им. </p>
<p id="v25"><sup><small>25</small></sup>  И събориха градовете, и на всяка добра площ земя хвърлиха всеки камъка си та я напълниха, запушиха всичките водни извори, и отсякоха всяко добро дърво; само на Кир-арасет оставиха камъните му, но пращниците го заобиколиха та го поразиха. </p>
<p id="v26"><sup><small>26</small></sup>  И моавският цар, когато видя, че сражението се засилваше против него, взе си седемстотин сабленици, за да пробият път, до едомския цар; но не можаха. </p>
<p id="v27"><sup><small>27</small></sup>  Тогава Той взе първородния си син, който щеше да се възцари вместо него, та го принесе всеизгаряне на стената. Затова стана голямо възмущение между Израиля; и оттеглиха се от него и се върнаха в земята си. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 3:14 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
</ol>
</div>
