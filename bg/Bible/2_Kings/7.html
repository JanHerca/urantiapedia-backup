<!--
title: 4 Царе - глава 7
description: 
published: true
date: 2022-10-6T9:45:13Z
tags: bible, bible—2 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/6">4 Царе - глава 6</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/8">4 Царе - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава рече Елисей: Слушайте Господното слово. Така казва Господ: Утре, по това време, при портата на Самария една сата чисто брашно ще се продаде за един сикъл. </p>
<p id="v2"><sup><small>2</small></sup>  А сановникът на чиято ръка се подпираше царят, отговори на Божия човек, казвайки: Ето сега, и прозорци, ако би направил Господ на небето, били могло да стане това нещо? А той каза: Ето, ще видиш с очите си, но няма да ядеш от него. </p>
<p id="v3"><sup><small>3</small></sup>  А във входа на портата имаше четирима прокажени; и рекоха си един на друг: Защо да седим тук докле умрем? </p>
<p id="v4"><sup><small>4</small></sup>  Ако речем да влезем в града, гладът е в града, и ще умрем там; и ако седим тук, пак ще умрем. Сега, прочее, да идем та да се предадем в сирийският стан. Ако ни оставят живи, ще живеем; но ако ни убият, само ще умрем. </p>
<p id="v5"><sup><small>5</small></sup>  И така, на мръкване станаха за да отидат към сирийския стан, а като стигнаха до края на сирийския стан, ето, нямаше никой там. </p>
<p id="v6"><sup><small>6</small></sup>  Защото Господ беше направил да се чуе в стана на сирийците тропот от колесници и тропот от коне, тропот от голяма войска; и те бяха си рекли един на друг: Ето, Израилевият цар е наел против нас хетейските царе и египетските царе, за да дойдат върху нас. </p>
<p id="v7"><sup><small>7</small></sup>  Затова, бяха станали и побягнали в полусветлината, като оставиха шатрите си, конете си и ослите си, - целия стан, както си беше, - и бяха пибягнали за живота си. </p>
<p id="v8"><sup><small>8</small></sup>  И когато тия прокажени стигнаха до края на стана, влязоха в един шатър та ядоха и пиха, и взеха от там сребро, злато и дрехи, и отидоха та ги скриха; после, връщайки се, влязоха в друг шатър, взеха и от там и отидоха та скриха взетото . </p>
<p id="v9"><sup><small>9</small></sup>  Тогава рекоха помежду си: Ние не правим добре; тоя ден е ден на добри вести, а ние мълчим; ако чякаме докле съмне, възмездието ни ще ни постигне; нека, прочее, отидем да известим това на царския дом. </p>
<p id="v10"><sup><small>10</small></sup>  И тъй, дойдоха та известиха към градските врати, и известиха им казвайки: Отидохме в стана на сирийците, и, ето, нямаше там ни човек ни човешки глас, само коне вързани и осли вързани, и шатрите както са си били. </p>
<p id="v11"><sup><small>11</small></sup>  И вратарите извикаха и известиха това вътре в царския дом. </p>
<p id="v12"><sup><small>12</small></sup>  А царят, като стана, през нощта, каза на слугите си: Сега ще ви кажа що ни направиха сирийците. Те знаят, че сме гладни, и за това са излезли из стана, за да се скрият по нивите, като си казват: Когато излязат из града ще ги заловим живи, и ще възлезем в града. </p>
<p id="v13"><sup><small>13</small></sup>  А един от слугите му в отговор рече: Нека вземат, моля, пет от останалите коне, които са оцелели в града, (ето те са като цяло множество от израилтяните, които се изнуриха), и нека пратим да видим. </p>
<p id="v14"><sup><small>14</small></sup>  Вързаха, прочее, две колесници с конете, и царят ги прати по дирята на сирийската войска, и рече: Идете и вижте. </p>
<p id="v15"><sup><small>15</small></sup>  И отидоха подир тях до Иордан; и, ето, целият път беше пълен с дрехи и вещи, които сирийците бяха хвърлили в бързането си. И пратениците се върнаха та явиха това на царя. </p>
<p id="v16"><sup><small>16</small></sup>  Тогава людете излязоха та разграбиха стана на сирияците. Така, една сата чисто брашно се продаваше за един сикъл, и две сати ечемик за един сикъл, според Господното слово. </p>
<p id="v17"><sup><small>17</small></sup>  И за пазенето на портата церят постави сановника, на чиято ръка се подпираше; но людете го стъпкаха в портата, та умря, както беше казал Божият човек, който говори, когато церят слезе при него </p>
<p id="v18"><sup><small>18</small></sup>  И както беше говорил Божият човек на царя, казвайки: Утре, по това време, в самарийската порта две сати ечемик ще се дават за сикъл, и една сата чисто брашно за сикъл, </p>
<p id="v19"><sup><small>19</small></sup>  а сановникът беше отговорил на Божия човек, казвайки: И прозорци ако би направил Господ на небето, би ли могло да стане такова нещо? а той беше казал: Ето, ще видиш това с очите си, но няма да ядеш от него, </p>
<p id="v20"><sup><small>20</small></sup>  така му се случи, защото людете го стъпкаха в портата, та умря. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/6">4 Царе - глава 6</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/8">4 Царе - глава 8</a></td>
      </tr>
    </tbody>
  </table>
</figure>
