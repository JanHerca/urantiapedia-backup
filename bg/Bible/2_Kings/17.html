<!--
title: 4 Царе - глава 17
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/16">4 Царе - глава 16</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/18">4 Царе - глава 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В дванадесетата година на Юдовия цар Ахаз, се възцари в Самария над Израиля Осия, син на Ила, и царува девет години. </p>
<p id="v2"><sup><small>2</small></sup>  Той върши зло пред Господа, обаче, не както Израилевите царе, които бяха преди него. </p>
<p id="v3"><sup><small>3</small></sup>  Против него възлезе асирийският цар Салманасар, комуто Осия стана слуга, като му даваше данък. </p>
<p id="v4"><sup><small>4</small></sup>  А след време асирийският цар откри заговор в Осия, защото той бе пратил човеци до египатския цар Сов, и не беше дал данък на асирийския цар, както беше правил всяка година; затова асирийският цар го затвори и върза в тъмница. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  И асирийският цар опустошаваше цялата земя, и като отиде в Самария обсаждаше я три години. </p>
<p id="v6"><sup><small>6</small></sup>  В деветата година на Осия, асирийският цар превзе Самария, отведе Израиля в плен в Асирия, и засели ги в Ала и в Авор при реката Гозан и в мидските градове. </p>
<p id="v7"><sup><small>7</small></sup>  А това стана, защото израилтяните бяха съгрешили на Господа своя Бог, Който ги изведе от Египетската земя, изпод ръката на египетския цар Фараона, като бяха почитали други богове, </p>
<p id="v8"><sup><small>8</small></sup>  и бяха ходили в наредбите на народите, които Господ изпъди пред израилтяните, и в наредбите , които Израилевите царе узакониха. </p>
<p id="v9"><sup><small>9</small></sup>  И израилтяните бяха вършили скришно работи, които не бяха прави пред Господа техния Бог, и бяха си сторили високи места във всичките си градове, от стражарска кула до укрепен град. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Също бяха си издигнали кумири и ашери върху всеки висок хълм и под всуко зелено дърво; </p>
<p id="v11"><sup><small>11</small></sup>  и там бяха ходили по всичките високи места, както народите, които Господ изпъди пред тях, и бяха вършили зли дела, с които разгневиха Господа, </p>
<p id="v12"><sup><small>12</small></sup>  и бяха служили на идолите, за които Господ им беше казал: Не вършете това нещо. </p>
<p id="v13"><sup><small>13</small></sup>  Но пак чрез всичките пророци и всичките гледачи Господ беше предупреждавал Израиля и Юда, казвайки: Върнете се от злите си пътища, и пазете Моите заповеди и Моите повеления, съвършено според закона, който дадох на бащите ви, и който ви пратох чрез слугите Си пророците. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  При все това, те не бяха послушали, но бяха закоравили врата си както врата на бащите им, които не повярваха в Господа своя Бог. </p>
<p id="v15"><sup><small>15</small></sup>  Бяха отхвърлили повеленията Му и завета, който направи с бащите им, и заявленията, с които им заявяваше, и бяха последвали идолите и станали суетни, и бяха последвали народите около тях, за които Господ им беше заповядал да не правят както тях. </p>
<p id="v16"><sup><small>16</small></sup>  И бяха оставили всичките заповеди на Господа своя Бог та си бяхъ направили две леяни телета, направили бяха ашери, и се кланяли на цялото небесно множество, и бяха служили на Ваала. </p>
<p id="v17"><sup><small>17</small></sup>  Те бяха превеждали синовете си и дъщерите си през огъня, чародействували и гадаели, и продавали себе си да вършат зло пред Господа та бяха Го разгневили. </p>
<p id="v18"><sup><small>18</small></sup>  Затова, Господ се разгневи много против Израиля и ги отхвърли от лицето Си; остана само едното Юдово племе. </p>
<p id="v19"><sup><small>19</small></sup>  Па и Юда не беше опазил заповедите на Господа своя Бог, но бяха ходили в наредбите, които Израил беше узаконил. </p>
<p id="v20"><sup><small>20</small></sup>  Господ, прочее, отхвърли целия Израилев род, унижи ги, и ги предаде в ръката на разграбителите, докле ги отхвърли от лицато Си. </p>
<p id="v21"><sup><small>21</small></sup>  Защото отцепи Израиля от Давидовия дом; и те направиха Еровоама, Наватовия син, цар; и Еровоам оттегли Израиля та да не следват Господа и направи ги де извършват голям грях. </p>
<p id="v22"><sup><small>22</small></sup>  И израилтяните бяха ходили във всичките грехове, които Еровоам извърши; не се оставиха то тях </p>
<p id="v23"><sup><small>23</small></sup>  докле Господ не отхвърли Израиля от лицето Си, както беше говорил чрез всичкоте Си слуги пророците. Така Израил беде отведен от своята цемя в Асирия, гдето е и до днес. </p>
<p id="v24"><sup><small>24</small></sup>  Тогава асирийският цар доведе люде от Вавилон, от Хута, от Ава, от Елат и от Сафаруим та ги засели в самарийските градове вместо израилтяните; и те усвоиха Самария и населиха се в градовете й. </p>
<p id="v25"><sup><small>25</small></sup>  А в началото на зеселването си там, те не се бояха от Господа; затова Господ прети между тях лъвове, които убиваха някои от тях. </p>
<p id="v26"><sup><small>26</small></sup>  По тая причина те говориха на асирийския цар, казвайки: Людете, които ти преселе и постави в самарийските градове, не знаят начина на служене на местния Бог затова Той прати лъвове между тях, и, ето, убиват ги, понеже не знаят начина на служене на местния Бог. </p>
<p id="v27"><sup><small>27</small></sup>  Тогава асирийският цар заповяда, казвайки: Заведете там един от свещениците, които запленихме от там; и нека идат пак и да се заселят там, и свещеникът нека ги научи начина на служене на местния Бог. </p>
<p id="v28"><sup><small>28</small></sup>  И така, един от свещениците, които бяха запленили от Самария, дойде та се засели във Ветил, и поучаваше ги как да се боят от Господа. </p>
<p id="v29"><sup><small>29</small></sup>  Обаче людете от всеки народ поставиха свои богове, людете от всеки народ в градовете, гдето живееха, и туриха ги в капищата по високите места, които самаряните бяха построили. </p>
<p id="v30"><sup><small>30</small></sup>  Вавилонските мъже поставиха Сокхот-венот, а хутайските мъже поставиха Нергал, ематските мъже поставиха Асима, </p>
<p id="v31"><sup><small>31</small></sup>  авците поставиха Наваз и Гартак, и сефаруимците горяха децата си на огън за сефаруимските богове Адрамелех и Анамелех. </p>
<p id="v32"><sup><small>32</small></sup>  Така те се бояха от Господа, и си поставиха свещеници за восоките места от всичките люде между тях, които служеха в тях в капищата по високите места. </p>
<p id="v33"><sup><small>33</small></sup>  Бояха се от Господа, и на съботите си боговете служеха според обичая на народите, измежду които бяха преселени. </p>
<p id="v34"><sup><small>34</small></sup>  Дори до днес постъпват според по-предишните обичаи: не се боят от Господа, а нито постъпват според своите си съдби, нито според закона и заповедта, която Господ даде на потомците на Якова, когото нарече Израил, </p>
<p id="v35"><sup><small>35</small></sup>  с които Господ бе направил завет, като им заповяда казвайки: Да се не боите от други богове, нито да им се кланяте, нито да им служите, нито да им жертвувате; <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  но от Господа, Който ви изведе из Египетската земя с голяма сила и с издигната мишца, от Него да се боите, Нему да се кланяте и Нему да принасяте жертва. </p>
<p id="v37"><sup><small>37</small></sup>  И да внимавате да изпълнявате всякога повеленията, съдбите, закона и заповедта, които Той написа за вас; а от други богове да се не боите. </p>
<p id="v38"><sup><small>38</small></sup>  И да не забравяте завета, който направих с вас; и да не се боите от дреги богове. </p>
<p id="v39"><sup><small>39</small></sup>  Но от Господа вашия Бог да се боите; и Той ще ви избави от ръката на всичките ви неприятели. </p>
<p id="v40"><sup><small>40</small></sup>  Те, обаче, не послушаха, но постъпваха според по-предишните си обичаи. </p>
<p id="v41"><sup><small>41</small></sup>  И така, тия народи се бояха от Господа, и служеха на своите идоли; също и чадата им и внуците им постъпват до днес както постъпваха бащите им. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/16">4 Царе - глава 16</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/18">4 Царе - глава 18</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 17:4-6 <i>Край на царството</i>: <a href="/bg/The_Urantia_Book/97#p9_21">КУ 97:9.21</a>. </li>
  <li id="fn2"><a href="#cite2">↑</a> 17:9-11,16 <i>Свещени горички</i>: <a href="/bg/The_Urantia_Book/85#p2_4">КУ 85:2.4</a>. </li>
  <li id="fn3"><a href="#cite3">↑</a> 17:13 <i>Ясновидци</i>: <a href="/bg/The_Urantia_Book/90#p1_1">КУ 90:1.1</a>. </li>
  <li id="fn4"><a href="#cite4">↑</a> 17:35-38 <i>Един Бог и лъжливи богове</i>: <a href="/bg/The_Urantia_Book/160#p5_9">КУ 160:5.9</a>. </li>
</ol>
</div>
