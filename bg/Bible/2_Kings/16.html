<!--
title: 4 Царе - глава 16
description: 
published: true
date: 2022-10-6T9:45:13Z
tags: bible, bible—2 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/15">4 Царе - глава 15</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/17">4 Царе - глава 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В седемнадесетата година на Факея, Ромеловия син, се възцари Ахаз, син на Юдовия цар Иотам. </p>
<p id="v2"><sup><small>2</small></sup>  Ахаз бе двадесет години на възраст, когато се възцари, и царува шестнадесет години в Ерусалим; но не върши това, което бе право пред Господа своя Бог, както баща му Давид, </p>
<p id="v3"><sup><small>3</small></sup>  но ходи в пътя на Израилевите царе, и даже преведе сина си през огъня според мерзостите на народите, които Господ изпъди пред израилтяните. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Той жертвуваше и кадеше по високите места, и по върховете и под всяко зелено дърво. </p>
<p id="v5"><sup><small>5</small></sup>  Тогава сирийският цар Расин и Израилевият цар Факей, Ромелиевият син, дойдоха в Ерусалим да воюват, и обсадихаАхаза, но не можаха да му надвият. </p>
<p id="v6"><sup><small>6</small></sup>  В онова време сирийският цар Расин възвърна Елат под Сирия, и изпъди юдеите из Елат; асирийците дойдоха в Елат та живееха там, гдето са и до днес. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Затова Ахаз прати човеци до асирийския цар Теглат-фаласар да кажат: Аз съм твой слуга и твой син; възлез да ме избавиш от ръката на сирийския цар и от ръката на на Израилевия цар, който се подигна против мене. </p>
<p id="v8"><sup><small>8</small></sup>  А Ахаз взе среброто и златото, което се набери в Господния дом и д съкровищницата на царската къща, та ги проти подарък на асирийския цар. </p>
<p id="v9"><sup><small>9</small></sup>  И асирийския цар го послуша и възлезе против Дамаск та го превзе, и тведе жителите му в Кир, а Расина уби. </p>
<p id="v10"><sup><small>10</small></sup>  А когато цар Ахаз отиде в Дамаск да посрещне асирийския цар Теглат-феласар, видя жертвеника в Дамаск; и цар Ахаз изпрати на свещеника Урия образа на жертвеника, и рисунка на него, точно според направата му. </p>
<p id="v11"><sup><small>11</small></sup>  И свещеник Урия направи жертвеник точно според това, което цар Ахаз прати от Дамаск; така го направи свещеник Урия догде се върна цар Ахаз от Дамаск. </p>
<p id="v12"><sup><small>12</small></sup>  И когато се върна царят от Дамаск, видя жертвеника; и царят се приближи при жертвеника та направи принос върху него. </p>
<p id="v13"><sup><small>13</small></sup>  И върху тоя жертвеник изгори всеизгарянето си и хлебния си принос, и изля възлиянието си, и поръси кръвта на примирителните си приноси. </p>
<p id="v14"><sup><small>14</small></sup>  А медният олтар, който бе пред Господа, премести от лицето на дома, от мястото му между жертвеника и Господния дом, и го постави на северната страна от жертвеника. </p>
<p id="v15"><sup><small>15</small></sup>  И цар Ахаз заповяда на свещеника Урия, казвайки: На великия жертвеник принасяй утрешното всеизгаряне, вечерния хлебен принос, царското всеизгаряне и хлебен принос, с всеизгарянето принасяно от всичките люде на земята и хлебния им принос и възлиянията им, и ръси върху него всичката кръв на всеизгарянето и всичката кръв на жертвата; а медният олтар ще служи за мене за да се допитвам до Господа . </p>
<p id="v16"><sup><small>16</small></sup>  И свещеник Урия стори така, точно според както му заповяда цар Ахаз. </p>
<p id="v17"><sup><small>17</small></sup>  А цар Ахаз отсече страничните плочи на подножията, и дигна от там умивалника; и свали морето от медните волове, които бяха под него, та го тури на каменен под. </p>
<p id="v18"><sup><small>18</small></sup>  И покрития път за съботата, който бяха построили в къщата, и външния вход за царя, премести в Господния дом, поради асирийския цар. </p>
<p id="v19"><sup><small>19</small></sup>  А останалите дела, които извърши Ахаз, не са ли написани в Книгата на летописите на Юдовите царе? </p>
<p id="v20"><sup><small>20</small></sup>  И Ахаз заспа с бащите си, в Давидовия град; а вместо него се възцари син му Езекия. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/15">4 Царе - глава 15</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/17">4 Царе - глава 17</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 16:3 <i>Почит към огъня</i>: <a href="/bg/The_Urantia_Book/85#p4_4">КУ 85:4.4</a>.  <i>Преминаване през огън</i>: <a href="/bg/The_Urantia_Book/69#p6_6">КУ 69:6.6</a>. </li>
  <li id="fn2"><a href="#cite2">↑</a> 16:6 <i>Евреи</i>: <a href="/bg/The_Urantia_Book/96#p2_3">КУ 96:2.3</a>. </li>
</ol>
</div>
