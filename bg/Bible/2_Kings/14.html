<!--
title: 4 Царе - глава 14
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Kings/13">4 Царе - глава 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Kings/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Kings/15">4 Царе - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Във втората година на Израилевия цар Иоас, Иахавовия син, се възцари Амасия, син на Юдовия цар Иоас. </p>
<p id="v2"><sup><small>2</small></sup>  Той бе двадесет и пет години на възраст когато се възцари, и царува двадесет и девет години в Ерусалим. И името на майка му бе Иоадана, от Ерусалим. </p>
<p id="v3"><sup><small>3</small></sup>  Той върши това, което бе право пред Господа, но не както баща си Давида; той постъпваше съвсем според както бе постъпвал баща му Иоас. </p>
<p id="v4"><sup><small>4</small></sup>  Обаче високите места не се отмахнаха; людете жертвуваха и кадяха по високите места. </p>
<p id="v5"><sup><small>5</small></sup>  И щом се закрепи царството в ръката му, той умъртви слугите си, които бяха убили баща му царя. </p>
<p id="v6"><sup><small>6</small></sup>  Но чадата на убийците не умъртви, според писаното в книгата на Моисеевия закон, гдето Господ зеповядвайки, каза: Бащите да се не умъртвяват поради чадата, нито чадата да се умъртвяват поради бащите; но всеки да се умъртвява за своя си грух. </p>
<p id="v7"><sup><small>7</small></sup>  Той изби десет души от Едома в долината на солта, и, като превзе град Села с бой, нарече го Иокнеил, както се казва и до днес. </p>
<p id="v8"><sup><small>8</small></sup>  Тогава Амасия прети човеци до Израилевия цар Иоас, син на Иоахаза, Ииуевия син да кажат: Ела да се погледнем един други в лице. </p>
<p id="v9"><sup><small>9</small></sup>  А Израилевият цар Иоас прати до Юдовия цар Амасия да рекат: Ливанският трън пратил до ливанския кедър да кажат: Дай дъщеря си на сина ми за жена. Но един звяр, който бил в Ливан, заминал та стъпкал тръна. </p>
<p id="v10"><sup><small>10</small></sup>  Ти наистина порази Едома, и надигна се сърцето ти; радвай се на славата си и седи у дома си; защо да се заплиташ за своята си вреда та да паднеш, ти и Юда с тебе? </p>
<p id="v11"><sup><small>11</small></sup>  Но Амасия не послуша. Прочее, Израилевият цар Иоас отиде, та се погледнаха един други в лице, той и Юдовият цар Амасия, във Витсемес, който принадлежи на Юда. </p>
<p id="v12"><sup><small>12</small></sup>  И Юда биде поразен пред Израиля; и побягнаха всеки в шатъра си. </p>
<p id="v13"><sup><small>13</small></sup>  И Израилевият цар Иоас хвана във Ветсемес Юдовия цар Амасия, син на Иоаса Охозиевия син; и дойде в Ерусалим та събори четиристотин лакти от Ерусалимската стена, от Ефремовата порта до портата на ъгъла. </p>
<p id="v14"><sup><small>14</small></sup>  И като взе всичкото злато и сребро, и всичките съдове, които се намираха в Господния дом и в съкровищата на царската къща, тоже и заложници, върна се в Самария. </p>
<p id="v15"><sup><small>15</small></sup>  (А останалите дела, които извърши Иоас и Юначествата му, и как войва с Юдовия цар Амасия, не са ли написани в Книгата на летописите на Израилевите царе? </p>
<p id="v16"><sup><small>16</small></sup>  И Иоас заспа с бащите си, и биде погребан в Самария с Израилевите царе; и вместо него се възцари син му Еровоам). </p>
<p id="v17"><sup><small>17</small></sup>  А след смъртта на Израилевия цар Иоас, Иоахазовия син, Юдовият цар Амасия, Иоасовият син, живя петнадесет години. </p>
<p id="v18"><sup><small>18</small></sup>  А останалите дела на Амасия не са ли написани в Книгата на летописите на Юдовите царе? </p>
<p id="v19"><sup><small>19</small></sup>  И понеже направиха заговор против него в Ерусалим, той побягна в Лахис; но пратиха след него в Лахис та го убиха там. </p>
<p id="v20"><sup><small>20</small></sup>  И докараха го на коне; и биде погребан в Ерусалим с бащите си в Давидовия град. </p>
<p id="v21"><sup><small>21</small></sup>  Тогава всичките Юдови люде взеха Азария, който бе шестнадесет години на възраст, та го направиха цар вместо баща му Амасия. </p>
<p id="v22"><sup><small>22</small></sup>  Той съгради Елат и го възвърна на Юда след като баща му царят заспа с бащите си. </p>
<p id="v23"><sup><small>23</small></sup>  В петнадесетата година на Юдовия цар Амасия, син на Иоаса, се възцари в Самария Еровоам, син на Израилевия цар Иоас, и царува четиридесет и една година. </p>
<p id="v24"><sup><small>24</small></sup>  Той върши зло пред Господа; не се остави ни от един от греховете на Еровоама Наватовия син, с които направи Израиля да греши. </p>
<p id="v25"><sup><small>25</small></sup>  Той възстанови границата на Израиля от прохода на Емат до полското море, според словото, което Господ Израилевият Бог говори чрез слугата Си Иона Аматиевия син, пророкът, който бе от Гетефер. </p>
<p id="v26"><sup><small>26</small></sup>  Защото Господ видя, че притеснението на Израиля беше много горчиво, понеже нямаше нито малолетен, нито пълнолетен, който да помогне на Израиля. </p>
<p id="v27"><sup><small>27</small></sup>  И Господ не рече да изличи изпод небето името на Израиля, но ги избави чрез ръката на Еровоама Иоасовия син. </p>
<p id="v28"><sup><small>28</small></sup>  А останалите дела на Еровоама, и всичко що извърши, и юначествата му, как воюва, и как възвърна на Израиля Дамаск и Емат, които бяха подчинени на Юда, не са ли написани в Книгата на летописите на Израилевите царе? </p>
<p id="v29"><sup><small>29</small></sup>  Е Еровоам заспа с бащите си Израилевите царе; и вместо него се възцари син му Захария. </p>
