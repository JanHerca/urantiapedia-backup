<!--
title: 4 Царе - глава 24
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Kings/23">4 Царе - глава 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Kings/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Kings/25">4 Царе - глава 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В неговите дни възлезе въвилонският цар Навуходоносор; и Иоаким му стана подчинен за три години; сетне се отметна и въстана против него. </p>
<p id="v2"><sup><small>2</small></sup>  Но Господ прати против него халдейските чети, сирийските чети, моавските чети и четите на амонците, и прати ги против Юда за да го съкрушат, според словото, което Господ говори чрез слугите Си пророците. </p>
<p id="v3"><sup><small>3</small></sup>  Наистина по заповед от Господа стана това на Юда, за да го отхвърли от лицето Си поради греховете на Манасия, според всичко що бе извършил, </p>
<p id="v4"><sup><small>4</small></sup>  а още пореди невинната кръв, която бе пролял, като напълни Ерусалим с невинна кръв, така че Господ отказа да му прости. </p>
<p id="v5"><sup><small>5</small></sup>  А останалите дела на Иоакима, и всичко що извърши, не са ли написани в Книгата на летописите на Юдовите царе? </p>
<p id="v6"><sup><small>6</small></sup>  И Иоаким заспа с бащите си; и вместо него се възцари син му Иоахин. </p>
<p id="v7"><sup><small>7</small></sup>  И египетският цар не излезе вече от земята си, защото вавилонският цар бе превзел всичко, което принадлежеше на египетския цар, от египетската река до реката Евфрат. </p>
<p id="v8"><sup><small>8</small></sup>  Иоахин бе осемнадест години на възраст, когато се възцари, и царува три месеца в Ерусалим; а името на майка му бе Науста, дъщеря на Елнатана от Ерусалим. </p>
<p id="v9"><sup><small>9</small></sup>  Той върши зло пред Господа, съвсем както бе направил баща му. </p>
<p id="v10"><sup><small>10</small></sup>  В онова време слегите на вавилонския цар Навуходоносора възлязоха против Ерусалим та обсадиха града. </p>
<p id="v11"><sup><small>11</small></sup>  И докато слугите му го обсаждаха, вавилонският цар Навуходоносор дойде до града; </p>
<p id="v12"><sup><small>12</small></sup>  и Юдовият цар Иоахин излезе към вавилонския цар, той, майка му, слугите му, началниците му и скопците му; и вавилонският цар го хвана в осмата година на царуването си. </p>
<p id="v13"><sup><small>13</small></sup>  И той отнесе от там всичките съкровища на Господния дом и съкровищата на царската къща, и съсече всичките златни вещи в Господния храм, които Израилевия цар Соломон беше направил, според както Господ беше казал. </p>
<p id="v14"><sup><small>14</small></sup>  И пресели целия Ерусалим, всичките първенци и всичките юначни мъже, десет хиляди пленници, и всичките дърводелци и ковачи; останаха само по-соромашката част от людете на земята. </p>
<p id="v15"><sup><small>15</small></sup>  Пресели Иохима във Вавилон; и заведе пленници от Ерусалим във Вавилон майката на царя, жените на царя, скопците на царя и първенците от земята. </p>
<p id="v16"><sup><small>16</small></sup>  Всичките юначни мъже - седем хиляди души, и дърводелците и ковачите - хиляда души, всичките храбри войници, - тях вавилонският цар заведе пленници във Вавилон. </p>
<p id="v17"><sup><small>17</small></sup>  И вавилонският цар постави чича си Матания цар вместо него, като промени името му на Седекия. </p>
<p id="v18"><sup><small>18</small></sup>  Седекия бе двадесет и една гидина на възраст, когато се възцари, и царува единадесет години в Ерусалим; а името на майка му бе Амитала, дъщеря на Еремия от Ливна. </p>
<p id="v19"><sup><small>19</small></sup>  Той върши зло пред Господа, съвсем както беше направил Иаким. </p>
<p id="v20"><sup><small>20</small></sup>  Защото от гнева на Господа, който пламна против Ерусалим и Юда, докато ги отхвърли от лицето Си, стана, че Седекия въстана против вавилонския цар. </p>
