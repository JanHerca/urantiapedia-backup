<!--
title: 4 Царе - глава 18
description: 
published: true
date: 2022-10-6T9:45:13Z
tags: bible, bible—2 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/17">4 Царе - глава 17</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/19">4 Царе - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В третата година на Израилевия цар Осия, Иловия син, се възцари Езекия, син на Юдовия цар, Ахаз. </p>
<p id="v2"><sup><small>2</small></sup>  Той беше двадесет и пет години на възраст, когато се възцари, и царува двадесет и девет години в Ерусалим; а името на майка му беше Авия, Захариева дъщеря. </p>
<p id="v3"><sup><small>3</small></sup>  Той върши това, което бе право пред Господа, напълно както извърши баща му Давид; </p>
<p id="v4"><sup><small>4</small></sup>  събори високите места, изпотроши кумирите, изсече ашерите и сломи медната змия, която Моисей беше направил, защото дори до онова време израилтяните й кадяха; и нарече я Нехущан. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  На Господа Израилевия Бог упова. Нямаше подобен нему между всичките Юдови царе, ни между ония, които бяха подир него, нито преди него; </p>
<p id="v6"><sup><small>6</small></sup>  защото се прилепи към Господа, не престана да Го следва, но опази заповедите, които Господ даде на Моисея. </p>
<p id="v7"><sup><small>7</small></sup>  И Господ бе с него; където и да излизаше, той благоуспяваше; и въстана против асирийския цар, и не му слугуваше вече. </p>
<p id="v8"><sup><small>8</small></sup>  Той порази филистимците до Газа и до околностите й, от стражарска кула до укрепен град. </p>
<p id="v9"><sup><small>9</small></sup>  А в четвъртата година на цар Езекия, която бе седмата година на Израилевия цар Осия, син на Ила, асирийският цар Салманасар възлезе против Самария и я обсаждаше. </p>
<p id="v10"><sup><small>10</small></sup>  След три години я превзе; в шестата година на Езекия, която бе деветата година на Израилевия цар Осия, Самария бе превзета. </p>
<p id="v11"><sup><small>11</small></sup>  И асирийският цар отведе Израиля в плен в Асирия, и ги настани в Ала и в Авор при реката Гозан и в Мидските градове; </p>
<p id="v12"><sup><small>12</small></sup>  защото не послушаха гласа на Господа своя Бог, но престъпиха завета Му, - всичко, което Господният слуга Моисей заповяда, - и не послушаха, и нито го извършиха. </p>
<p id="v13"><sup><small>13</small></sup>  А в четиренадесетата година на цар Езекия, асирийският цар Сенахирим възлезе против всичките укрепени Юдови градове и ги превзе. </p>
<p id="v14"><sup><small>14</small></sup>  Тогава Юдовият цар Езекия прати до асирийския цар в Лахис да кажат: Съгрешихме; върни се от мене; каквото ми наложиш ще го нося. И тъй, асирийският цар наложи на Юдовия цар Езекия триста таланта сребро и тридесет таланта злато. </p>
<p id="v15"><sup><small>15</small></sup>  И Езекия му даде всичкото сребро, което се намери в Господния дом и в съкровищницата на царската къща. </p>
<p id="v16"><sup><small>16</small></sup>  В това време Езекия откова златото от вратите на Господния храм и от стълбовете, които той, Юдовият цар Езекия, бе обковал със злато , и го даде на есирийския цар. </p>
<p id="v17"><sup><small>17</small></sup>  Но асирийския цар прати от Лахис Тартана, Рапсариса и Рапсака с голява мойске при цар Езекия в Ерусалим. А те възлязоха и дойдоха в Ерусалим. И когато стигнаха, дойдоха та застанаха при водопровода на горния водоем, който е по друма към тепавичарската нива. </p>
<p id="v18"><sup><small>18</small></sup>  И когато извикаха към царя, излязоха при тях управителят на двореца Елиаким, Хелкиевият син и секретарят Шевна, и летописецът Иоах, Асафовият син. </p>
<p id="v19"><sup><small>19</small></sup>  Тогава Рапсак им рече: Кажете сага на Езекия: Така казва великият цар, асирийският цар, каква е тая увереност, на която уповаваш? </p>
<p id="v20"><sup><small>20</small></sup>  Ти казваш: Имам благоразумие и сила за воюване. Но това са само лицемерни думи. На кого, прочее, се надяваш та си въстанал против мене? </p>
<p id="v21"><sup><small>21</small></sup>  Виж, ти се надяваш, като че ли на тояга, на оная строшена тръстика на Египет, на която, ако се опре някой, ще се забучи в ръката му та ще я промуши. Такъв е египетския цар Фараон за всички, които се надяват на него. </p>
<p id="v22"><sup><small>22</small></sup>  Но ако би речете: На Господа нашия Бог ,поваваме, то Той не е ли Оня, Чиито високи местаи жертвеници премахна Езекия, като рече на Юда и на Ерусалим: Пред тоя олтар в Ерусалим се покланяйте? </p>
<p id="v23"><sup><small>23</small></sup>  Сега, прочее, дай човеци в залог на господаря ми асирийския цар; а аз ще ти дам две хиляди коне, ако можеш от своя страна да поставиш на тях ездачи. </p>
<p id="v24"><sup><small>24</small></sup>  Как тогава ще отблъснеш един военачалник измежду най-ниските слуги на господаря ми? Но пак уповаваш на Египет за колесници и за конници! </p>
<p id="v25"><sup><small>25</small></sup>  Без волята на Господа ли възлязох сега на това място за да го съсипя? Господ ми рече: Възлез против тая земя та я съсипи. </p>
<p id="v26"><sup><small>26</small></sup>  Тогава Елиаким, Хелкиевият син, Шевна и Иоах рекоха на Рапсака: Говори, молим, на слугите си на сирийски, защото го разбираме: недей ни говори на юдейски, та да чуят людете, които са на стената. </p>
<p id="v27"><sup><small>27</small></sup>  Но Рапсак им рече: Да ли ме е пратил господарят ми само при твоя господар и при тебе да говоря тия думи? не ме ли е изпратил при мъжете, които седят на стената, за да ядат с вас заедно изпражненията си и да пият пикочта си? </p>
<p id="v28"><sup><small>28</small></sup>  Тогава Рапсак застана та извика на юдейски със силен глас, като говори, казвайки: Слушайте думата на великия цар, асирийския цар: </p>
<p id="v29"><sup><small>29</small></sup>  така казва царят: Да ви не мами Езекия. Защото той не ще може да ви избави от ръката ми. </p>
<p id="v30"><sup><small>30</small></sup>  И да ви не прави Езекия да уповавате на Господа, като казва: Господ непременно ще ни избеви, и тоя град няма да бъде предаден в ръката на асирийския цар. </p>
<p id="v31"><sup><small>31</small></sup>  Не слушайте Езекия, защото така казва асирийският цар: Направете спогодбе с мене и излезте при мене, и яжте всеки от лозето си, и всеки от смокината си, и пийте всеки от водата на щерната си </p>
<p id="v32"><sup><small>32</small></sup>  докле дойда и ви заведа в земя подобна на вашата земя, зимя изобилваща с жито и вино, земя изобилваща с хляб и лозя, земя изобилваща с дървено масло и мед, за да живеете и да не умрете; и не слушайте Езекия, когато би ви убеждавал, като казва: Господ ще ни избави. </p>
<p id="v33"><sup><small>33</small></sup>  Някой от боговете на народите избавил ли е земята си от ръката на асирийския цар? </p>
<p id="v34"><sup><small>34</small></sup>  Где са боговете на Емат и Аршад? Где са боговете на Сефаруим, на Ена и на Ава? Избавиха ли те Самария от ръката ми? </p>
<p id="v35"><sup><small>35</small></sup>  Кой измежду всичките богове на разните страни са избавили земята си от моята ръка, та да избави Иеова Ерусалим от ръката ми? </p>
<p id="v36"><sup><small>36</small></sup>  А людете мълчаха, и не му отговориха ни дума, защото царят беше заповядал, казвайки: Да му не отговаряте. </p>
<p id="v37"><sup><small>37</small></sup>  Тогава управителят на двореца Елиаким, Хелкиевият син, и секретарят Шевна, и летописецат Иоах, Асафовият син, дойдоха при Езекия с раздрани дрехи та му известиха Рпсаковите деми. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/17">4 Царе - глава 17</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/19">4 Царе - глава 19</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 18:4 <i>Поклонение на змията</i>: <a href="/bg/The_Urantia_Book/85#p3_3">КУ 85:3.3</a>.  <i>Нови фетиши</i>: <a href="/bg/The_Urantia_Book/88#p2_5">КУ 88:2.5</a>.  <i>Почит към змията</i>: <a href="/bg/The_Urantia_Book/88#p1_5">КУ 88:1.5</a>. </li>
  <li id="fn2"><a href="#cite2">↑</a> 18:4,34 <i>Високи места</i>: <a href="/bg/The_Urantia_Book/85#p1_5">КУ 85:1.5</a>. </li>
</ol>
</div>
