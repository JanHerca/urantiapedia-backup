<!--
title: 4 Царе - глава 21
description: 
published: true
date: 2022-10-6T9:45:13Z
tags: bible, bible—2 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/20">4 Царе - глава 20</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/22">4 Царе - глава 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Манасия бе дванадесет години на възраст, когато се възцари, и царува петдесет и пет години в Ерусалим; а името на майка му бе Ефсива. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Той върши зло пред Господа според мерзостите на народите, които Господ изпъди пред израилтяните. </p>
<p id="v3"><sup><small>3</small></sup>  Устрои изново високите места , които баща му Езекия бе съборил, издигна жертвеници на Ваала и направи ашера, както Израилевият цар Ахаав беше сторил, и се кланяше на цялото небесно множество и им служеше. </p>
<p id="v4"><sup><small>4</small></sup>  Тоже издигна жертвеници в Господния дом, за който Господ беше казал: В Ерусалим ще настаня името Си. </p>
<p id="v5"><sup><small>5</small></sup>  Издигна жертвеници и на цялото небесно множество вътре в двата двора на Господния дом. </p>
<p id="v6"><sup><small>6</small></sup>  И преведе сина си през огъня, още упражняваше предвещания и употребяваше гадания, и си служеше със запитвачи на зли духове и с връчове; той извърши голямо зло пред Господа та го разгневи. </p>
<p id="v7"><sup><small>7</small></sup>  И ваяният идол на ашерата, който направи, постави в дома, за който Господ каза на Давида и на сина му Соломона: В тоя дом, и в Ерусалим, който избрах от всичките Израилеви племена, ще настаня името Си до века; </p>
<p id="v8"><sup><small>8</small></sup>  и няма вече да направя нозете на Израиля да блуждаят вън от земята, която дадох на бащите им, само ако внимават да вършат всичко що им заповядах, напълно според закона, който слугата Ми Моисей им даде. </p>
<p id="v9"><sup><small>9</small></sup>  Но не послушаха; а Манасия го подмами да вършат по-лошо от народите, които Господ погуби пред израилтяните. </p>
<p id="v10"><sup><small>10</small></sup>  Тогава Господ говори чрез слугите Си пророците, казвайки: </p>
<p id="v11"><sup><small>11</small></sup>  Понеже Юдовите царе Манасия стори тия мерзости, и извърши повече зло от всичко, което извършиха аморейците, които бяха преди него, и чрез идолите си направи и Юда да съгреши, </p>
<p id="v12"><sup><small>12</small></sup>  затова, така казва Господ Израилевият Бог: Ето Аз нанасям такова зло на Ерусалим и на Юда, щото на всеки, който чуе за него, ще му писнат и двете уши. </p>
<p id="v13"><sup><small>13</small></sup>  И ще простра върху Ерусалим същата мерилна връв, която прострях върху Самария, и същия отвес, който прострях върху Ахавовия дом; и ще избърша Ерусалим както избърсва някой едно блюдо, и като го избърше, обръща го наопаки. </p>
<p id="v14"><sup><small>14</small></sup>  И ще отхвърля останалите от наследството Си, и ще ги предам в ръката на неприятелите им; и те ще бъдат разграбени и пленявани от всичките си неприятели, </p>
<p id="v15"><sup><small>15</small></sup>  защото вършеха зло пред Мене и Ме разгневиха от деня, когато бащите им излязоха из Египет, до днес. </p>
<p id="v16"><sup><small>16</small></sup>  При това, освен греха, с който направи Юда да съгреши като върши зло пред Господа, Манасия проля и твърде много невинна кръв, докле напълни Ерусалим от единия край до другия. </p>
<p id="v17"><sup><small>17</small></sup>  А останалите дела на Манасия, и всичко що извърши, и грехът, който стори, не са ли написани в Книгата на летописите на Юдовите царе? </p>
<p id="v18"><sup><small>18</small></sup>  И Манасия заспа с бащите си, и биде погребан в градината на своята къща, в градината на Оза; и вместо него се възцари син му Амон. </p>
<p id="v19"><sup><small>19</small></sup>  Амон бе двадесет и две години на възраст, когато се възцари, и царува две години в Ерусалим; а името на майка му бе Месулемета, дъщеря на Аруса от Иотева. </p>
<p id="v20"><sup><small>20</small></sup>  Той върши зло пред Господа, както стори баща му Манасия. </p>
<p id="v21"><sup><small>21</small></sup>  Ходи напълно в пътя, в който ходи баща му, и служи на идолите, на които служеше баща ме, та им се поклони. </p>
<p id="v22"><sup><small>22</small></sup>  И остави Господа Бога на бащите си, и не ходи в Господния път. </p>
<p id="v23"><sup><small>23</small></sup>  А слугите на Амона направиха заговор против него та убиха царя в собствената му къща. </p>
<p id="v24"><sup><small>24</small></sup>  Обаче, людете от страната избиха всичките, които бяха направили заговор против цар Амона; и людете от страната направиха сина му Иосия цар вместо него. </p>
<p id="v25"><sup><small>25</small></sup>  А останалите дела, които извърши Амон, не са ли написани в Книгата на летописите на Юдовите царе? </p>
<p id="v26"><sup><small>26</small></sup>  И погребаха го в гроба му в градината на Оза; и вместо него се възцари син му Иосия. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Kings/20">4 Царе - глава 20</a></td>
        <td><a href="/bg/Bible/2_Kings/Index">Индекс</a></td>
        <td><a href="/bg/Bible/2_Kings/22">4 Царе - глава 22</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 21:1-2 <i>Момчето цар Манасия</i>: <a href="/bg/The_Urantia_Book/97#p9_23">КУ 97:9.23</a>. </li>
</ol>
</div>
