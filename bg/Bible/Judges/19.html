<!--
title: Съдии - глава 19
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/18">Съдии - глава 18</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/20">Съдии - глава 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В ония дни, когато нямаше цар в Израиля, имаше един левитин, който живееше на отвъдната страна на Ефремовата хълмиста земя, и който се беше взел наложница от Витлеем Юдов. </p>
<p id="v2"><sup><small>2</small></sup>  Но наложницата му блудствува против него, и отиде си от него в бащината си къща във Витлеем Юдов, гдето остана около четири месеца. </p>
<p id="v3"><sup><small>3</small></sup>  И мъжът й стана та отиде подир нея, за да й говори любезно и да я върне, като водеше със себе си слугата си и два осела. И тя го въведе в бащината си къща; и когато го видя бащата на младата, посрещна го с радост. </p>
<p id="v4"><sup><small>4</small></sup>  И тъстът му, бащата на младата го задържа, та преседя с него три дена; и ядоха и пиха и пренощуваха там. </p>
<p id="v5"><sup><small>5</small></sup>  На четвъртия ден, като станаха рано, той се дигна да си иде; но бащата на младата рече на зетя си: Подкрепи сърцето си с малко хляб и после ще си отидеш. </p>
<p id="v6"><sup><small>6</small></sup>  И така, седнаха та ядоха и пиха двамата заедно; после бащата на младата рече на мъжа: Склони, моля, да пренощуваш, и нека се развесели сърцето ти. </p>
<p id="v7"><sup><small>7</small></sup>  Обаче, човекът се дигна да си иде; но понеже тъстът му настояваше пред него, той пак пренощува там. </p>
<p id="v8"><sup><small>8</small></sup>  А на петия ден стана рано да си иде; но бащата на младата рече: Подкрепи, моля, сърцето си. И остана догдето превали денят, като ядоха двамата. </p>
<p id="v9"><sup><small>9</small></sup>  Сетне, когато човекът стана да си отиде - той и наложницата му и слугата му, рече тъстът му, бащата на младата: Ето, сега денят преваля към вечер; пренощувайте, моля. Ето, денят е на свършване; пренощувайте тук и нека се развесели сърцето ти; а утре тръгнете рано на път, за да отидеш у дома си. </p>
<p id="v10"><sup><small>10</small></sup>  Но човекът не склони да пренощува, а като стана, тръгна и дойде срещу Евус (който е Ерусалим), като водеше със себе си два оседлани осела; и наложницата му беше с него. </p>
<p id="v11"><sup><small>11</small></sup>  Когато се приближиха до Евус, денят беше много преминал; и слугата рече на господаря си: Дойди, моля, нека се отбием в тоя град на евусите, за да пренощуваме в него. </p>
<p id="v12"><sup><small>12</small></sup>  Но господарят му рече: Няма да се отбием в град на чужденци, гдето не се намират от израилтяните, но ще заминем за Гавая. </p>
<p id="v13"><sup><small>13</small></sup>  Рече още на слугата си: Дойди, нека се приближим до едно от тия места, и ще пренощуваме в Гавая или в Рама. </p>
<p id="v14"><sup><small>14</small></sup>  И тъй, те заминаха та вървяха; а зайде им слънцето близо при Гавая, която принадлежи на Вениамина. </p>
<p id="v15"><sup><small>15</small></sup>  И там се отбиха, за да влязат да пренощуват в Гавая; и когато влезе, седна край градската улица, защото никой не ги прибираше в къщата си, за да пренощуват. </p>
<p id="v16"><sup><small>16</small></sup>  И, ето, един старец идеше вечерта от работата си на полето, и тоя човек беше от хълмистата земя на Ефрема и пришелствуваше в Гавая, а местните човеци бяха вениаминци. </p>
<p id="v17"><sup><small>17</small></sup>  И като подигна очи и видя пътника на градската улица, старецът му каза: Къде отиваш? и от где идеш? </p>
<p id="v18"><sup><small>18</small></sup>  А той му рече: Ние заминаваме от Витлеем Юдов към отвъдната страна на хълмистата земя на Ефрема, отдето съм аз. Ходих до Витлеем Юдов, и сега отивам за Господния дом; а никой не ме прибра в къщата си. </p>
<p id="v19"><sup><small>19</small></sup>  А пък ние си имаме плява и храна за ослите си, също и хляб и вино за мене и за слугинята ти и за момчето, което е със слугите ти; нямаме нужда от нищо. </p>
<p id="v20"><sup><small>20</small></sup>  И старецът рече: Бъди спокоен; обаче, всичките ти нужди нека понеса аз; само да не пренощуваш на улицата. </p>
<p id="v21"><sup><small>21</small></sup>  И така, той го въведе в къщата си, и даде зоб на ослите; а те си умиха нозете и ядоха и пиха. </p>
<p id="v22"><sup><small>22</small></sup>  Като веселяха сърцата си, ето, едни градски мъже, развратници, обиколиха къщата, блъскаха на вратата, и говориха на стареца домакин, казвайки: Изведи човека, който влезе в къщата ти, за да го познаем. </p>
<p id="v23"><sup><small>23</small></sup>  А човекът, то ест , домакинът, излезе при тях та им каза: Не, братя мои! моля, недейте прави това зло; тъй като тоя човек е мой гост, недейте струва това безумие. </p>
<p id="v24"><sup><small>24</small></sup>  Ето дъщеря ми, девица, и неговата наложница; тях ще изведа вън сега; опозорете ги, и сторете им каквото ви е угодно; но на тоя човек да не сторите едно такова безумно дело. </p>
<p id="v25"><sup><small>25</small></sup>  Но мъжете не искаха да го послушат; за това, човекът взе наложницата му та им я изведе вън; и те я познаха и обезчестяваха я цялата нощ дори до утринта, а като се зазори пуснаха я. </p>
<p id="v26"><sup><small>26</small></sup>  И тъй призори жената дойде и падна при вратата на къщата на човека, гдето беше господарят й, и там лежа до съмване. </p>
<p id="v27"><sup><small>27</small></sup>  И на утринта господарят й стана та отвори вратата на къщата и излезе, за да си отиде по пътя, и ето наложницата му паднала при врата на къщата, и ръцете й на прага. </p>
<p id="v28"><sup><small>28</small></sup>  И рече й: Стани да си отидем. Но нямаше отговор. Тогава човекът я дигна на осела, и стана та отиде на мястото си. </p>
<p id="v29"><sup><small>29</small></sup>  И като дойде в дома си, взе нож, хвана наложницата си, и я разсече член по член на дванадесет части, и прати ги във всичките предели на Израиля. </p>
<p id="v30"><sup><small>30</small></sup>  И всички, които видяха това, думаха: Не е ставало, нито се е виждало такова нещо от деня, когато израилтяните излязоха из Египетската земя, до днес; размислете, прочее, затова, съветвайте се, и изказвайте се. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/18">Съдии - глава 18</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/20">Съдии - глава 20</a></td>
      </tr>
    </tbody>
  </table>
</figure>
