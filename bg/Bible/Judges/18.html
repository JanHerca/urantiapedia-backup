<!--
title: Съдии - глава 18
description: 
published: true
date: 2023-11-8T20:7:31Z
tags: bible, bible—judges
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Judges/17">
          <span class="mdi mdi-arrow-left-drop-circle"></span><span class="pl-2">Съдии - глава 17</span>
        </a>
        </td>
        <td>
        <a href="/bg/Bible/Judges/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Judges/19">
          <span class="pr-2">Съдии - глава 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В онова време нямаше цар в Израиля; и в ония дни Дановото племе си търсеше притежание, гдето да се зесели, защото до оня ден не беше им се паднало наследство между Израилевите племена. </p>
<p id="v2"><sup><small>2</small></sup>  И Данците изпратиха от рода си петима мъже от цялото си число, храбри мъже, от Сарая и от Естаол, за да съгледат земята и да я изследват, като им казаха: Идете, изследвайте земята. И те дойдоха до Михеевата къща, в Ефремовата хълмиста земя и там пренощуваха, </p>
<p id="v3"><sup><small>3</small></sup>  защото , като се приближиха до Михеевата къща, познаха гласа на младия левитин и свърнаха там та му казаха: Кой те доведе тук? и що правиш на това място? и какво ти се пада тук? </p>
<p id="v4"><sup><small>4</small></sup>  А той им рече: Така и така ми направи Михей, и пазари ме, та му станах свещеник. </p>
<p id="v5"><sup><small>5</small></sup>  И те му рекоха: Молим, допитай се до Бога, за да узнаем дали ще бъде благополучно пътешествието, по което отиваме. </p>
<p id="v6"><sup><small>6</small></sup>  А свещеникът им каза: Идете с мир; пътешествието, по което отивате, е пред Господа. </p>
<p id="v7"><sup><small>7</small></sup>  Тогава петимата мъже тръгнаха: и като дойдоха в Лаис, видяха, че людете в него живееха безгрижно, както сидонците, спокойно и без страх, защото нямаше в земята властелин, който да ги притеснява в нищо; и те бяха далеч от сидонците, и нямаха сношение с никого. </p>
<p id="v8"><sup><small>8</small></sup>  Те, прочее, се върнаха при братята си в Сарая и Естаол; и братята им рекоха: Какво ще кажете вие? </p>
<p id="v9"><sup><small>9</small></sup>  А те рекоха: Станете, нека отидем против тях; защото видяхме земята, и, ето, много е добра. Вие още седите ли? Не се обленявайте да идете и влезете, за да завладеете земята. </p>
<p id="v10"><sup><small>10</small></sup>  Като от дете ще намерите люде, които живеят безгрижно и на обширна земя, (защото Бог я даде в ръката ни), земя, в която няма оскъдност от нищо, каквото има на света. </p>
<p id="v11"><sup><small>11</small></sup>  И тъй, потеглиха от там, от Дановия род, от Сарая и от Естаол, шестотин мъже препасани с войнишки оръжия. </p>
<p id="v12"><sup><small>12</small></sup>  И отивайки, те разположиха стан у Кириатиарим в Юда; за това нарекоха онова място Маханедан, както се казва и до днес; ето то се намира зад Кириатиарим. </p>
<p id="v13"><sup><small>13</small></sup>  И от там преминаха в Ефремовата хълмиста земя та дойдоха до Михеевата къща. </p>
<p id="v14"><sup><small>14</small></sup>  Тогава петимата мъже, които бяха ходили да съгледат местността Лаис, проговориха, казвайки на братята си: Знаете ли, че в тия къщи има един и домашни идоли, изваян идол и леян кумир? Сега, прочее, размислете, какво трябва да направите. </p>
<p id="v15"><sup><small>15</small></sup>  И така, те се отбиха там, та отидоха в къщата на младия левитин (ще каже , в Михеевата къща) и ги поздравиха. </p>
<p id="v16"><sup><small>16</small></sup>  И шестте стотин мъже, които бяха от данците, застанаха, препасани с войнишките си оръжия, във входа на вратата. </p>
<p id="v17"><sup><small>17</small></sup>  Тогава петимата мъже, които бяха отишли да съгледат земята, отидоха, влязоха там, та взеха изваяния идол, ефода, домашните идоли, и леяния кумир; а свещеникът стоеше във входа на вратата с шестте стотин мъже, които бяха препасани с войнишки оръжия. </p>
<p id="v18"><sup><small>18</small></sup>  И като влязоха те в Михеевата къща и изнесоха изваяния идол, ефода, домашните идоли и леяния кумир, свещеникът им рече: Що правите вие? </p>
<p id="v19"><sup><small>19</small></sup>  А те му рекоха: Мълчи! тури ръката си на устата си, та дойди с нас и бъди ни отец и свещеник. По-добре ли ти е да бъдеш свещеник на дома на един човек, или да бъдеш свещеник на едно племе и на един род в Израиля? </p>
<p id="v20"><sup><small>20</small></sup>  На това свещеникът сърдечно се зарадва, и, като взе ефода, домашните идоли, и изваяния идол, отиваше си всред людете. </p>
<p id="v21"><sup><small>21</small></sup>  И те се обърнаха та потеглиха, като туриха пред себе си децата и добитъка и по-скъпите си вещи. </p>
<p id="v22"><sup><small>22</small></sup>  Когато се бяха отдалечили Михеевата къща, човеците от къщата съседни с Михеевата къща, се събраха и застигнаха данците. </p>
<p id="v23"><sup><small>23</small></sup>  И като извикаха на данците, тия обърнаха лицата си та рекоха на Михея: Що ти е та си събрал при себе си такова множество? </p>
<p id="v24"><sup><small>24</small></sup>  А той каза: Взехте ми боговете, които си направих, и свещеника, и тръгнахте; и що повече ми става? Как, прочее, ми казвате: Що ти е? </p>
<p id="v25"><sup><small>25</small></sup>  А данците му рекоха: Да се не чуе гласът ти между нас, да не би да ни нападнат разгневени мъже, та изгубиш живота си и живота на домашните си. </p>
<p id="v26"><sup><small>26</small></sup>  И данците вървяха по пътя си; а Михей, като видя, че те са по-силни от него, върна се та дойде у дома си. </p>
<p id="v27"><sup><small>27</small></sup>  Те, прочее, взеха това, що бе направил Михей, и свещеника когото имаше, та дойдоха в Лаис, при людете спокойни и живеещи без страх; и поразиха ги с острото на ножа и изгориха града с огън. </p>
<p id="v28"><sup><small>28</small></sup>  И нямаше кой да го избави, защото беше далеч от Сидон, и те нямаха сношения с никого. Градът бе в долината до Вет-реов; и те го съградиха изново и се зеселиха в него. </p>
<p id="v29"><sup><small>29</small></sup>  И нарекоха града Дан, по името на баща си Дан, който се е родил на Израиля; а по-напред името на града беше Лаис. </p>
<p id="v30"><sup><small>30</small></sup>  Тогава данците си поставиха изваяния идол; а Иоанатан, син на Гирсона, син на Моисея, - той и потомците му бяха свещеници на Дановото племе до времето, когато земята се плени. </p>
<p id="v31"><sup><small>31</small></sup>  Така те си поставиха изваяния идол, който Михей бе направил, и който оставаше там през цялото време, когато Божият дом беше в Сило. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Judges/17">
          <span class="mdi mdi-arrow-left-drop-circle"></span><span class="pl-2">Съдии - глава 17</span>
        </a>
        </td>
        <td>
        <a href="/bg/Bible/Judges/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Judges/19">
          <span class="pr-2">Съдии - глава 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
