<!--
title: Съдии - глава 9
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/8">Съдии - глава 8</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/10">Съдии - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, Авимелех, Еровааловият син, отиде в Сихем при братята на майка си, та говори на тях и на цялото семейство на бащиния дом на майка си, като рече: </p>
<p id="v2"><sup><small>2</small></sup>  Кажете, моля, на всеослушание пред всичките сихемски мъже; Кое е по-добре за вас, да владеят над вас всичките Ероваалови синове, седемдесет мъже, или да владее над вас един мъж? Помнете още, че аз съм ваша кост и ваша плът. </p>
<p id="v3"><sup><small>3</small></sup>  Братята, прочее, на майка му изказаха всички тия думи за него на всеослушание пред всичките сихемски мъже; и сърцата им склониха към Авимелеха, защото рекоха: Той ни е брат. </p>
<p id="v4"><sup><small>4</small></sup>  И дадоха му седемдесет сребърници от капището на Ваалверита; и с тях Авимелех нае едни никакви и развалени мъже, които вървяха подир него. </p>
<p id="v5"><sup><small>5</small></sup>  И, като отиде в бащиния си дом в Офра, изкла върху един камък братята си Еровааловите синове, седемдесет души; само, че най-младият Ероваалов син, Иотам, оцеля, защото се скри. </p>
<p id="v6"><sup><small>6</small></sup>  Тогава всичките сихемски мъже и целият дом Милов се събраха, и отивайки, поставиха Авимелеха цар, близо при дъба на гарнизона, който бе в Сихем. </p>
<p id="v7"><sup><small>7</small></sup>  А когато се извести това на Иотама, той отиде и застана на върха на хълма Гаризин, и като издигна гласа си, извика и каза им: Послушайте ме, сихемски мъже, за да ви послуша и Бог: </p>
<p id="v8"><sup><small>8</small></sup>  еднъж дърветата отишли да помажат цар, който да ги владее, и рекли на маслината: Царувай над нас. </p>
<p id="v9"><sup><small>9</small></sup>  Но маслината им отговорила: Да оставя ли аз тлъстината си, чрез която отдавам почит на Бога и на човека, та да ида да се развявам над дърветата? </p>
<p id="v10"><sup><small>10</small></sup>  Тогава дърветата рекли са смокинята: Дойди и царувай над нас. </p>
<p id="v11"><sup><small>11</small></sup>  Но смокинята им отговорила: Да оставя ли сладостта си и добрия си плод, та да ида да се развявам над дърветата? </p>
<p id="v12"><sup><small>12</small></sup>  После дърветата рекли на лозата: Дойди та царувай над нас. </p>
<p id="v13"><sup><small>13</small></sup>  Но лозата им отговорила: Да оставя ли виното, което весели Бога и човеците, та да ида да се развявам над дърветата? </p>
<p id="v14"><sup><small>14</small></sup>  Сетне всичките дървета рекли на тръна: Дойди, та царувай над нас. </p>
<p id="v15"><sup><small>15</small></sup>  А трънът рекъл на дърветата: Ако наистина ме помазвате цар над вас, дойдете, прибегнете под сянката ми; но ако не, нека излезе огън из тръна и изпояде ливанските кедри. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Сега, прочее, ако сте постъпили вярно и справедливо, като сте поставили Авимелеха цар, и ако сте се обходили добре с Ероваала и с дома му, и ако сте му сторили, според както извършеното от ръцете му заслужава, - </p>
<p id="v17"><sup><small>17</small></sup>  (защо баща ми воюва за вас и тури в опасност живота си та ви избави от ръката на Мадиама; </p>
<p id="v18"><sup><small>18</small></sup>  а днес сте въстанали против бащиния ми дом, и сте изклали върху един камък синовете му, седемдесет мъже, и сте поставили Авимелеха, син на слугинята му, цар на сихемските мъже, защото ви е брат), - </p>
<p id="v19"><sup><small>19</small></sup>  ако, прочее, днес сте постъпили вярно и справедливо с Ероваала и дома му, то радвайте се на Авимелеха, па нека се радва и той с вас! </p>
<p id="v20"><sup><small>20</small></sup>  Но ако не, нека излезе огън из Авимелеха и изпояде сихемските мъже и Миловия дом; и нека излезе огън из сихемските мъже и из Миловия дом и изпояде Авимелеха! </p>
<p id="v21"><sup><small>21</small></sup>  Тогава Иотам се спусна и побягна, и като отиде във Вир, живееше там, поради страха от брата си Авимелеха. </p>
<p id="v22"><sup><small>22</small></sup>  И Авимелех началствува над Израиля три години. </p>
<p id="v23"><sup><small>23</small></sup>  А Бог прати злобен дух между Авимелеха и сихемските мъже, та сихемските мъже измениха на Авимелеха, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  за да дойде наказание за насилието, извършено над седемдесетте Ероваалови синове, върху Авимелеха брата им, който ги изкла, за да се наложи кръвта им върху него и върху сихемските мъже, които подкрепиха ръцете му, за да изколи братята си. </p>
<p id="v25"><sup><small>25</small></sup>  Сихемските мъже, прочее, поставиха засади против него по върховете на хълмовете, та обираха всички, които минаваха край тях по пътя. И това се извести на Авимелеха. </p>
<p id="v26"><sup><small>26</small></sup>  В това време дойде Гаал, Еведовият син и братята му, та заминаха в Сихем; и сихемските мъже се довериха на него. </p>
<p id="v27"><sup><small>27</small></sup>  И като излязоха на полето, обраха лозята си, изтъпкаха гроздето и се развеселиха, и отидоха в капището на бога си, ядоха и пиха, и проклеха Авимелеха. </p>
<p id="v28"><sup><small>28</small></sup>  Тогава Гаал, Еведовият син, каза: Кой е Авимелех, и кой е Сихем, та да му слугуваме? Не е ли той Ероваалов син? и не е ли Зевул настойника му? Слугите на мъжете на Сихемовия баща Емора; а нему защо да слугуваме ние? </p>
<p id="v29"><sup><small>29</small></sup>  Дано бяха тия люде под моята ръка! тогава аз бих изгонил Авимелеха. И рече на Авимелеха: Увеличи войската си и излез! </p>
<p id="v30"><sup><small>30</small></sup>  И когато чу Зевул, управителят на града, думите на Гаал Еведовия син, гневът му пламна. </p>
<p id="v31"><sup><small>31</small></sup>  И прати тайно вестители до Авимелеха да кажат: Ето, Гаал Еведовият син и братята му са дошли в Сихем; и, ето, те подигат града против тебе. </p>
<p id="v32"><sup><small>32</small></sup>  Затова, стани през нощта, ти и людете, които са с тебе, та постави засади по полето. </p>
<p id="v33"><sup><small>33</small></sup>  И на утринта, щом изгрее слънцето, стани рано и спусни се върху града; и, ето, когато Гаал и людете, които са с него, излязат против тебе, тогава ти му направи, каквото ти дойде отръка. </p>
<p id="v34"><sup><small>34</small></sup>  И тъй, през нощта Авимелех стана и всичките люде, които бяха с него, и поставиха четири дружини в засада против Сихем. </p>
<p id="v35"><sup><small>35</small></sup>  И Гаал, Еведовият син, излезе та застана във входа на градската порта; и Авимелех и людете, които бяха с него, станаха от засадата. </p>
<p id="v36"><sup><small>36</small></sup>  А когато видя людете, Гаал рече на Зевула: Ето, люде слизат от върховете на хълмовете. А Зевул му каза: Сянката на хълмовете ти се вижда като човеци. </p>
<p id="v37"><sup><small>37</small></sup>  Пак Гаал проговори, казвайки: Виж, люде слизат посред местността и една дружина иде покрай дъба Маоненим. </p>
<p id="v38"><sup><small>38</small></sup>  Тогава Зевул му каза; Где е сега хвалението ти, Гдето рече: Кой е Авимелех та да му слугуваме? Не са ли тия людете, които ти презираше? Излез, прочее, сега, та се бий с тях. </p>
<p id="v39"><sup><small>39</small></sup>  Тогава Гаал излезе на чело на сихемските мъже, та се би с Авимелеха. </p>
<p id="v40"><sup><small>40</small></sup>  И Авимелех го погна; и той побягна пред него, и мнозина падаха мъртви чак до върха на портата. </p>
<p id="v41"><sup><small>41</small></sup>  И Авимелех остана в Арума; а Зевул изпъди Гаала и братята му, за да не живеят в Сихем. </p>
<p id="v42"><sup><small>42</small></sup>  А на утринта людете излязоха на полето; и това се извести на Авимелеха. </p>
<p id="v43"><sup><small>43</small></sup>  Тогава той взе людете си та ги раздели на три дружини, и постави засади на полето; и когато видя, че, ето, людете излизаха из града, стана против тях та ги порази. </p>
<p id="v44"><sup><small>44</small></sup>  И Авимелех и дружината, която беше с него, се спуснаха и застанаха във входа на градската порта, а двете дружини се хвърлиха върху всичките, които бяха по полето та ги порази. </p>
<p id="v45"><sup><small>45</small></sup>  И Авимелех, като се биеше против града през целия ден, превзе града и изби людете, които бяха в него, разори града и пося го със сол. </p>
<p id="v46"><sup><small>46</small></sup>  А всичките мъже на сихемската кула, като чуха това, влязоха в укреплението на капището на бога си Верита. </p>
<p id="v47"><sup><small>47</small></sup>  И извести се на Авимелеха, че всичките мъже от сихемската кула се били събрали. </p>
<p id="v48"><sup><small>48</small></sup>  Тогава Авимелех се качи на гората Салмон, той и всичките люде, които бяха с него; и Авимелех взе брадвата в ръка та отсече клон от дърво, дигна го, и като го тури на рамото си, каза на людете, които бяха с него: Каквото видяхте, че направих аз, побързайте да направите и вие като мене. </p>
<p id="v49"><sup><small>49</small></sup>  И така, всичките люде отсякоха, всеки клона си, и като отидоха подир Авимелеха натрупаха ги на укреплението, и, като бяха човеците вътре, запалиха укреплението, тъй щото и всичките мъже от сихемската кула умряха, около хиляда мъже и жени. </p>
<p id="v50"><sup><small>50</small></sup>  След това Авимелех отида в Тевес та разположиха стан против Тевес и го превзе. </p>
<p id="v51"><sup><small>51</small></sup>  Но всред града имаше яка кула, гдето прибягнаха всичките мъже и жени, и всичките градски жители, та се затвориха, и качиха се на покрива на кулата. </p>
<p id="v52"><sup><small>52</small></sup>  Но Авимелех, като стигна до кулата, би се против нея, и се приближи до вратата на кулата, за да я изгори с огън. </p>
<p id="v53"><sup><small>53</small></sup>  Тогава една жена хвърли един горен воденичен камък на Авимелеховата глава та му строши черепа. </p>
<p id="v54"><sup><small>54</small></sup>  И той бърже извика към момъка, оръженосеца си, и му каза: Изтегли меча си та ме убий, за да не рекат за мене: Жена го уби. И момъкът му го прободе, та умря. </p>
<p id="v55"><sup><small>55</small></sup>  И Израилевите мъже, като видяха, че Авимелех умря, разотидоха се, всеки на мястото си. </p>
<p id="v56"><sup><small>56</small></sup>  Така бог въздаде на Авимелеха злодеянието, което стори на баща си, като уби седемдесетте си братя. </p>
<p id="v57"><sup><small>57</small></sup>  Тоже Бог въздаде на главите на сихемските мъже всичките им злодеяния; и дойде на тях проклетията, произнесена от Иотама Еровааловия син. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/8">Съдии - глава 8</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/10">Съдии - глава 10</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:15 <i>Духове на доверие</i>: <a href="/bg/The_Urantia_Book/39#p5_7">КУ 39:5.7</a>. </li>
  <li id="fn2"><a href="#cite2">↑</a> 9:23 <i>Изпраща зли духове</i>: <a href="/bg/The_Urantia_Book/96#p7_6">КУ 96:7.6</a>. </li>
</ol>
</div>
