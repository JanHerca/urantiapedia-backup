<!--
title: Съдии - глава 6
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Judges/5">Съдии - глава 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Judges/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Judges/7">Съдии - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Израилтяните сториха зло пред Господа; и Господ ги предаде в ръката на Мадиама за седем години. </p>
<p id="v2"><sup><small>2</small></sup>  И ръката на Мадиама преодоля над Израиля; и поради мадиамците, израилтяните си направиха ония ровове, които са по горите, и пещерите и укрепленията. </p>
<p id="v3"><sup><small>3</small></sup>  И след като Израил посееше, мадиамците, амаличаните и източните жители дохождаха и нападаха против него; </p>
<p id="v4"><sup><small>4</small></sup>  и, като разполагаха стан против тях, унищожаваха рожбите на земята чак до Газа, и не оставяха храна за Израиля, нито овца, нито говедо, нито осел. </p>
<p id="v5"><sup><small>5</small></sup>  Защото дохождаха с добитъка си и с шатрите си, и влизаха в страната многобройни като скакалци; безбройни бяха и те и камилите им, и навлизаха в земята, за да я опустошават. </p>
<p id="v6"><sup><small>6</small></sup>  Така Израил изпадна в голямо униние поради мадиамците; затова, израилтяните извикаха към Господа. </p>
<p id="v7"><sup><small>7</small></sup>  И когато израилтяните извикаха към Господа поради мадиамците, </p>
<p id="v8"><sup><small>8</small></sup>  тогава Господ изпрати на израилтяните един пророк, който им каза: Така говори Господ Израилевият Бог: Аз ви изведох от Египет, и ви изведох от дома на робството; </p>
<p id="v9"><sup><small>9</small></sup>  И избавих ви от ръката на египтяните и от ръката на всички, които ви насилваха, и като ги изпъдих от пред вас, дадох ви земята им. </p>
<p id="v10"><sup><small>10</small></sup>  И рекох ви: Аз съм Господ вашият Бог; да не почитате боговете на аморейците, в чиято земя живеете. Обаче вие не послушахте гласа Ми. </p>
<p id="v11"><sup><small>11</small></sup>  И ангелът Господен дойде та седна под дъба, който е в Офра, и принадлежеше на авиезереца Иоас; а син му Гедеон чукаше жито в лина, за да го скрие от мадиамците. </p>
<p id="v12"><sup><small>12</small></sup>  И ангелът Господен му се яви и му каза: Господ е с тебе, мъжо силни и храбри. </p>
<p id="v13"><sup><small>13</small></sup>  А Гедеон ме рече: О господине, ако Господ е с нас, то защо ни постигна всичко това? и къде са всичките Му чудеса, за които бащите ни ни разказваха, като думаха: Не изведе ли ни Господ от Египет? Но сега Господ ни е оставил и ни е предел в ръката на мадиамците. </p>
<p id="v14"><sup><small>14</small></sup>  И Господ погледна към него и му каза: Иди с тая твоя сила, и ще освободиш Израиля от ръката на мадиамците; не те ли изпратих Аз? </p>
<p id="v15"><sup><small>15</small></sup>  А той Му рече: О Господи! с какво ще освобадя аз Израиля? Ето, моето семейство е най-долно между Манасия, и аз съм най-малък в бащиния си дом. </p>
<p id="v16"><sup><small>16</small></sup>  Но Господ му рече: Непременно Аз ще бъда с тебе; и ти ще поразиш мадиамците като един човек. </p>
<p id="v17"><sup><small>17</small></sup>  Сетне той му каза: Моля Ти се, ако съм придобил Твоето благоволение, покажи ми знамение, за да зная Кой си Ти, Който говориш с мене; </p>
<p id="v18"><sup><small>18</small></sup>  моля Ти се, не си отивай от тук, докато не дойда при Тебе и изнеса приноса си и го положа пред Тебе. И Той ме рече: Ще чакам догдето се върнеш. </p>
<p id="v19"><sup><small>19</small></sup>  Тогава Гедеон слезе та приготви яре и пресни пити от една ефа брашно; месото тури в кошница, а чорбата тури в гърне, и изнесе ги вън при него под дъба, та го представи. </p>
<p id="v20"><sup><small>20</small></sup>  И ангелът Божия му каза: Вземи месото и пресните пити та ги сложи на тоя камък, а чорбата излей. И стори така. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Тогава ангелът Господен простря края на жезъла, който беше в ръката му, та досегна месото и пресните пити; и излезе огън из камъка та пояде месото и пресните пити; а след това ангелът Господен си отиде отпред очите му. </p>
<p id="v22"><sup><small>22</small></sup>  И като видя Гедеон, че това бе ангел Господен, Гедеон каза: Горко ми, Господи Иеова! защото видях ангела Господен лице с лице. </p>
<p id="v23"><sup><small>23</small></sup>  А Господ му каза: Мир на тебе, не бой се; няма да умреш. </p>
<p id="v24"><sup><small>24</small></sup>  И Гедеон издигна там олтар на Господа и нараче го Иеовашалом; той е до днес в Офра на авиезерците. </p>
<p id="v25"><sup><small>25</small></sup>  И в същата нощ Господ му каза: Вземи бащиния си вол, втория вол седемгодишния, та съсипи Вааловия жертвеник, който се намира у баща ти, и съсечи ашерата, която е при него. </p>
<p id="v26"><sup><small>26</small></sup>  После на върха на тая скала издигни олтар на Господа твоя Бог, според наредбата, и вземи втория вол та го принеси за всеизгаряне с дървата на ашерата, която ще съсечеш. </p>
<p id="v27"><sup><small>27</small></sup>  И тъй, Гедеон взе десетина души от слугите си та стори както Господ му каза; а, понеже се боеше от бащиния си дом и от градските жители, затова не го стори денем, но го стори нощем. </p>
<p id="v28"><sup><small>28</small></sup>  А когато градските жители станаха на утринта, ето, Вааловият жертвеник беше съборен, и ашерата, която беше при него, съсечена, и вторият вол цял изгорен на издигнатия олтар. </p>
<p id="v29"><sup><small>29</small></sup>  И казаха си един на друг: Кой е извършил тая работа? И като разпитаха и издириха, рекоха: Гедеон Иоасовият син е извършил тая работа. </p>
<p id="v30"><sup><small>30</small></sup>  Тогава градските жители казаха на Иоаса: Изведете сина си да се умъртви, понеже той е съборил Вааловия жертвеник, и понеже е съсякъл ашерата, която беше при него. </p>
<p id="v31"><sup><small>31</small></sup>  А Иоас рече на всички, които бяха се дигнали против него: Вие ли ще защитите делото на Ваала? или вие ще го спасите? Който защити неговото дело, нека бъде умъртвен докато е още заран. Ако той е бог, нека сам защити делото си, като са съборили жертвеника му </p>
<p id="v32"><sup><small>32</small></sup>  За това в същия ден той нарече сина си Ероваал, като казваше: Нека се съди Ваал с него, като е съборил жертвеника му. </p>
<p id="v33"><sup><small>33</small></sup>  Тогава всичките мадиамци и амаличани и източните жители се събраха заедно та преминаха и разположиха стан в долината Езраел. </p>
<p id="v34"><sup><small>34</small></sup>  А Господният Дух дойде на Гедеона, и той засвири с тръба; и авиезерците се събраха да го последват. </p>
<p id="v35"><sup><small>35</small></sup>  После изпрати вестители до целия Манасия, та и той се събра да го последва; прати вестители и до Асира, до Завулона и до Нефталима, а те дойдоха та ги посрещнаха. </p>
<p id="v36"><sup><small>36</small></sup>  И Гедеон рече на Бога: Ако искаш да освободиш Израиля с моята ръка, според както си казал. </p>
<p id="v37"><sup><small>37</small></sup>  ето, аз ще туря руно вълна на гумното; ако падне роса само на руното, а цялата почва остане суха, тогаз ще позная, че ще освободиш Израиля с моята ръка, според както си казал. </p>
<p id="v38"><sup><small>38</small></sup>  Така биде; защото, като стана рано на утринта, той изстиска руното, и роса потече из руното, пълен леген вода. </p>
<p id="v39"><sup><small>39</small></sup>  И Гедеон рече на Бога: Да не пламне гневът Ти против мене, и аз ще продумам само тоя път; да опитам моля Ти се, само тоя път с руното: сега нека остане сухо само руното, а по цялата почва нека падне роса. </p>
<p id="v40"><sup><small>40</small></sup>  И Бог стори така през оная нощ: само руното остана сухо, а по цялата почва падна роса. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 6:20-21 <i>Ангели на огъня</i>: <a href="/bg/The_Urantia_Book/85#p4_2">КУ 85:4.2</a>. </li>
</ol>
</div>
