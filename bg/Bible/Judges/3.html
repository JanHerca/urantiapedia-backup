<!--
title: Съдии - глава 3
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/2">Съдии - глава 2</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/4">Съдии - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А ето народите, които Господ остави, за да изпита чрез тях Израиля, всички от тях, които не знаеха всичките ханаански богове: </p>
<p id="v2"><sup><small>2</small></sup>  само за да знаят и да се научат на бой поне тия от поколенията на израилтяните, които най-напред не са знаели; именно : </p>
<p id="v3"><sup><small>3</small></sup>  петте началници на филистимците, и всичките ханаанци, сидонци и евейци, които живеят в Ливанската планина, от планината Ваалермон до прохода на Емат. </p>
<p id="v4"><sup><small>4</small></sup>  Те служеха, за да се изпита Израил чрез тях та да се знае, ще слушат ли заповедите, които Господ заповяда на бащите им чрез Моисея. </p>
<p id="v5"><sup><small>5</small></sup>  Така също израилтяните се заселиха между ханаанците, хетейците, аморейците, ферезейците, евейците и евусейците; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  и вземаха си дъщерите им за жени, и даваха дъщерите си на синовете им, и служеха на боговете им. </p>
<p id="v7"><sup><small>7</small></sup>  И израилтяните сториха зло пред Господа, като забравиха Господа своя Бог и служеха на ваалимите и на ашерите. </p>
<p id="v8"><sup><small>8</small></sup>  Затова гневът на Господа пламна против Израиля, и Той ги предаде в ръката на месопотамския цар Хусанрисатаима; и израилтяните бяха подчинени на Хусанрисатаима осем години. </p>
<p id="v9"><sup><small>9</small></sup>  А когато израилтяните извикаха към Господа, Господ въздигна избавител на израилтяните, който ги спаси, Готониила син на Кенеза, по-младият брат на Халева. </p>
<p id="v10"><sup><small>10</small></sup>  Дух Господен дойде върху него, и той съди Израиля. Излезе и на бой, и Господ предаде в ръката му месопотамския цар Хусанрисатаима; и ръката му преодоля против Хусанрисатаима. </p>
<p id="v11"><sup><small>11</small></sup>  Тогава земята имаше спокойствие четиридесет години. И Готониил Кенезовият син умря. </p>
<p id="v12"><sup><small>12</small></sup>  Пак израилтяните сториха зло пред Господа; и Господ укрепи моавския цар Еглон против Израиля, по причина, че сториха зло пред Господа. </p>
<p id="v13"><sup><small>13</small></sup>  И той събра при себе си амонците и амаличаните и отиде та порази Израиля, и завладя Града на палмите. </p>
<p id="v14"><sup><small>14</small></sup>  И израилтяните бяха подчинени на моавския цар Еглон осемнадесет години. </p>
<p id="v15"><sup><small>15</small></sup>  А когато израилтяните извикаха към Господа, Господ им въздигна избавител, Аода син на вениаминеца Гира, мъж левак. Чрез него израилтяните пратиха подарък на моавския цар Еглон; </p>
<p id="v16"><sup><small>16</small></sup>  но Аод си направи меч остър и от двете страни, дълъг един лакът, и опаса го под горната си дреха на дясното си бедро. </p>
<p id="v17"><sup><small>17</small></sup>  Той, прочее, принесе подаръка на моавския цар Еглон. А Еглон беше човек твърде тлъст. </p>
<p id="v18"><sup><small>18</small></sup>  И като свърши да принесе подаръка, и изпрати човеците, които носеха подаръка, </p>
<p id="v19"><sup><small>19</small></sup>  той се върна от пограничните камъни които са при Галгал, и каза: Имам тайна дума за тебе, царю. А той му рече: Мълчи. И излязоха от него всичките, които стояха при него. </p>
<p id="v20"><sup><small>20</small></sup>  Тогава Аод дойде при него; и той седеше сам в лятната си горна стая. И рече Аод: Имам дума от Бога за тебе. Тогава той стана от стола си. </p>
<p id="v21"><sup><small>21</small></sup>  А Аод простря лявата си ръка и, като измъкна меча от дясното си бедро, заби го в корема му </p>
<p id="v22"><sup><small>22</small></sup>  толкоз, щото и дръжката влезе след желязото; и тлъстината до там стисна желязото, щото не можеше да изтръгне из корема му меча, който излезе отзад. </p>
<p id="v23"><sup><small>23</small></sup>  Тогава Аод излезе през трема и затвори след себе си вратата на горната стоя, и я заключи. </p>
<p id="v24"><sup><small>24</small></sup>  А когато излезе той, дойдоха слугите на Еглона , и, като видяха, че, ето, вратата на горната стая беше заключена, рекоха: Без съмнение по нуждата си е в лятната стая. </p>
<p id="v25"><sup><small>25</small></sup>  Но макар че чакаха догде ги хвана срам, ето, той не отваряше вратата на горната стая, затова, взеха ключа та отвориха, и, ето, господарят им лежеше мъртъв на земята. </p>
<p id="v26"><sup><small>26</small></sup>  А докато те се бавеха, Аод избяга; и премина пограничните камъни, та се отърва в Сеирота. </p>
<p id="v27"><sup><small>27</small></sup>  И когато дойде, засвири с тръба в Ефремовата хълмиста земя, та израилтяните слязоха с него от хълмистата земя, и той бе на чело. </p>
<p id="v28"><sup><small>28</small></sup>  И рече им: Вървете подир мене, защото Господ предаде неприятелите ви моавците в ръката ви. И те слязоха подир него, и като превзеха бродовете на Иордан към моавската страна, не оставиха да премине ни един човек. </p>
<p id="v29"><sup><small>29</small></sup>  И в онова време поразиха от моавците около десет хиляди мъже, всички едри и всички яки; не се избави ни един човек. </p>
<p id="v30"><sup><small>30</small></sup>  Така в онова време Моав се покори под ръката на Израиля. Тогава земята имаше спокойствие осемдесет години. </p>
<p id="v31"><sup><small>31</small></sup>  След него настана времето на Самегар Анатовият син, който с един волски остен порази шестстотин мъже от филистимците; също и той избави Израиля. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/2">Съдии - глава 2</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/4">Съдии - глава 4</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 3:5-6 <i>Израилтяни и ханаанци</i>: <a href="/bg/The_Urantia_Book/97#p9_1">КУ 97:9.1</a>. </li>
</ol>
</div>
