<!--
title: Съдии - глава 11
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Judges/10">Съдии - глава 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Judges/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Judges/12">Съдии - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И галаадецът Ефтай беше силен и храбър мъж; той беше син на една блудница; а Ефтаевият баща беше Галаад. </p>
<p id="v2"><sup><small>2</small></sup>  И жената на Галаад му роди синове; а когато пораснаха синовете на жена му, те изпъдиха Ефтая, като му казаха: Ти няма да наследиш в бащиния ни дом, защото си син на чужденка. </p>
<p id="v3"><sup><small>3</small></sup>  Затова Ефтай побягна от братята си, та живееше в земята Тов; и при Ефтая се събраха безделници, които и излизаха с него. </p>
<p id="v4"><sup><small>4</small></sup>  А след известно време амонците воюваха против Израиля. </p>
<p id="v5"><sup><small>5</small></sup>  И когато се биеха амонците против Израиля, галаадските старейшини отидоха да доведат Ефтая от земята Тов, </p>
<p id="v6"><sup><small>6</small></sup>  като казаха на Ефтая: Дойди та ни стани началник, за да се бием против амонците. </p>
<p id="v7"><sup><small>7</small></sup>  А Ефтай рече на галаадските старейшини: Не ме ли намразихте, и не ме ли изпъдихте им бащиния ми дом? А защо сте дошли при мене сега, когато сте на тясно? </p>
<p id="v8"><sup><small>8</small></sup>  И галаадските старейшини казаха на Ефтая: За това сме се върнали сега при тебе, за да дойдеш с нас и да се биеш против амонците; и ти ще станеш за нас началник над всичките галаадски жители. </p>
<p id="v9"><sup><small>9</small></sup>  И Ефтай каза на галаадските старейшини: Ако ме върнете у дома, за да воювам против амонците, и Господ ми ги предаде, наистина ли ще стана началник над вас? </p>
<p id="v10"><sup><small>10</small></sup>  И галаадските старейшини казаха на Ефтая: Господ нека бъде свидетел помежду ни! сигурно ще направим според както си казал. </p>
<p id="v11"><sup><small>11</small></sup>  Тогава Ефтай отиде с галаадските старейшини, и людете го поставиха глава и началник над себе си. И Ефтай изговори всичките си думи пред Господа в Масфа. </p>
<p id="v12"><sup><small>12</small></sup>  Тогава Ефтай прати посланици до царя на амонците да кажат: Каква работа имаш с мене, та си дошъл при мене да се биеш против земята ми? </p>
<p id="v13"><sup><small>13</small></sup>  И царят на амонците отговори на Ефтаевите посланици: Защото Израил, когато идеше от Египет, отне земята ми от Арнон до Явок и до Иордан; сега, прочее, върни тия земи по мирен начин. </p>
<p id="v14"><sup><small>14</small></sup>  Тогава Ефтай пак прати посланици до царя на амонците да му рекат: </p>
<p id="v15"><sup><small>15</small></sup>  Така казва Ефтай: Израил не е отнел моавската земя, нито земята на амонците; </p>
<p id="v16"><sup><small>16</small></sup>  но когато Израил идеше от Египет и отиваше през пустинята към Червеното море, и беше дощъл в Кадис, </p>
<p id="v17"><sup><small>17</small></sup>  тогава Израил прати посланици до едомския цар да рекат: Нека премина, моля през земята ти. А едомският цар не послуша. Прати още и до моавския цар; но и той не склони. Затова Израил остана в Кадис. </p>
<p id="v18"><sup><small>18</small></sup>  Тогава отиде през пустинята, та обиколи едомската земя и моавската земя, и, като мина по източната страна на моавската земя, разположи стан оттатък Арнон; но не възлезе вътре в моавските предели, защото Арнон беше моавската граница. </p>
<p id="v19"><sup><small>19</small></sup>  След това Израил прати посланици до аморейския цар Сион есевонския цар, та Израил му каза: Нека преминем, молим те, през земята ти до нашето място. </p>
<p id="v20"><sup><small>20</small></sup>  Но Сион не се довери на Израиля та да го пусне да мине през пределите му; а напротив Сион събра всичките си люде и, като разположи стан в Яса, воюва против Израиля. </p>
<p id="v21"><sup><small>21</small></sup>  И Господ Израилевият Бог предаде Сиона и всичките му люде в ръката на Израиля, и те ги поразиха; и така Израил завладя цялата земя на аморейците, жителите на оная земя. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Те завладяха всичките предели на аморейците, от Арнон до Явок, и от пустинята дори до Иордан. </p>
<p id="v23"><sup><small>23</small></sup>  И сега, когато Господ Израилевият Бог е изгонил аморейците отпред людете Си Израиля, ти ли ще притежаваш земята им? </p>
<p id="v24"><sup><small>24</small></sup>  Не ще ли притежаваш онова, което твоят бог Хамос ти дава да притежаваш? Също и ние ще притежаваме земите на всички, които Иеова нашият Бог е изгонил отпред нас. </p>
<p id="v25"><sup><small>25</small></sup>  И сега, ти в какво си по-добър от моавския цар Валак Сеяфоровия син? Борил ли се е той някога с Израиля, или воювал ли е някога против него? </p>
<p id="v26"><sup><small>26</small></sup>  Триста години са откак се е заселил Израил в Есевон и в селата му, в Ароир и в селата му, и във всичките градове, които са разположени край Арнон; а защо през това време не сте ги превзели обратно? </p>
<p id="v27"><sup><small>27</small></sup>  Прочее, аз не съм ти съгрешил; но ти ме онеправдаваш като воюваш против мене. Господ Съдията нека съди днес между израилтяните и амонците. </p>
<p id="v28"><sup><small>28</small></sup>  Но царят на амонците не послуша думите, които Ефтай му изпрати. </p>
<p id="v29"><sup><small>29</small></sup>  Тогава дойде Господният Дух на Ефтая; и той мина през Галаад и Манасия, мина и през галаадската Масфа, и от галаадската Масфа мина против амонците. </p>
<p id="v30"><sup><small>30</small></sup>  И Ефтай направи обрек Господу, като каза: Ако наистина предадеш амонците в ръката ми, <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  тогава онова, което излезе из вратата на къщата ми да ме посрещне, когато се върна с мир от амонците, ще бъде Господу, и ще го принеса всеизгаряне. </p>
<p id="v32"><sup><small>32</small></sup>  И тъй, Ефтай замина към амонците, за да воюва против тях, и Господ ги предаде в ръката му; </p>
<p id="v33"><sup><small>33</small></sup>  та ги порази от Ароир до Минит, двадесет града, и до Авел-Керамим, с твърде голямо поражение. Така се покориха амонците пред израилтяните. </p>
<p id="v34"><sup><small>34</small></sup>  Тогава, като дойде Ефтай у дома си в Месфа, ето, дъщеря му излизаше да го посрещне с тъпанчета и хора; и тя му беше едничка; освен нея нямаше ни син ни дъщеря. </p>
<p id="v35"><sup><small>35</small></sup>  И като я видя той, раздра дрехите си и каза: Горко ми, щерко моя! ти съвсем си ме унижила, и си от ония, които ме смущават; защото аз изговорих думи към Господа, и не мога да отстъпя. </p>
<p id="v36"><sup><small>36</small></sup>  А тя му каза: Тате, понеже си изговорил думи към Господа, стори с мене според това, тъй като Господ извърши за тебе възмездие на неприятелите ти амонците. <sup id="cite3"><a href="#fn3">[3]</a></sup></p>
<p id="v37"><sup><small>37</small></sup>  Каза още на баща си: Нека ми се направи това: остави ме два месеца да ида да ходя по хълмовете, аз и другарките ми, и да оплача девството си. </p>
<p id="v38"><sup><small>38</small></sup>  И той рече: Иди, И пусна я за два месеца. И тя отиде с другарките си, та оплака девството си по хълмовете. </p>
<p id="v39"><sup><small>39</small></sup>  И в края на двата месеца се върна при баща си; и той стори с нея според обрека, който бе направил. И тя не беше познала мъж. От това стана обичай в Израил, <sup id="cite4"><a href="#fn4">[4]</a></sup></p>
<p id="v40"><sup><small>40</small></sup>  да ходят Израилевите дъщери всяка година, четири дена в годината, за да оплакват дъщерята на галаадеца Ефтай. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 11:21,23 <i>В името на Господ Бог на Израел</i>: <a href="/bg/The_Urantia_Book/70#p1_15">КУ 70:1.15</a>. </li>
  <li id="fn2"><a href="#cite2">↑</a> 11:30-39 <i>Наказание за нарушаване на клетви</i>: <a href="/bg/The_Urantia_Book/87#p6_9">КУ 87:6.9</a>.  <i>Дъщерята на Йефтай</i>: <a href="/bg/The_Urantia_Book/89#p6_3">КУ 89:6.3</a>. </li>
  <li id="fn3"><a href="#cite3">↑</a> 11:36 <i>Отмъщава на грешниците</i>: <a href="/bg/The_Urantia_Book/142#p2_1">КУ 142:2.1</a>. </li>
  <li id="fn4"><a href="#cite4">↑</a> 11:39 <i>Такъв е обичаят</i>: <a href="/bg/The_Urantia_Book/70#p11_6">КУ 70:11.6</a>. </li>
</ol>
</div>
