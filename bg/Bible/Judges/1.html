<!--
title: Съдии - глава 1
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Judges/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Judges/2">Съдии - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Подир смъртта на Исуса, израилтяните се допитаха до Господа, казвайки: Кой пръв ще възлезе за нас против ханаанците да воюва против тях? </p>
<p id="v2"><sup><small>2</small></sup>  И Господ каза: Юда ще възлезе, ето, предадох земята в ръката му. </p>
<p id="v3"><sup><small>3</small></sup>  Тогава Юда каза на брата си Симеона: Възлез с мене в моя предел, за да воюваме против ханаанците, и аз ще отида с тебе в твоя предел. И Симеон отиде с него. </p>
<p id="v4"><sup><small>4</small></sup>  Юда, прочее възлезе; и Господ предаде ханаанците и ферезейците в ръката им; и те поразиха от тях в Везек десет хиляди мъже. </p>
<p id="v5"><sup><small>5</small></sup>  И намериха Адонивезека във Везек, воюваха против него и поразиха ханаанците и ферезейците. </p>
<p id="v6"><sup><small>6</small></sup>  А Адонивезек побягна; но те го погнаха и хванаха го, и отсякоха палците на ръцете му и на нозете му. </p>
<p id="v7"><sup><small>7</small></sup>  И рече Адонивезек: Седемдесет царе с отсечени палци на ръцете и на нозете си са събирали трохи под трапезата ми; както съм аз правил, така ми въздаде Бог. И доведоха го в Ерусалим, гдето и умря. </p>
<p id="v8"><sup><small>8</small></sup>  И юдейците воюваха против Ерусалим, и, като го завлякоха, поразиха го с острото на ножа и предадоха града на огън. </p>
<p id="v9"><sup><small>9</small></sup>  Подир това, юдейците слязоха, за да воюват против ханаанците, които живееха в хълмистата, и в южната и в полската страни. </p>
<p id="v10"><sup><small>10</small></sup>  Юда отиде и против ханаанците, които живееха в Хеврон (а по-напред името на Хеврон беше Кириат-арва), и убиха Сесая, Ахимана и Талмая; </p>
<p id="v11"><sup><small>11</small></sup>  и от там отиде против жителите на Девир (а по-напред името на Девир беше Кириат-сефер). </p>
<p id="v12"><sup><small>12</small></sup>  И рече Халев: Който порази Кириат-сефер и го превземе, нему ще дам дъщеря си Аса за жена. </p>
<p id="v13"><sup><small>13</small></sup>  И превзе го Готониил, син на Кенеза, по-малкия брат на Халева; и той му даде дъщеря си Ахса за жена. </p>
<p id="v14"><sup><small>14</small></sup>  И като отиваше тя му внуши щото да поиска от баща й нива; и тъй, като слезе от осела, Халев й рече: Що ти е? </p>
<p id="v15"><sup><small>15</small></sup>  А тя му рече: Дай ми благословение; понеже си ми дал южна страна, дай ми и водни извори. И Халев й даде гоните извори и долните извори. </p>
<p id="v16"><sup><small>16</small></sup>  И потомците на кенееца, Моисевия тъст, отидоха от Града на палмите, заедно с юдейците, в Юдовата пустиня, която е на юг от Арад; и отидоха та се заселиха между людете. </p>
<p id="v17"><sup><small>17</small></sup>  Тогава Юда отиде с братята си Симеона, та поразиха ханаанците, които живееха в Сефат; и обрекоха града на изтребление; и градът се нарече Орма. </p>
<p id="v18"><sup><small>18</small></sup>  Юда завладя и Газа с околностите му, Аскалон с околностите му и Акарон с околностите му. </p>
<p id="v19"><sup><small>19</small></sup>  Господ беше с Юда; и той изгони жителите на хълмистата страна, обаче, не изгони жителите и на долината, защото имаха железни колесници. </p>
<p id="v20"><sup><small>20</small></sup>  И дадоха Хеврон на Халева, според както Моисей беше казал; и той изгони от там тримата Енакови синове. </p>
<p id="v21"><sup><small>21</small></sup>  А вениаминците не изгониха евусейците, които населяваха Ерусалим но евусейците живееха в Ерусалим заедно с вениаминците, както живеят и до днес. </p>
<p id="v22"><sup><small>22</small></sup>  Също и Иосифовият дом, и те отидоха против Ветил; и Господ беше с тях. </p>
<p id="v23"><sup><small>23</small></sup>  И Иосифовият дом прати да съгледат Ветил (а по-напред името на града беше Луз). </p>
<p id="v24"><sup><small>24</small></sup>  И съгледателите видяха един човек, който излизаше из града, и рекоха му: Покажи ни, молим, входа на града, и ще ти покажем милост. </p>
<p id="v25"><sup><small>25</small></sup>  И той им показа входа на града, и те поразиха града с острото на ножа, а човека оставиха да излезе с цялото си семейство. </p>
<p id="v26"><sup><small>26</small></sup>  И човекът отиде в Хетейската земя, гдето и съгради град и нарече го Луз, както е името му и до днес. </p>
<p id="v27"><sup><small>27</small></sup>  Манасия не изгони жителите на Ветсан и селата му, нито на Таанах и селата му, нито жителите на Дор и селата му, нито жителите на Ивреам и селата му, нито жителите на Магедон и селата му; но ханаанците настояваха да живеят в оная земя. </p>
<p id="v28"><sup><small>28</small></sup>  А Израил, когато стана силен наложи на ханаанците данък, без да ги изгони съвсем. </p>
<p id="v29"><sup><small>29</small></sup>  Нито Ефрем изгони ханаанците, които живееха в Гезер; но ханаанците живееха в Гезер помежду им. </p>
<p id="v30"><sup><small>30</small></sup>  Завулон тоже не изгони жителите на Китрон, нито жителите на Наалол; но ханаанците живееха между тях и бяха обложени с данък. </p>
<p id="v31"><sup><small>31</small></sup>  Асир не изгони жителите на Акхо, нито жителите на Сидон, нито на Ахлав, нито на Ахзив, нито на Хелва, нито на Афек, нито на Роов; </p>
<p id="v32"><sup><small>32</small></sup>  но асирците обитаваха между ханаанците, местните жители, защото не ги изгониха. </p>
<p id="v33"><sup><small>33</small></sup>  Нефталим не изгони жителите на Ветсемес, нито жителите на Ветенат, но живееше между ханаанците, местните жители; обаче жителите на Ветсемес и на Ветенат му плащаха данък. </p>
<p id="v34"><sup><small>34</small></sup>  И аморейците принудиха данците да се оттеглят в хълмистата страна, защото не ги оставиха да слизат в долината; </p>
<p id="v35"><sup><small>35</small></sup>  но аморейците настояваха да живеят в гората Ерес, в Еалон, и в Саалвим. Но при все това, ръката на Иосифовия дом преодоля, така щото ония бяха обложени с данък. </p>
<p id="v36"><sup><small>36</small></sup>  А пределите на аморейците беше от нагорнището на Акравим, от скалата и нагоре. </p>
