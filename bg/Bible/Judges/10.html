<!--
title: Съдии - глава 10
description: 
published: true
date: 2022-10-6T9:45:13Z
tags: bible, bible—judges
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/9">Съдии - глава 9</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/11">Съдии - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А след Авимелеха издигна се да избави Израиля един Исахаров мъж Тола, син на Фуя, син на Додо; и той живееше в Самир у Ефремовата хълмиста земя. </p>
<p id="v2"><sup><small>2</small></sup>  И като съди Израиля двадесет и три години, умря, и бе погребан в Самир. </p>
<p id="v3"><sup><small>3</small></sup>  А подир него се издигна галаадецът Яир, който съди Израиля двадесет и две години. </p>
<p id="v4"><sup><small>4</small></sup>  Той имаше тридесет сина, които яздеха на тридесет осела; и имаха тридесет града, намиращи се в галаадската земя, които и до днес се наричат Яирови паланки. </p>
<p id="v5"><sup><small>5</small></sup>  И Яир умря и бе погребан в Камон. </p>
<p id="v6"><sup><small>6</small></sup>  И израилтяните пак сториха зло пред Господа, като служеха на ваалимите, на астартите, на сирийските богове, на сидонските богове, на моавските богове, на боговете на амонците и на боговете на филистимците, и оставиха Господа и не служиха Нему. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Затова гневът на Господа пламна против Израиля и Той ги предаде в ръцете на филистимците и в ръцете на амонците. </p>
<p id="v8"><sup><small>8</small></sup>  О тая година те измъчваха и притесняваха израилтяните осемнадесет години, всичките израилтяни, които бяха оттатък Иордан в земята на аморейците, която е в Галаад. </p>
<p id="v9"><sup><small>9</small></sup>  При това, амонците преминаха Иордан, за да воюват против Юда, против Вениамина и против Ефремовия дом; така че Израил се намираше в крайно утеснение. </p>
<p id="v10"><sup><small>10</small></sup>  Тогава израилтяните извикаха към Господа, като казваха: Съгрешихме Ти, защото оставихме нашия Бог та служихме на ваалимите. </p>
<p id="v11"><sup><small>11</small></sup>  А Господ каза на израилтяните: Не избавих ли ви от египтяните, от аморейците, от амонците и от филистимците? </p>
<p id="v12"><sup><small>12</small></sup>  Също и когато сидонците, амаличаните и маонците ви притесняваха, и извикахте към Мене, Аз ви избавих от ръката им. </p>
<p id="v13"><sup><small>13</small></sup>  А въпреки това, вие Ме оставихте та служихте на други богове; за туй няма да ви избавям вече. </p>
<p id="v14"><sup><small>14</small></sup>  Идете, викайте към боговете, които сте си избрали; те нека ви избавят във време на утеснението ви. </p>
<p id="v15"><sup><small>15</small></sup>  А израилтяните казаха на Господа: Съгрешихме; стори ни каквото Ти е угодно; само избави ни днес, молим Ти се. </p>
<p id="v16"><sup><small>16</small></sup>  И те отмахнаха отпред себе си чуждите богове та служиха на Господа; и Неговата душа се смили за окаянието на Израиля. </p>
<p id="v17"><sup><small>17</small></sup>  Тогава Амонците се събраха та разположиха стан в Галаад. Събраха се израилтяните та разположиха стан в Масфа. </p>
<p id="v18"><sup><small>18</small></sup>  И людете и галаадските началници си рекоха едни на други: Който започне да се бие с амонците, той ще стане началник на всичките галаадски жители. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/9">Съдии - глава 9</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/11">Съдии - глава 11</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 10:6 <i>Конкурентни „богове“ Баал, Ашторот</i>: <a href="/bg/The_Urantia_Book/95#p1_3">КУ 95:1.3</a>.  <i>Ашторет</i>: <a href="/bg/The_Urantia_Book/95#p1_7">КУ 95:1.7</a>. </li>
</ol>
</div>
