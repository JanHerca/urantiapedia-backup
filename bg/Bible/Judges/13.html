<!--
title: Съдии - глава 13
description: 
published: true
date: 2022-10-6T9:45:13Z
tags: bible, bible—judges
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/12">Съдии - глава 12</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/14">Съдии - глава 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И израилтяните пак сториха зло пред Господа; и Господ ги предаде в ръката на филистимците за четиридесет години. </p>
<p id="v2"><sup><small>2</small></sup>  И имаше един човек от Сарая, от Дановото племе, по име Маное, чиято жена бе бездетна, която не раждаше. </p>
<p id="v3"><sup><small>3</small></sup>  И ангел Господен се яви на жената и каза й: Ето, сега си бездетна и не раждаш; но ще зачнеш и ще родиш син. </p>
<p id="v4"><sup><small>4</small></sup>  Затова, пази се сега да не пиеш вино или спиртно питие, и да не ядеш нищо нечисто. </p>
<p id="v5"><sup><small>5</small></sup>  Защото, ето, ще заченеш и ще родиш син; и бръснач да не мине през главата му, защото още от раждането си детето ще бъде Назирей Богу; той ще почне да избавя Израиля от ръката на филистимците. </p>
<p id="v6"><sup><small>6</small></sup>  Тогава жената отиде та яви на мъжа си, казвайки: Един Божий човек дойде при мене, чието лице беше като лицето на ангела Божий, много страшно; и аз не го попитах от къде е, нито той ми яви името си. </p>
<p id="v7"><sup><small>7</small></sup>  Но рече ми: Ето, ще заченеш и ще родиш син; затова, да не пиеш вино, нито спиртно питие, и да не ядеш нищо нечисто; защото, от рождението си , до деня на смъртта си, детето ще бъде Назирей Богу. </p>
<p id="v8"><sup><small>8</small></sup>  Тогава Маное се помоли Господу, казвайки: Моля ти се, Господи, нека дойде пак при нас Божият човек, когото си пратил и нека ни научи що да сторим с детето, което ще се роди. </p>
<p id="v9"><sup><small>9</small></sup>  И Бог послуша Маноевия глас: и ангелът Божи пак дойде при жената, като седеше на нивата; а мъжът й Маное не беше с нея. </p>
<p id="v10"><sup><small>10</small></sup>  И жената се завтече та побърза да яви на мъжа си, като му каза: Ето, яви ми се оня човек, който дойде при мен завчера. </p>
<p id="v11"><sup><small>11</small></sup>  Тогава Маное стана та отиде подир жена си, и, като дойде при човека, каза му: Ти ли си оня човек, който си говорил на тая жена? И той рече: Аз. </p>
<p id="v12"><sup><small>12</small></sup>  И рече Маное: Когато вече се сбъдне това, което ти каза, как трябва да се направлява детето, и какво да прави то? </p>
<p id="v13"><sup><small>13</small></sup>  И ангелът Господен рече на Маноя: Нека се пази жената от всичко, за което й говорих; </p>
<p id="v14"><sup><small>14</small></sup>  да не яде от нищо, що произлиза от лозе, нито да пие вино или спиртно питие, и да не яде нищо нечисто: всичко що й заповядах нека опази. </p>
<p id="v15"><sup><small>15</small></sup>  Тогава Маное каза на ангела Господен: Моля, нека те задържим, за да ти сготвим яре. </p>
<p id="v16"><sup><small>16</small></sup>  Но ангелът Господен каза на Маноя: И да ме задържиш няма да ям хляба ти; и ако искаш да направиш всеизгаряне, принеси го Господу. (Защото Маное не позна, че това беше ангелът Господен). </p>
<p id="v17"><sup><small>17</small></sup>  Тогава Маное каза на ангела Господен: Как ти е името, за да те почетем, когато се сбъдне това, което ти каза? </p>
<p id="v18"><sup><small>18</small></sup>  А ангелът Господен му рече: Защо питаш за името ми, то е тайно. </p>
<p id="v19"><sup><small>19</small></sup>  Тогава Маное взе ярето и хлебния принос та ги принесе Господу на камъка; и, като гледаха Маное и жена му, ангелът постъпваше чудно; </p>
<p id="v20"><sup><small>20</small></sup>  защото, когато се издигаше пламък от олтара към небето, то и ангелът Господен се издигна в пламъка на олтара: а Маное и жена му, като гледаха, паднаха с лице не земята. </p>
<p id="v21"><sup><small>21</small></sup>  Но ангелът Господен беше невидим вече за Маноя и за жена му; и тогава Маное позна, че това беше ангел Господен. </p>
<p id="v22"><sup><small>22</small></sup>  И Маное каза на жена си: Непременно ще умрем, защото видяхме Бога. </p>
<p id="v23"><sup><small>23</small></sup>  А жена му рече: Ако Господ иска да ни умори, не щеше да приеме всеизгаряне и хлебен принос от ръката ни, нито щеше да ни изяви всичко това, нито би ни съобщил такива неща в това време. </p>
<p id="v24"><sup><small>24</small></sup>  И жената роди син и нарече го Самсон; и детето порасна и Господ го благослови. </p>
<p id="v25"><sup><small>25</small></sup>  И Господният Дух почна да го подбужда в Маханедан, между Сарая и Естаол. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Judges/12">Съдии - глава 12</a></td>
        <td><a href="/bg/Bible/Judges/Index">Индекс</a></td>
        <td><a href="/bg/Bible/Judges/14">Съдии - глава 14</a></td>
      </tr>
    </tbody>
  </table>
</figure>
