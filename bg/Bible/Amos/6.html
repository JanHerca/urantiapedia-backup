<!--
title: Амос - глава 6
description: 
published: true
date: 2022-10-6T9:45:13Z
tags: bible, bible—amos
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Amos/5">Амос - глава 5</a></td>
        <td><a href="/bg/Bible/Amos/Index">Индекс</a></td>
        <td><a href="/bg/Bible/Amos/7">Амос - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Горко на охолните в Сион, И на живеещите безгрижно в Самарийската планина, На бележитите мъже от главния между народите, При които дохожда Израилевия дом! </p>
<p id="v2"><sup><small>2</small></sup>  Минете в Халне, та вижте; И от там идете в големия Емат; Тогава слезте в Гет Филистимски; Те по-щастливи ли са от тия царства? Или техният предел по-голям ли е от вашия предел? </p>
<p id="v3"><sup><small>3</small></sup>  Вие, които отдалечавате от себе си лошия ден, И приближавате седалището на насилието, - </p>
<p id="v4"><sup><small>4</small></sup>  Които лежите на постелки от слонова кост, Простирате се на леглата си, И ядете агнетата от стадото И телците отсред обора, - </p>
<p id="v5"><sup><small>5</small></sup>  Които пеете празни песни по звука на псалтира, И си изнамирате музикални инструменти както Давида, - </p>
<p id="v6"><sup><small>6</small></sup>  Които пиете вино с цели паници, И се мажете с изрядни масла, А за бедствието на Йосифа не скърбите, - </p>
<p id="v7"><sup><small>7</small></sup>  По тая прчина, тия ще отидат сега в плен С първите, които ще бъдат пленени, И шумните пиршества на протягащите се ще се прекратят. </p>
<p id="v8"><sup><small>8</small></sup>  Господ Иеова се закле в себе Си, Казва Господ, Бог на Силите и рече: Аз се гнуся от надменността на Якова, И мразя палатите му; За това, ще предам града и всичко що има в него. </p>
<p id="v9"><sup><small>9</small></sup>  И десет човека, ако останат в една къща, Те един по един ще измрат; </p>
<p id="v10"><sup><small>10</small></sup>  И когато някой роднина на един умрял, Или оня, който ще го гори, го вдигне да изнесе костите из къщата, Ако рече на оногоз, който се намира по-навътре в къщата: Има ли още някой с тебе? И той отговори - Няма, Тогава ще рече - Мълчи, Защото не бива да споменем името Господне. </p>
<p id="v11"><sup><small>11</small></sup>  Защото, ето, Господ заповядва, И голямата къща ще бъде поразена с проломи, И малката къща с пукнатини. </p>
<p id="v12"><sup><small>12</small></sup>  Могат ли конете да тичат по скала? Може ли някой да оре там с волове? Но вие обърнахте правосъдието в жлъчка. И плода на правдата в пелин, - </p>
<p id="v13"><sup><small>13</small></sup>  Вие, които се радвате за нещо, което е никакво, Които казвате - Не придобихме ли си могъщество със своята си сила? </p>
<p id="v14"><sup><small>14</small></sup>  Но, ето, аз ще повдигна народ против вас, доме Израилев, Казва Господ, Бог на Силите; И те ще ви притесняват От прохода на Емат до потока на пустинята. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Amos/5">Амос - глава 5</a></td>
        <td><a href="/bg/Bible/Amos/Index">Индекс</a></td>
        <td><a href="/bg/Bible/Amos/7">Амос - глава 7</a></td>
      </tr>
    </tbody>
  </table>
</figure>
