<!--
title: Амос - глава 8
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Amos/7">Амос - глава 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Amos/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Amos/9">Амос - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Това е, което Господ Иеова ми показа: - Ето кошница с узряло (Еврейски:лятно) овощие. </p>
<p id="v2"><sup><small>2</small></sup>  И рече: Що виждаш Амосе? И рекох: Кошница с узряло (Еврейски: лятно) овощие. Тогава Господ ми рече: - Людете ми Израил узряха; (Еврейски: Дойде краят на людете ми Израил) Занапред няма вече да ги щадя. </p>
<p id="v3"><sup><small>3</small></sup>  И в оня ден, казва Господ Иеова, Храмовите песни ще бъдат виения; Защото труповете ще бъдат много, Навсякъде ще ги изхвърлят мълчешком. </p>
<p id="v4"><sup><small>4</small></sup>  Слушайте това, вие, които бихте поглъщали бедните, И бихте погубвали сиромасите на тая земя, </p>
<p id="v5"><sup><small>5</small></sup>  Казвайки: Кога ще мине новолунието, за да продадем жито, И съботата, за да изложим на продан пшеница, Като смалим ефата, уголемим сикъла, И мамим с лъжливи къпони? - </p>
<p id="v6"><sup><small>6</small></sup>  За да купим сиромасите с пари, И бедният за един чифт обуща, И да продадем отсевките на пшеницата? </p>
<p id="v7"><sup><small>7</small></sup>  Господ се закле в Оня, с когото Яков се слави, като рече: Наистина няма никога да забравя кое да било от делата им. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Не ще ли се поклати земята за това, И всеки, който живее на нея да жалее? Така! И тя цяла ще се издига като Нил, Ще се развълнува и спада пак като Египетската река. </p>
<p id="v9"><sup><small>9</small></sup>  В оня ден казва Господ Иеова, Ще направя да залезе слънцето на пладне, И ще помрача земята всред бял ден. </p>
<p id="v10"><sup><small>10</small></sup>  Ще обърна пируванията ви в жалеене, И всичките ви песни в плач; Ще туря вретище на всички кръстове, И плешивост на всяка глава; И ще причиня жалеене като за единороден син, И скончанието му да бъде като края на горестен ден. </p>
<p id="v11"><sup><small>11</small></sup>  Ето, идат дни, казва Господ Иеова, Когато ще пратя глад на земята, - Не глад за хляб, нито жажда за вода, Но за слушане думите Господни. </p>
<p id="v12"><sup><small>12</small></sup>  Те ще се скитат от море до море Да търсят словото Господне, И ще обикалят от север до изток, Но няма да го намерят. </p>
<p id="v13"><sup><small>13</small></sup>  В оня ден красивите девици И юношите ще премират от жажда. </p>
<p id="v14"><sup><small>14</small></sup>  Ония, които се кълнат с престъплението на Самария, Като казват - Заклеваме се в живота на бога ти, Дане! И - Заклеваме се в живота на обичайния бог у Вирсавее! - Те ще паднат, и никога няма да станат вече. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 8:7 <i>Няма да забравя делата ти</i>: <a href="/bg/The_Urantia_Book/97#p4_3">КУ 97:4.3</a>. </li>
</ol>
</div>
