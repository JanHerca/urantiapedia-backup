<!--
title: Амос - глава 9
description: 
published: true
date: 2022-10-6T9:45:13Z
tags: bible, bible—amos
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Amos/8">Амос - глава 8</a></td>
        <td><a href="/bg/Bible/Amos/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Видях Господа, че стоеше при олтара и рече: Удари капителите, за да се потресат праговете, И разтроши ги върху главата на всички тях; А останалите от тях ще погубя с меч; Който от тях бяга, няма да избегне, И който от тях се отърве, няма да се избави. </p>
<p id="v2"><sup><small>2</small></sup>  Ако изкопаят до Шеол, И от там ръката ми ще ги изтръгне; И ако се изкачат на небето, От там ще ги сваля; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ако се скрият на връх Кармил, Ще ги издиря и ще ги взема от там; И ако се скрият от очите Ми в морските дълбочини, Там ще заповядам на змията, и ще ги ухапе; </p>
<p id="v4"><sup><small>4</small></sup>  Ако отидат в плен пред неприятелите си, Там ще заповядам на ножа, та ще ги убие; И ще насоча очите Си върху тях за зло, а не за добро. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Защото Господ Иеова на Силите е оня, Който се допира до земята, и тя се топи, Така щото всички, които живеят на нея ще жалеят; Защото тя цяла ще се издига като Нил, И ще спада пак като Египетската река: </p>
<p id="v6"><sup><small>6</small></sup>  Той е, който гради сферите си на небето, И основава свода си на земята; Който повиква морските води, И излива ги по лицето на земята; Иеова е името му. </p>
<p id="v7"><sup><small>7</small></sup>  Вие Израиляни, казва Господ, Не сте ли на Мене като Етиопяни? Не възведох ли както Израиля от Египетската земя, Така и Филистимците от Кафтор И Сирийците от Кир? </p>
<p id="v8"><sup><small>8</small></sup>  Ето, очите на Господа Иеова са върху грешното царство, И ще го погубя от лицето на света; Само че няма да погубя съвсем Якововия дом, казва Господ. </p>
<p id="v9"><sup><small>9</small></sup>  Защото, ето, аз ще заповядам, И ще пресея Израилевия дом между всичките народи Както се пресява житото в решетото; Обаче ни най-малко зърно няма да падне на земята. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  От мене ще измрат всичките грешници между людете ми, Които казват - Това зло няма да стигне до нас, Нито ще ни предвари. </p>
<p id="v11"><sup><small>11</small></sup>  В оня ден ще въздигна падналата Давидова скиния, И ще заградя проломите й; Ще въздигна развалините й, И ще я съградя пак както в древните дни, </p>
<p id="v12"><sup><small>12</small></sup>  За да завладеят останалите от Едом И всичките народи, които се наричаха с името ми, Казва Господ, който прави това. </p>
<p id="v13"><sup><small>13</small></sup>  Ето, идат дни, казва Господ, Когато орачът ще стигне жетваря, И линотъпкачът сеятеля, От планините ще капе мъст, И всичките хълми ще се стопят. </p>
<p id="v14"><sup><small>14</small></sup>  И аз ще върна от плен людете си Израиля; Те ще съградят запустелите градове и ще ги населят, Ще насадят лозя и ще пият виното им, И ще направят градини и ще ядат  плодът им, </p>
<p id="v15"><sup><small>15</small></sup>  И те няма вече да се изтръъгат от земята, Която им дадох, казва Господ твоя Бог. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Amos/8">Амос - глава 8</a></td>
        <td><a href="/bg/Bible/Amos/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:2 <i>Макар да копаят в ада</i>: <a href="/bg/The_Urantia_Book/97#p4_3">КУ 97:4.3</a>. </li>
  <li id="fn2"><a href="#cite2">↑</a> 9:4 <i>Въпреки че отиват в плен</i>: <a href="/bg/The_Urantia_Book/97#p4_3">КУ 97:4.3</a>. </li>
  <li id="fn3"><a href="#cite3">↑</a> 9:9 <i>Ще пресея дома на Израил</i>: <a href="/bg/The_Urantia_Book/97#p4_3">КУ 97:4.3</a>. </li>
</ol>
</div>
