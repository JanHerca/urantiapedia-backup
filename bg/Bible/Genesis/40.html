<!--
title: Битие - глава 40
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/39">Битие - глава 39</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/41">Битие - глава 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, виночерпецът и хлебарят на Египетския цар се провиниха пред господаря си, Египетския цар. </p>
<p id="v2"><sup><small>2</small></sup>  Та Фараон, като се разгневи на двамата си придворни - началника на виночерпците и началника на хлебарите - </p>
<p id="v3"><sup><small>3</small></sup>  тури ги под стража, в дома на началника на телохранителите, в крепостната тъмница, в мястото, гдето Иосиф бе затворен. </p>
<p id="v4"><sup><small>4</small></sup>  А началникът на телохранителите постави при тях Иосифа, и той им слугуваше; и те останаха известно време в тъмницата. </p>
<p id="v5"><sup><small>5</small></sup>  И виночерпецът и хлебарят на Египетския цар, които бяха затворени в крепостната тъмница, сънуваха и двамата сън, всеки видя съня си в същата нощ, всеки според както щеше да се тълкува съновидението му. </p>
<p id="v6"><sup><small>6</small></sup>  И Иосиф, като влезе при тях на утринта и видя, че бяха смутени, </p>
<p id="v7"><sup><small>7</small></sup>  попита Фараоновите придворни, които бяха заедно с него в тъмницата, в дома на неговия господар, казвайки: Защото изглеждате тъй скръбни днес? </p>
<p id="v8"><sup><small>8</small></sup>  А те му казаха: Видяхме сън, а няма кой да го изтълкува. И Иосиф им рече: Тълкуванията не са ли от Бога? Разкажете ми го, моля? </p>
<p id="v9"><sup><small>9</small></sup>  Тогава началникът на виночерпците разказа своя сън на Иосифа, като му рече: В съня ми, ето лоза пред мене; </p>
<p id="v10"><sup><small>10</small></sup>  и на лозата имаше три пръчки, и виждаше се, като че напъпваше и цветовете й цъфтяха и гроздовете на лозата узряха. </p>
<p id="v11"><sup><small>11</small></sup>  А Фараоновата чаша беше в ръката ми; и взех гроздето, изстисках го във Фараоновата чаша и подадох чашата във Фараоновата ръка. </p>
<p id="v12"><sup><small>12</small></sup>  И Иосиф му рече: Ето значението му: трите пръчки са три дни. </p>
<p id="v13"><sup><small>13</small></sup>  След три дена Фараон ще издигне главата ти и ще те възстанови на службата ти; и ще поднасяш чашата във Фараоновата ръка, както преди, когато ти му беше виночерпец. </p>
<p id="v14"><sup><small>14</small></sup>  Но спомни си за мене, когато те постигне благополучието, смили се, моля, за мене, та продумай на Фараона за мене и избави ме от тоя дом. </p>
<p id="v15"><sup><small>15</small></sup>  Понеже наистина бях откраднат от Еврейската земя, а пък тук не съм сторил нищо, за да ме хвърлят в тая яма. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Като видя началникът на хлебарите, че той тълкува добре, рече на Иосифа: И аз сънувах; и, ето, три кошници с бял хляб бяха на главата ми; </p>
<p id="v17"><sup><small>17</small></sup>  в най-горната кошница имаше от всякакви ястия за Фараона; и птици ги ядяха от кошницата на главата ми. </p>
<p id="v18"><sup><small>18</small></sup>  А Иосиф в отговор каза: Ето значението му: трите кошници са трите дни. </p>
<p id="v19"><sup><small>19</small></sup>  След три дни Фараон ще ти отнеме главата, като те обеси на дърво; и птиците ще изкълват месата ти от тебе. </p>
<p id="v20"><sup><small>20</small></sup>  След три дни, на рождения си ден, Фараон направи угощение на всичките си слуги; и издигна главата на началника на виночерпците и главата на началника на хлебарите между слугите си: </p>
<p id="v21"><sup><small>21</small></sup>  Началника на виночерпците възстанови на служба и той подаваше чашата във Фараоновата ръка; </p>
<p id="v22"><sup><small>22</small></sup>  а началника на хлебарите обеси, според, както Иосиф бе изтълкувал сънищата им. </p>
<p id="v23"><sup><small>23</small></sup>  А началникът на виночерпците не си спомни за Иосифа, но го забрави. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/39">Битие - глава 39</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/41">Битие - глава 41</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 40:15 <i>Евреи</i>: <a href="/bg/The_Urantia_Book/96#p2_3">КУ 96:2.3</a>. </li>
</ol>
</div>
