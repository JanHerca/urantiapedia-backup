<!--
title: Битие - глава 50
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Genesis/49">Битие - глава 49</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Genesis/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Иосиф падна на лицето на баща си, плака върху него и го целува. </p>
<p id="v2"><sup><small>2</small></sup>  И Иосиф заповяда на служащите нему лекари да балсамират баща му; и лекарите балсамираха Израиля, </p>
<p id="v3"><sup><small>3</small></sup>  като работиха над него напълно четиридесет дена; защото толкова е пълното време за балсамиране; и египтяните го оплакваха седемдесет дена. </p>
<p id="v4"><sup><small>4</small></sup>  И като преминаха дните на жалейката за него, Иосиф говори на Фараоновия дом, казвайки: Ако съм придобил вашето благоволение, говорете, моля ви се, в ушите на Фараона и речете: </p>
<p id="v5"><sup><small>5</small></sup>  Баща ми ме закле, като каза: Виж, аз умирам; в гроба, който се приготвих в Ханаанската земя, там да ме погребеш. Сега, прочее нека отида, моля, да погреба баща; си и ще се върна. </p>
<p id="v6"><sup><small>6</small></sup>  А рече Фараон: Иди, погреби баща си, според както те е заклел. </p>
<p id="v7"><sup><small>7</small></sup>  И така, Иосиф отиде да погребе баща си; и с него отидоха всичките служители на Фараона, старейшините на дома му, и всичките старейшини на Египетската земя, <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  също и целият дом на Иосифа, братята му, и бащиният му дом; само челядите си, стадата си и добитъка си оставиха в Гесенската земя. </p>
<p id="v9"><sup><small>9</small></sup>  Отидоха с него и колесници и конници, тъй че стана много голямо шествие. </p>
<p id="v10"><sup><small>10</small></sup>  И когато пристигнаха до Атадовото гумно, което е оттатък Иордан, там ридаха твърде много и силно; и Иосиф направи за баща си седемдневна жалейка. </p>
<p id="v11"><sup><small>11</small></sup>  А ханаанците, тамошните жители, като видяха жалейката при Атадовото гумно, рекоха: египтяните имат голяма жалейка; затова мястото , което е оттатък Иордан, се наименува Авел-мисраим. </p>
<p id="v12"><sup><small>12</small></sup>  Тогава синовете на Израиля му сториха, според както им беше заповядал; </p>
<p id="v13"><sup><small>13</small></sup>  защото синовете му го пренесоха в Ханаанската земя и го погребаха в пещерата на нивата Махпелах, срещу Мамврий, която пещера Авраам купи заедно с нивата за собствено гробище от хетееца Ефрон. </p>
<p id="v14"><sup><small>14</small></sup>  И Иосиф, като погреба баща си, върна се в Египет, той и братята му и всички, които бяха отишли с него да погребат баща му. </p>
<p id="v15"><sup><small>15</small></sup>  А като видяха Иосифовите братя, че умря баща им, думаха си: Може Иосиф да ни намрази и да ни възвърне жестоко всичкото зло, що сме му сторили. </p>
<p id="v16"><sup><small>16</small></sup>  Затова пратиха на Иосифа да му кажат: Преди да умре баща ти ни заповяда с думите: </p>
<p id="v17"><sup><small>17</small></sup>  Така да кажете на Иосифа: Прости, моля ти се, престъплението на братята си и греха им за злото, което ти сториха. И тъй, прости молим ти се, престъплението на слугите на бащиния ти Бог. А Иосиф се разплака, когато му говориха. </p>
<p id="v18"><sup><small>18</small></sup>  После отидоха и братята му та паднаха пред него и рекоха: Ето, ние сме ти слуги. </p>
<p id="v19"><sup><small>19</small></sup>  А Иосиф им каза: Не бойте се; нима съм аз вместо Бога? </p>
<p id="v20"><sup><small>20</small></sup>  Вие наистина намислихте зло против мене; но Бог го намисли за добро, за да действува така, щото да спаси живото на много люде, както и стана днес. </p>
<p id="v21"><sup><small>21</small></sup>  Прочее, не бойте се; аз ще храня вас и челядите ви. И утеши ги и говори им любезно. </p>
<p id="v22"><sup><small>22</small></sup>  Така Иосиф остана да живее в Египет, той и бащиният му дом. И Иосиф живя сто и десет години; </p>
<p id="v23"><sup><small>23</small></sup>  и Иосиф видя Ефремови чада от третия род; също и децата на Манасиевия син Махира се родиха на Иосифовите колене. </p>
<p id="v24"><sup><small>24</small></sup>  След това, Иосиф рече на братята си: Аз умирам; а Бог непременно ще ви посети, и ще ви заведе от тая земя в земята, за която се е клел на Авраама, Исака и Якова. </p>
<p id="v25"><sup><small>25</small></sup>  И Иосиф закле потомците на Израиля, като рече: Понеже Бог непременно ще ви посети, то вие да изнесете костите ми от тука. </p>
<p id="v26"><sup><small>26</small></sup>  И тъй, Иосиф умря, на възраст сто и десет години; и балсамираха го и положиха го в ковчег в Египет. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 50:7 <i>Съвет на старейшините</i>: <a href="/bg/The_Urantia_Book/70#p5_2">КУ 70:5.2</a>. </li>
</ol>
</div>
