<!--
title: Битие - глава 8
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/7">Битие - глава 7</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/9">Битие - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава си спомни Бог за Ноя и за всичко живо и за всичкия добитък, що бяха с него в ковчега; и Бог накара вятър да мине по земята, та водите престанаха. </p>
<p id="v2"><sup><small>2</small></sup>  Тоже се затвориха изворите на бездната и небесните отвори, и дъждът от небето спря. </p>
<p id="v3"><sup><small>3</small></sup>  Малко по малко водите се оттеглиха от земята и подир сто и петдесет дни водите взеха да намаляват. </p>
<p id="v4"><sup><small>4</small></sup>  А на седемнадесетия ден от седмия месец ковчегът заседна върху Араратските планини. </p>
<p id="v5"><sup><small>5</small></sup>  Водите намаляваха непрестанно до десетия месец; и на първия ден от десетия месец върховете на планините се показаха. </p>
<p id="v6"><sup><small>6</small></sup>  После, след четиридесет дни, Ной отвори прозореца на ковчега, що беше направил; </p>
<p id="v7"><sup><small>7</small></sup>  и изпрати гарван, който, като излезе, отиваше насам натам докато пресъхнаха водите на земята. </p>
<p id="v8"><sup><small>8</small></sup>  Тогава изпрати гълъб, за да види дали са престанали водите по лицето на земята. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Но гълъбът, понеже не намери почивка за нозете си, върна се при него в ковчега, защото водата бе още по лицето на цялата земя. И той простря ръка та го взе, и внесе го при себе си в ковчега. </p>
<p id="v10"><sup><small>10</small></sup>  А като почака още седем дни, пак изпрати гълъба от ковчега. </p>
<p id="v11"><sup><small>11</small></sup>  И надвечер гълъбът се върна при него, и ето, имаше в устата си пресен маслинен лист; така Ной позна, че водата е спаднала по земята. </p>
<p id="v12"><sup><small>12</small></sup>  След това той почака още седем дни, и изпрати гълъба; но той не се върна вече при него. </p>
<p id="v13"><sup><small>13</small></sup>  В шестстотин и първата година на Ноевия живот , на първия ден от първия месец, водата пресъхна на земята; и Ной, като дигна покрива на ковчега, погледна, и, ето, повърхността на земята бе изсъхнала. </p>
<p id="v14"><sup><small>14</small></sup>  А на двадесет и седмия ден от втория месец земята съвършено изсъхна. </p>
<p id="v15"><sup><small>15</small></sup>  Тогава говори Бог на Ноя, казвайки: </p>
<p id="v16"><sup><small>16</small></sup>  Излез от ковчега, ти, жена ти, синовете ти и жените им с тебе. </p>
<p id="v17"><sup><small>17</small></sup>  Изведи със себе си всичко живо от всяка твар, що е с тебе,- птици, добитък и всичките животни които пълзят по земята, за да се разплодяват по земята, да раждат и да се умножават по земята. </p>
<p id="v18"><sup><small>18</small></sup>  Ной излезе, и с него синовете му, жена му и снахите му; </p>
<p id="v19"><sup><small>19</small></sup>  излязоха от ковчега и всичките животни, всичките птици, всичко, що се движи по земята според родовете си. </p>
<p id="v20"><sup><small>20</small></sup>  И Ной издигна олтар на Господа; и взе от всяко чисто животно и от всяка чиста птица, та ги принесе за всеизгаряне на олтара; </p>
<p id="v21"><sup><small>21</small></sup>  и Господ помириса сладко благоухание; и рече Господ в сърцето Си: Не ще проклинам вече земята, поради човека, защото помислите на човешкото сърце са зло още от младините му, нито ще поразя вече друг път всичко живо както сторих. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Догде съществува земята, сеитба и жътва, студ и горещина, лято и зима, ден и нощ няма да престанат. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/7">Битие - глава 7</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/9">Битие - глава 9</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 8:8-12 <i>Гълъб на мира</i>: <a href="/bg/The_Urantia_Book/85#p3_4">КУ 85:3.4</a>. </li>
  <li id="fn2"><a href="#cite2">↑</a> 8:21 <i>Сладко благоухание в ноздрите на Бога</i>: <a href="/bg/The_Urantia_Book/89#p4_3">КУ 89:4.3</a>. </li>
</ol>
</div>
