<!--
title: Битие - глава 26
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/25">Битие - глава 25</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/27">Битие - глава 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И настана глад по земята, освен първия глад, който беше в Авраамовите дни, та Исаак отиде в Герар, при филистимския цар Авимелех, </p>
<p id="v2"><sup><small>2</small></sup>  защото Господ беше му се явил и рекъл: Не слизай в Египет; живей в земята, за която ще ти кажа; </p>
<p id="v3"><sup><small>3</small></sup>  остани в тая земя и Аз ще бъда с тебе и ще те благословя, защото на тебе и на потомството ти ще дам всички тия земи, в утвърждение на клетвата, с която се заклех на баща ти Авраама; </p>
<p id="v4"><sup><small>4</small></sup>  и ще умножа потомството ти като небесните звезди, и ще дам на потомството ти всички тия земи; и в твоето потомство ще се благославят всичките народи на земята; <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  понеже Авраам послуша гласа Ми и опази заръчването Ми, заповедите Ми, повеленията Ми и законите Ми. </p>
<p id="v6"><sup><small>6</small></sup>  Затова Исаак се настани в Герар. </p>
<p id="v7"><sup><small>7</small></sup>  И местните жители го запитаха за жена му; а той рече: Сестра ми е; защото се боеше да каже: Жена ми е, като си думаше : Да не би местните жители да ме убият поради Ревека; понеже тя беше красива на глед. </p>
<p id="v8"><sup><small>8</small></sup>  А след като беше преседял там дълго време, филистимският цар Авимелех, като погледна от прозореца, видя, че Исаак играеше с жена си Ревека. </p>
<p id="v9"><sup><small>9</small></sup>  Тогава Авимелех повика Исаака и рече: Ето, тя наистина ти е жена; а защо каза ти: Сестра ми е? Исаак му каза: Защото си рекох да не би да бъда убит поради нея. </p>
<p id="v10"><sup><small>10</small></sup>  И рече Авимелех: Що е това, което си ни сторил? Лесно можеше някой от людете да лежи с жена ти и ти щеше да ни навлечеш грях. </p>
<p id="v11"><sup><small>11</small></sup>  Затова Авимелех заръча на всичките люде, казвайки: Който докачи тоя човек или жена му, непременно ще се умъртви. </p>
<p id="v12"><sup><small>12</small></sup>  И Исаак пося в оная земя и събра през същото лято стократно; и Господ го благослови. </p>
<p id="v13"><sup><small>13</small></sup>  Човекът се възвеличаваше и продължаваше да става велик, догдето стана твърде велик. </p>
<p id="v14"><sup><small>14</small></sup>  Той придоби овци, придоби и говеда, и много слуги; а филистимците му завиждаха; </p>
<p id="v15"><sup><small>15</small></sup>  и филистимците затрупаха и напълниха с пръст всичките кладенци, които бащините му слуги бяха изкопали в дните на баща му Авраама. </p>
<p id="v16"><sup><small>16</small></sup>  И Авимелех каза на Исаака: Иди си от нас, защото си станал много по-силен от нас. </p>
<p id="v17"><sup><small>17</small></sup>  Затова Исаак си отиде от там, разпъна шатрите си в Герарската долина и там живееше. </p>
<p id="v18"><sup><small>18</small></sup>  А Исаак изкопа наново водните кладенци, които бяха изкопани в дните на баща му Авраама,(защото филистимците ги бяха затрупали след Авраамовата смърт) и нарече ги по имената, с които баща му беше ги нарекъл. </p>
<p id="v19"><sup><small>19</small></sup>  И Исааковите слуги копаха в долината и намериха там кладенец с текуща вода. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Но Герарските говедари се караха с Исааковите говедари, казвайки: Наша е водата. Затова Исаак нарече кладенеца Есен, понеже се караха за него. </p>
<p id="v21"><sup><small>21</small></sup>  После изкопаха друг кладенец, но и за него се караха; затова го нарече Ситна. </p>
<p id="v22"><sup><small>22</small></sup>  Тогава той се премести оттам и изкопа друг кладенец; и за него не се караха. И нарече го Роовот§, като думаше: Защото сега Господ ни даде пространно място и ние ще се наплодим в тая земя. </p>
<p id="v23"><sup><small>23</small></sup>  От там отиде във Вирсавее. </p>
<p id="v24"><sup><small>24</small></sup>  И Господ му се яви през същата нощ и рече: Аз съм Бог на баща ти Авраама; не бой се, защото Аз съм с тебе, ще те благословя и ще умножа твоето потомство, заради слугата ми Авраама. </p>
<p id="v25"><sup><small>25</small></sup>  И той издигна там олтар призова Господното име; разпъна и шатъра си там, и там Исааковите слуги изкопаха кладенец. </p>
<p id="v26"><sup><small>26</small></sup>  Тогава Авимелех отиде при него от Герар с приятеля си Оховата и военачалника си Фихола </p>
<p id="v27"><sup><small>27</small></sup>  И Исаак им рече: Защо сте дошли при мене, като ме мразите и ме изпъдихте изпомежду си? </p>
<p id="v28"><sup><small>28</small></sup>  А те казаха: Видяхме явно, че Господ е с тебе и си рекохме: Нека се положи клетва между нас, между нас и тебе, и нека направим договор с тебе, </p>
<p id="v29"><sup><small>29</small></sup>  че няма да ни сториш зло, както и ние не те докачихме, и както само добро ти правихме и те изпратихме с мир. Сега виждаме, че ти си благословеният от Господа. </p>
<p id="v30"><sup><small>30</small></sup>  Тогава Исаак им даде угощение и те ядоха и пиха. </p>
<p id="v31"><sup><small>31</small></sup>  На сутринта станаха рано и се заклеха един за друг; после Исаак ги изпрати и те си отидоха от него с мир. </p>
<p id="v32"><sup><small>32</small></sup>  И в същия ден Исааковите слуги дойдоха и му известиха за кладенеца, който бяха изкопали и му рекоха: Намерихме вода. </p>
<p id="v33"><sup><small>33</small></sup>  И нарече го Савее; от това името на града е Вирсавее до днес. </p>
<p id="v34"><sup><small>34</small></sup>  А когато Исав беше на четиридесет години, взе за жена Юдита, дъщеря на хетееца Веири, и Васемата, дъщеря на хетееца Елон. </p>
<p id="v35"><sup><small>35</small></sup>  Те бяха горчивина за душата на Исаака и Ревека. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/25">Битие - глава 25</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/27">Битие - глава 27</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 26:4 <i>Всички народи да бъдат благословени</i>: <a href="/bg/The_Urantia_Book/190#p5_4">КУ 190:5.4</a>. </li>
  <li id="fn2"><a href="#cite2">↑</a> 26:19-22 <i>Кладенци и прилежаща земя</i>: <a href="/bg/The_Urantia_Book/69#p9_11">КУ 69:9.11</a>. </li>
</ol>
</div>
