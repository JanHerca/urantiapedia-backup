<!--
title: Битие - глава 24
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Genesis/23">Битие - глава 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Genesis/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Genesis/25">Битие - глава 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А когато Авраам беше стар, напреднал във възраст, и Господ беше благословил Авраама във всичко, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  рече Авраам на най-стария слуга в дома си, който беше настоятел на всичкия му имот: Тури, моля, ръката си под бедрото ми; <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  и ще те закълна в Господа, Бог на небето и Бог на земята, че няма да вземеш жена за сина ми от дъщерите на ханаанците, между които живея; <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  но да отидеш в отечеството ми, при рода ми, и от там да вземеш жена за сина ми Исаака. </p>
<p id="v5"><sup><small>5</small></sup>  А слугата му рече: Може да не иска жената да дойде след мене в тая земя; трябва ли да заведа сина ти в оная земя, отгдето си излязъл? </p>
<p id="v6"><sup><small>6</small></sup>  Но Авраам му каза: Пази се да не върнеш сина ми там. </p>
<p id="v7"><sup><small>7</small></sup>  Господ, небесният Бог, Който ме изведе из бащиния ми дом и от родната ми земя, и Който ми говори, и Който ми се закле, казвайки: На твоето потомство ще дам тая земя; Той ще изпрати ангела си пред тебе и ще вземеш жена за сина ми оттам. </p>
<p id="v8"><sup><small>8</small></sup>  Но, ако жената не иска да дойде след тебе, тогава ти ще бъдеш свободен от това мое заклеване; само да не върнеш сина ми там. </p>
<p id="v9"><sup><small>9</small></sup>  Тогава слугата тури ръката си под бедрото на господаря си Авраама и му се закле за това нещо. </p>
<p id="v10"><sup><small>10</small></sup>  И тъй, слугата взе десет от камилите на господаря си и тръгна, като носеше в ръцете си от всички богатства на господаря си; стана и отиде в Месопотамия, в Нахоровия град. </p>
<p id="v11"><sup><small>11</small></sup>  И надвечер, когато жените излизат да си наливат вода, той накара камилите да коленичат вън от града при водния кладенец. </p>
<p id="v12"><sup><small>12</small></sup>  Тогава каза: Господи, Боже на господаря ми Авраама, дай ми, моля, добър успех днес и покажи благост към господаря ми Авраама. </p>
<p id="v13"><sup><small>13</small></sup>  Ето, аз стоя при извора на водата, и дъщерите на града излизат да си наливат вода. </p>
<p id="v14"><sup><small>14</small></sup>  Нека момата, на която река: Я наведи водоноса си да пия; и тя рече: Пий, и ще напоя и камилите ти; -тя нека е оная, която си отредил за слугата си Исаака; от това ще позная, че си показал милост към господаря ми. </p>
<p id="v15"><sup><small>15</small></sup>  Докато той още говореше, ето Ревека излизаше с водоноса си на рамото си; тя бе се родила на Ватуила, син на Мелха, жената на Авраамовия брат Нахор. </p>
<p id="v16"><sup><small>16</small></sup>  Момата беше твърде красива на глед, девица, която никой мъж не беше познал; тя, като слезе на извора, напълни водоноса си и се изкачи. </p>
<p id="v17"><sup><small>17</small></sup>  А слугата се завтече да я посрещне и рече: Я дай ми да пия малко вода от водоноса ти. </p>
<p id="v18"><sup><small>18</small></sup>  А тя рече: Пий, господарю; и бърже сне водоноса си на ръката си, и му даде да пие. </p>
<p id="v19"><sup><small>19</small></sup>  И като му даде доволно да пие, рече: И за камилите ти ще налея догде се напоят. </p>
<p id="v20"><sup><small>20</small></sup>  И като изля бърже водоноса си в поилото, завтече се на кладенеца да налее още и наля за всичките му камили. </p>
<p id="v21"><sup><small>21</small></sup>  А човекът я наблюдаваше внимателно и мълчеше, за да узнае дали Господ бе направил пътуването му успешно или не. </p>
<p id="v22"><sup><small>22</small></sup>  Като напоиха камилите, човекът взе една златна обица, тежка половин сикъл, и две гривни за ръцете й, тежки десет сикли злато, и рече: </p>
<p id="v23"><sup><small>23</small></sup>  Чия си дъщеря? - я ми кажи. Има ли в къщата на баща ти място за нас да пренощуваме? </p>
<p id="v24"><sup><small>24</small></sup>  А тя му рече: Аз съм дъщеря на Ватуила, син на Мелха, когото тя е родила на Нахора. </p>
<p id="v25"><sup><small>25</small></sup>  Рече му още: Има у нас и слама, и храна доволно, и място за пренощуване. </p>
<p id="v26"><sup><small>26</small></sup>  Тогава човекът се наведе, та се поклони на Господа. </p>
<p id="v27"><sup><small>27</small></sup>  И рече: Благословен да бъде Господ, Бог на господаря ми Авраама, Който не лиши господаря ми от милостта си и верността си, като отправи Господ пътя ми в дома на братята на господаря ми. </p>
<p id="v28"><sup><small>28</small></sup>  А момата се завтече, та разказа тия неща на майка си. </p>
<p id="v29"><sup><small>29</small></sup>  И Ревека имаше брат на име Лаван; и Лаван се завтече вън при човека на извора. </p>
<p id="v30"><sup><small>30</small></sup>  Защото, като видя обицата и гривните на ръцете на сестра си и чу думите на сестра си Ревека, която казваше: Така ми говори човекът; той отиде при човека; и, ето, той стоеше при камилите до извора. </p>
<p id="v31"><sup><small>31</small></sup>  И рече му: Влез, ти, благословен от Господа; защо стоиш вън? Защото приготвих къщата и място за камилите. </p>
<p id="v32"><sup><small>32</small></sup>  И тъй, човекът влезе вкъщи; а Лаван разтовари камилите му и даде слама и храна за камилите, и вода за умиване неговите нозе и нозете на хората, които бяха с него. </p>
<p id="v33"><sup><small>33</small></sup>  И сложиха пред него да яде; но той рече: Не искам да ям, догде не кажа думата си. А Лаван рече: Казвай. </p>
<p id="v34"><sup><small>34</small></sup>  Тогава той каза: Аз съм слуга на Авраама. </p>
<p id="v35"><sup><small>35</small></sup>  Господ е благословил господаря ми премного, та стана велик; дал му е овци и говеда, сребро и злато, слуги и слугини, камили и осли. </p>
<p id="v36"><sup><small>36</small></sup>  И Сара, жената на господаря ми, роди син на господаря ми, когато беше вече остаряла; и на него той даде всичко, що има. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  И господарят ми, като ме закле, рече: Да не вземеш за сина ми жена от дъщерите на ханаанците, в чиято земя живея. </p>
<p id="v38"><sup><small>38</small></sup>  Но да отидеш в бащиния ми дом и в рода ми, и от там да вземеш жена за сина ми. </p>
<p id="v39"><sup><small>39</small></sup>  И рекох на господаря ми: Може да не иска жената да дойде след мене. </p>
<p id="v40"><sup><small>40</small></sup>  Но той ми каза: Господ, пред Когото ходя, ще изпрати ангела си с тебе и ще направи пътуването ти успешно; и ще вземеш жена за сина ми от рода ми и от бащиния ми дом. </p>
<p id="v41"><sup><small>41</small></sup>  Само тогава ще бъдеш свободен от заклеването ми, когато отидеш при рода ми; и, ако не ти я дадат, тогава ще бъдеш свободен от заклеването ми. </p>
<p id="v42"><sup><small>42</small></sup>  И като пристигнах днес на извора, рекох: Господи, Боже на господаря ми Авраама, моля, ако правиш пътуването ми, по което ходя, успешно, </p>
<p id="v43"><sup><small>43</small></sup>  ето, аз стоя при водния извор; момата, която излезе да налее вода, и аз й река: Я ми дай да пия малко вода от водоноса ти, </p>
<p id="v44"><sup><small>44</small></sup>  и тя ми рече: И ти пий, и ще налея и за камилите ти,- тя нека е жената, която Господ е отредил за сина на господаря ми. </p>
<p id="v45"><sup><small>45</small></sup>  Докато още говорех в сърцето си, ето, Ревека излезе с водоноса на рамото си. И като слезе на извора и наля, рекох й: Я ми дай да пия. </p>
<p id="v46"><sup><small>46</small></sup>  И тя бързо сне водоноса от рамото си и рече: Пий и ще напоя и камилите ти. И тъй, аз пих, а тя напои и камилите. </p>
<p id="v47"><sup><small>47</small></sup>  Тогава я попитах, казвайки: Чия си дъщеря? А тя рече: Аз съм дъщеря на Ватуила, Нахоровия син, когото му роди Мелха. Тогава турих обицата на лицето й и гривните на ръцете й. </p>
<p id="v48"><sup><small>48</small></sup>  И наведох се, та се поклоних на Господа и благослових Господа, Бога на господаря ми Авраама, Който ме доведе по правия път, за да взема за сина на господаря ми братовата му дъщеря. </p>
<p id="v49"><sup><small>49</small></sup>  Сега, прочее, ако искате да постъпите любезно и верно спрямо господаря ми, кажете ми; и, ако не, пак ми кажете, за да се обърна надясно или наляво. </p>
<p id="v50"><sup><small>50</small></sup>  А Лаван и Ватуил в отговор рекоха: От Господа стана това; ние не можем да ти речем ни зло, ни добро. </p>
<p id="v51"><sup><small>51</small></sup>  Ето Ревека пред тебе; вземи я и си иди; нека бъде жена на сина на господаря ти, както Господ е говорил. </p>
<p id="v52"><sup><small>52</small></sup>  Като чу думите им, Авраамовият слуга се поклони на Господа до земята. </p>
<p id="v53"><sup><small>53</small></sup>  И слугата извади сребърни и златни накити и облекла, та ги даде на Ревека; така също даде скъпи дарове на брат й и на майка й. </p>
<p id="v54"><sup><small>54</small></sup>  Подир това, той и хората, които бяха с него, ядоха, пиха и пренощуваха; и като станаха сутринта, слугата рече: Изпратете ме при господаря ми. </p>
<p id="v55"><sup><small>55</small></sup>  А брат й и майка й казаха: Нека поседи момата с нас известно време, най-малко десетина дни, после нека иде. </p>
<p id="v56"><sup><small>56</small></sup>  Но той им каза: Не ме спирайте, тъй като Господ е направил пътуването ми успешно; изпратете ме да ида при господаря си. </p>
<p id="v57"><sup><small>57</small></sup>  А те рекоха: Да повикаме момата и да я попитаме, какво ще каже. </p>
<p id="v58"><sup><small>58</small></sup>  И тъй, повикаха Ревека и рекоха й: Отиваш ли с тоя човек? А тя рече: Отивам. </p>
<p id="v59"><sup><small>59</small></sup>  И така, изпратиха сестра си Ревека с бавачката й и Авраамовия слуга с хората му. </p>
<p id="v60"><sup><small>60</small></sup>  И благословиха Ревека, като й рекоха: Сестро наша, да се родят от тебе хиляди по десет хиляди и потомството ти да завладее портата на ненавистниците си. </p>
<p id="v61"><sup><small>61</small></sup>  И Ревека и слугите й станаха, възседнаха камилите и отидоха след човека. Така, слугата взе Ревека и си замина. </p>
<p id="v62"><sup><small>62</small></sup>  А Исаак идеше от Вир-лахайрои, защото живееше в южната земя. </p>
<p id="v63"><sup><small>63</small></sup>  И като излезе Исаак, за да размишлява на полето привечер, повдигна очи и видя; и, ето камили се приближаваха. </p>
<p id="v64"><sup><small>64</small></sup>  Също и Ревека повдигна очи и видя Исаака; и слезна от камилата. </p>
<p id="v65"><sup><small>65</small></sup>  Защото беше рекла на слугата: Кой е оня човек, който иде през полето насреща ни? И слугата беше казал: Това е господарят ми. Затова тя взе покривалото си и се покри. </p>
<p id="v66"><sup><small>66</small></sup>  И слугата разказа на Исаака всичко, което бе извършил. </p>
<p id="v67"><sup><small>67</small></sup>  Тогава Исаак въведе Ревека в шатъра на майка си Сара и я взе, и тя му стана жена, и той я обикна. Така Исаак се утеши след смъртта на майка си. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 24:1 <i>възраст на Авраам</i>: <a href="/bg/The_Urantia_Book/93#p9_8">КУ 93:9.8</a>. </li>
  <li id="fn2"><a href="#cite2">↑</a> 24:2-4,9 <i>Намери на Исаак жена</i>: <a href="/bg/The_Urantia_Book/93#p9_4">КУ 93:9.4</a>. </li>
  <li id="fn3"><a href="#cite3">↑</a> 24:3,7 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
  <li id="fn4"><a href="#cite4">↑</a> 24:36-38,51 <i>Намери на Исаак жена</i>: <a href="/bg/The_Urantia_Book/93#p9_4">КУ 93:9.4</a>. </li>
</ol>
</div>
