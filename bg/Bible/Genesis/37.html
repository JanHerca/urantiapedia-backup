<!--
title: Битие - глава 37
description: 
published: true
date: 2023-11-8T20:7:31Z
tags: bible, bible—genesis
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Genesis/36">
          <span class="mdi mdi-arrow-left-drop-circle"></span><span class="pl-2">Битие - глава 36</span>
        </a>
        </td>
        <td>
        <a href="/bg/Bible/Genesis/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Genesis/38">
          <span class="pr-2">Битие - глава 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  А Яков живееше в Ханаанската земя, земята в която баща му беше пришелец. </p>
<p id="v2"><sup><small>2</small></sup>  Ето словото за Якововото потомство. Иосиф, когато беше момче на седемнадесет години, пасеше овците заедно с братята си, синовете на Вала и синовете на Зелфа, жените на баща му; и Иосиф съобщаваше на баща им за лошото им поведение. </p>
<p id="v3"><sup><small>3</small></sup>  А Израил обичаше Иосифа повече от всичките си чада, защото беше син на старостта му; и му беше направил шарена дрешка. </p>
<p id="v4"><sup><small>4</small></sup>  Но братята му, като гледаха, че баща им го обичаше повече от всичките му братя, намразиха го и не можеха да му говорят спокойно. </p>
<p id="v5"><sup><small>5</small></sup>  А Иосифа видя сън и го разказа на братята си, и те го намразиха още повече. </p>
<p id="v6"><sup><small>6</small></sup>  Той им рече: Чуйте, моля, тоя сън, който видях: </p>
<p id="v7"><sup><small>7</small></sup>  Ето ние връзвахме снопи на полето; и моят сноп стана и се изправи, и вашите снопи се наредиха наоколо и се поклониха на моя сноп. </p>
<p id="v8"><sup><small>8</small></sup>  А братята му рекоха: Ти цар ли ще станеш над нас? Или господар ще ни станеш? И намразиха го още повече, поради сънищата му и поради думите му. </p>
<p id="v9"><sup><small>9</small></sup>  А той видя и друг сън и го разказа на братята си, казвайки: Ето, видях още един сън, че слънцето и луната и единадесет звезди ми се поклониха. </p>
<p id="v10"><sup><small>10</small></sup>  Но когато разказа това на баща си и на братята си, смъмра го баща му, като му каза: Какъв е тоя сън, който си видял? Дали наистина аз и майка ти, и братята ти, ще дойдем да ти се поклоним до земята? </p>
<p id="v11"><sup><small>11</small></sup>  И завидяха му братята му; а баща му запомни тия думи. </p>
<p id="v12"><sup><small>12</small></sup>  А когато братята му бяха отишли да пасат стадото на баща си в Сихем, </p>
<p id="v13"><sup><small>13</small></sup>  Израил рече на Иосифа: Не пасат ли братята ти стадото в Сихем? Ела да те изпратя при тях. А той му рече: Ето ме. </p>
<p id="v14"><sup><small>14</small></sup>  И каза му: Иди, виж, добре ли са братята ти и стадото, и ми донеси известие. И тъй, изпрати го от Хевронската долина, и той дойде в Сихем. </p>
<p id="v15"><sup><small>15</small></sup>  И един човек го намери като се луташе из полето; и човекът го попита, казвайки: Що търсиш? </p>
<p id="v16"><sup><small>16</small></sup>  А той рече: Търся братята си; кажи ми, моля, где пасат стадото . </p>
<p id="v17"><sup><small>17</small></sup>  И човекът рече: Заминаха оттука, защото ги чух да казват: Нека идем в Дотан. И тъй, Иосиф отиде подир братята си и ги намери в Дотан. </p>
<p id="v18"><sup><small>18</small></sup>  А те, като го видяха от далеч, доде още не беше се приближил при тях, сговориха се против него да го убият. </p>
<p id="v19"><sup><small>19</small></sup>  Рекоха си един на друг: Ето иде тоя съновидец. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Елате сега, да го убием и да го хвърлим в един от тия ровове; па ще кажем: Лют звяр го е изял; и ще видим какво ще излезе от сънищата му. </p>
<p id="v21"><sup><small>21</small></sup>  Но Рувим, като чу това, избави го от ръката им и рече: Да не го убиваме. </p>
<p id="v22"><sup><small>22</small></sup>  Рече им още Рувим: Не проливайте кръв, хвърлете го в тоя ров, който е в пустинята, но ръка да не дигнете на него; каза така , за да го избави от ръката им и да го върне на баща му. </p>
<p id="v23"><sup><small>23</small></sup>  И когато дойде Иосиф при братята си, съблякоха от Иосифа дрешката му, шарената дрешка, която носеше. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Тогава го взеха и го хвърлиха в рова; а ровът беше празен, нямаше вода. </p>
<p id="v25"><sup><small>25</small></sup>  После, като бяха седнали да ядат хляб, подигнаха очи и видяха, ето, един керван исмаиляни идеше от Галаад, с камилите си натоварени с аромати, балсам и смирна, и отиваха да ги закарат в Египет. </p>
<p id="v26"><sup><small>26</small></sup>  Тогава Юда рече на братята си: Каква полза ако убием брата си и скрием кръвта му? </p>
<p id="v27"><sup><small>27</small></sup>  Елате да го продадем на исмаиляните; да не туряме ръка на него, защото е наш брат, наша плът. И братята му го послушаха. </p>
<p id="v28"><sup><small>28</small></sup>  И като минаваха мадиамските търговци, извлякоха и извадиха Иосифа из рова, и продадоха Иосифа на исмаиляните за двадесет сребърника; а те заведоха Иосифа в Египет. </p>
<p id="v29"><sup><small>29</small></sup>  А Рувим се върна при рова, и, ето, Иосиф не беше в рова. И раздра дрехите си. </p>
<p id="v30"><sup><small>30</small></sup>  И върна се при братята си та рече: Няма детето; а аз, аз къде да се дяна? </p>
<p id="v31"><sup><small>31</small></sup>  Тогава взеха Иосифовата дрешка, заклаха козел и, като натопиха дрешката в кръвта, </p>
<p id="v32"><sup><small>32</small></sup>  изпратиха шарената дрешка да я занесат на баща им, като рекоха: Намерихме това; познай сега дали е дрешката на сина ти, или не. </p>
<p id="v33"><sup><small>33</small></sup>  И той я позна и рече: Това е дрешката на сина ми; лют звяр го е изял; несъмнено Иосиф е разкъсан. </p>
<p id="v34"><sup><small>34</small></sup>  И Яков раздра дрехите си, тури вретище около кръста си и оплаква сина си за дълго време. <sup id="cite3"><a href="#fn3">[3]</a></sup></p>
<p id="v35"><sup><small>35</small></sup>  И всичките му синове, и всичките му дъщери станаха, за да го утешават; но той не искаше да се утеши, защото казваше: С жалеене ще сляза при сина си в гроба. И баща му го оплакваше. </p>
<p id="v36"><sup><small>36</small></sup>  А мадиамците продадоха Иосифа в Египет на Петефрия, Фараонов придворен, началник на телохранителите. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Genesis/36">
          <span class="mdi mdi-arrow-left-drop-circle"></span><span class="pl-2">Битие - глава 36</span>
        </a>
        </td>
        <td>
        <a href="/bg/Bible/Genesis/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Genesis/38">
          <span class="pr-2">Битие - глава 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 37:19 <i>Мечтател</i>: <a href="/bg/The_Urantia_Book/93#p9_5">КУ 93:9.5</a>. </li>
  <li id="fn2"><a href="#cite2">↑</a> 37:23-28 <i>Йосиф продаде</i>: <a href="/bg/The_Urantia_Book/126#p1_2">КУ 126:1.2</a>. </li>
  <li id="fn3"><a href="#cite3">↑</a> 37:34 <i>Бедност и покаяние</i>: <a href="/bg/The_Urantia_Book/89#p3_3">КУ 89:3.3</a>. </li>
</ol>
</div>
