<!--
title: Битие - глава 41
description: 
published: true
date: 2023-11-8T20:7:31Z
tags: bible, bible—genesis
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Genesis/40">
          <span class="mdi mdi-arrow-left-drop-circle"></span><span class="pl-2">Битие - глава 40</span>
        </a>
        </td>
        <td>
        <a href="/bg/Bible/Genesis/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Genesis/42">
          <span class="pr-2">Битие - глава 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Като изминаха две години, Фараон сънува, че стоеше при Нил . </p>
<p id="v2"><sup><small>2</small></sup>  ето, седем крави, хубави и тлъсти, излизаха из реката и пасяха в тръстиката. </p>
<p id="v3"><sup><small>3</small></sup>  ето, след тях излизаха из реката други седем крави, грозни и мършави, и стоеха при първите крави на речния бряг. </p>
<p id="v4"><sup><small>4</small></sup>  И грозните, мършави крави изядоха седемте хубави и тлъсти крави. Тогава Фараон се пробуди. </p>
<p id="v5"><sup><small>5</small></sup>  А като заспа сънува втори път; и, ето, седем класа пълни и добри израснаха из едно стъбло. </p>
<p id="v6"><sup><small>6</small></sup>  ето, след тях израснаха други седем класа тънки и прегорели от източния вятър. </p>
<p id="v7"><sup><small>7</small></sup>  И тънките класове погълнаха седемте дебели и пълни класове. А като се събуди Фараон, ето, беше сън. </p>
<p id="v8"><sup><small>8</small></sup>  На сутринта духът му беше смутен; той, прочее, изпрати да му повикат всичките влъхви и всичките мъдреци в Египет, и Фараон им разказа сънищата си; но нямаше кой да ги изтълкува на Фараона. </p>
<p id="v9"><sup><small>9</small></sup>  Тогава началникът на виночерпците говори на Фараона, казвайки: Днес се сещам, че съм виновен. </p>
<p id="v10"><sup><small>10</small></sup>  Фараон беше се разгневил на слугите си и ме хвърли, мене и началника на хлебарите, в тъмница, в дома на началника на телохранителите. </p>
<p id="v11"><sup><small>11</small></sup>  И сънувахме, аз и той, в същата нощ; сънувахме, всеки според както щеше да се тълкува съновидението му. </p>
<p id="v12"><sup><small>12</small></sup>  А заедно с нас беше там един млад евреин, слуга на началника на телохранителите; и като му разказахме, той ни разтълкува сънищата; на всеки от нас , според съновидението му, даде значението. </p>
<p id="v13"><sup><small>13</small></sup>  И според както ни изтълкува, така и стана; мене той възстанови на службата ми, а него обеси. </p>
<p id="v14"><sup><small>14</small></sup>  Тогава Фараон направи да повикат Иосифа, и бързо го изведоха из тъмницата; и той се обръсна, преоблече се и дойде при Фараона. </p>
<p id="v15"><sup><small>15</small></sup>  И Фараон каза на Иосифа: Сънувах, но няма кой да изтълкува съня; но аз чух да казват за тебе, че като чуеш съновидение, умееш да го тълкуваш. </p>
<p id="v16"><sup><small>16</small></sup>  А Иосиф в отговор каза на Фараона: Не аз, Бог ще даде на Фараона отговор с мир. </p>
<p id="v17"><sup><small>17</small></sup>  Тогава Фараон каза на Иосифа: В съня си, ето, стоях край брега на Нил. </p>
<p id="v18"><sup><small>18</small></sup>  И, ето, седем крави тлъсти и хубави излязоха из реката и пасяха в тръстиката. </p>
<p id="v19"><sup><small>19</small></sup>  И, ето, след тях излязоха други седем крави, слаби, много грозни и мършави, каквито по грозота никога не съм видял в цялата Египетска земя. </p>
<p id="v20"><sup><small>20</small></sup>  И мършавите, грозни крави изядоха първите седем тлъсти крави; </p>
<p id="v21"><sup><small>21</small></sup>  но пак, като ги изядоха не се познаваше, че са ги изяли; но изгледът им беше тъй грозен, както и в началото. Тогава се пробудих. </p>
<p id="v22"><sup><small>22</small></sup>  После видях в съня си; и, ето, седем класа пълни и добри израстваха из едно стъбро. </p>
<p id="v23"><sup><small>23</small></sup>  И, ето, след тях изратнаха други седем класа, сухи, тънки и прегорели от източния вятър; </p>
<p id="v24"><sup><small>24</small></sup>  тънките класове погълнаха седемте добри класове. И казах съновидението на влъхвите; но нямаше кой да ми го изтълкува. </p>
<p id="v25"><sup><small>25</small></sup>  Тогава Иосиф каза на Фараона: Фараоновият сън е един; Бог е явил на Фараона това, което скоро ще направи. </p>
<p id="v26"><sup><small>26</small></sup>  Седемте добри крави са седем години; и седемте добри класове са седем години, сънят е един. </p>
<p id="v27"><sup><small>27</small></sup>  А седемте мършави и грозни крави, които излязоха след тях, са седем години, както и седемте празни класове, прегорели от източния вятър; те ще бъдат седем години на глад. </p>
<p id="v28"><sup><small>28</small></sup>  Това е, което казах на Фараона; Бог е явил на Фараона това, което скоро ще направи. </p>
<p id="v29"><sup><small>29</small></sup>  Ето идат седем години на голямо плодородие по цялата Египетска земя. </p>
<p id="v30"><sup><small>30</small></sup>  А след тях ще дойдат седем години на глад; всичкото плодородие ще се забрави в Египетската земя, защото гладът ще опустоши земята. </p>
<p id="v31"><sup><small>31</small></sup>  Няма да се познае плодородието на земята, поради оня глад, който ще последва; защото ще бъде твърде тежък. </p>
<p id="v32"><sup><small>32</small></sup>  А това, дето съновидението се повтори на Фараона два пъти, означава , че това е решено от Бога и, че Бог скоро ще го извърши. </p>
<p id="v33"><sup><small>33</small></sup>  Прочее, нека потърси Фараон умен и мъдър човек и нека го постави над Египетската земя. </p>
<p id="v34"><sup><small>34</small></sup>  Нека стори Фараон това и нека постави наздиратели над земята; и в седемте плодородни години нека събере петата част от произведенията на Египетската земя. </p>
<p id="v35"><sup><small>35</small></sup>  Нека съберат всичката храна на тия добри години, които идат; и събраното жито нека бъде под Фараоновата власт, за храна на градовете, и нека го пазят. </p>
<p id="v36"><sup><small>36</small></sup>  И храната ще се запази за седемте гладни години, които ще настанат в Египетската земя, за да не се опустоши земята от глада. </p>
<p id="v37"><sup><small>37</small></sup>  Това нещо беше угодно на Фараона и на всичките му слуги. </p>
<p id="v38"><sup><small>38</small></sup>  И Фараон каза на слугите си: Можем ли да намерим човек, като тоя, в когото има Божия Дух? </p>
<p id="v39"><sup><small>39</small></sup>  Тогава Фараон каза на Иосифа: Понеже Бог ти откри всичко това, няма никой толкова умен и мъдър, колкото си ти. </p>
<p id="v40"><sup><small>40</small></sup>  Ти ще бъдеш над дома ми, и всичките ми люде ще слушат твоите думи; само с престола аз ще бъда по-горен от тебе. </p>
<p id="v41"><sup><small>41</small></sup>  Фараон още каза на Иосифа: Виж, поставям те над цялата Египеска земя. <sup id="cite1"><a href="#fn1">[1]</a></sup></p>
<p id="v42"><sup><small>42</small></sup>  Тогава Фараон извади пръстена си от ръката си и го тури на Иосифовата ръка, облече го в дрехи от висон и окачи му златно огърлие на шията. </p>
<p id="v43"><sup><small>43</small></sup>  После нареди да го возят на втората колесница, и викаха пред него: Коленичете! И така го постави над цялата Египетска земя. </p>
<p id="v44"><sup><small>44</small></sup>  При това, Фараон каза на Иосифа: Аз съм владетел, но без тебе никой няма да издигне ръка или нога по цялата Египетска земя. </p>
<p id="v45"><sup><small>45</small></sup>  И Фараон наименува Иосифа Цафнат-панеах и даде му за жена Асенета, дъщеря на Илиополския жрец Потифер. След това, Иосиф излезе по обиколка из Египетската земя. </p>
<p id="v46"><sup><small>46</small></sup>  Иосиф беше на тридесет години, когато стоя пред Египетския цар Фараон; и, като се отдалечи от лицето на Фараона, Иосиф обиколи цялата Египетска земя. </p>
<p id="v47"><sup><small>47</small></sup>  И през седемте години на плодородие земята роди преизобилно. </p>
<p id="v48"><sup><small>48</small></sup>  И Иосиф събра всичката храна от тия седем години, които бяха настанали в Египетската земя, и тури храната в градовете; във всеки град прибра храната от околните му ниви. </p>
<p id="v49"><sup><small>49</small></sup>  Иосиф събра жито твърде много, колкото морския пясък, така щото престана да го мери; защото беше без мяра. </p>
<p id="v50"><sup><small>50</small></sup>  А преди да настъпят годините на глада, на Иосифа се родиха два сина, които му роди Асенета, дъщеря на Илиополския жрец Потифер. </p>
<p id="v51"><sup><small>51</small></sup>  И Иосиф наименува първородния Манасия, защото си думаше : Бог ме направи да забравя всичките си мъки и целия си бащин дом. </p>
<p id="v52"><sup><small>52</small></sup>  А втория наименува Ефрем, защото си думаше : Бог ме направи плодовит в земята на страданието ми. </p>
<p id="v53"><sup><small>53</small></sup>  А като се изминаха седемте години на плодородие, които бяха настанали в Египетската земя </p>
<p id="v54"><sup><small>54</small></sup>  настъпиха седемте години на глад, според както Иосиф бе казал; и настана глад по всичките земи, а по цялата Египетска земя имаше хляб. </p>
<p id="v55"><sup><small>55</small></sup>  Защото, когато огладня цялата Египетска земя, и людете извикаха към Фараона за хляб, Фараона рече на всичките египтяни: Идете при Иосифа, и каквото ви каже, сторете. </p>
<p id="v56"><sup><small>56</small></sup>  (А гладът бе по цялото лице на земята). Иосиф, прочее, отвори всичките житници и продаваше на египтяните, защото гладът се усилваше по Египетската земя. </p>
<p id="v57"><sup><small>57</small></sup>  И от всичките страни дохождаха в Египет при Иосифа да купят жито, понеже гладът се усилваше по цялата земя. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Genesis/40">
          <span class="mdi mdi-arrow-left-drop-circle"></span><span class="pl-2">Битие - глава 40</span>
        </a>
        </td>
        <td>
        <a href="/bg/Bible/Genesis/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Genesis/42">
          <span class="pr-2">Битие - глава 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 41:41 <i>Граждански администратор</i>: <a href="/bg/The_Urantia_Book/93#p9_5">КУ 93:9.5</a>. </li>
</ol>
</div>
