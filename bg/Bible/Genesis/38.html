<!--
title: Битие - глава 38
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Genesis/37">Битие - глава 37</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Genesis/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Genesis/39">Битие - глава 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  По онова време Юда се отдели от братята си и свърна при един одоламец на име Ира. </p>
<p id="v2"><sup><small>2</small></sup>  И Юда като видя там дъщерята на един ханаанец, на име Суя, взе я и влезе при нея. </p>
<p id="v3"><sup><small>3</small></sup>  И тя зачна и роди син; и той го наименува Ир. </p>
<p id="v4"><sup><small>4</small></sup>  И зачна пак и роди син; и тя го наименува Онан. </p>
<p id="v5"><sup><small>5</small></sup>  Пак роди и друг син и го наименува Шела. А Юда беше в Ахдив, когато тя го роди. </p>
<p id="v6"><sup><small>6</small></sup>  След време Юда взе жена за първородния си Ир, на име Тамар. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  А Ир, Юдовият първороден, беше нечестив пред Господа; и Господ го уби. </p>
<p id="v8"><sup><small>8</small></sup>  Тогава рече Юда на Онана: Влез при братовата си жена и извърши към нея длъжността на девер и въздигни потомството на брата си. </p>
<p id="v9"><sup><small>9</small></sup>  Но Онан знаеше, че потомството нямаше да бъде негово; затова, когато влизаше при братовата си жена, изливаше семето си на земята, за да не въздигне потомство на брата си. </p>
<p id="v10"><sup><small>10</small></sup>  А това, което правеше, бе зло пред Господа; затова и него уби. </p>
<p id="v11"><sup><small>11</small></sup>  Тогава, Юда, рече на снаха си Тамар: Живей, като вдовица в бащиния си дом, догде отрасне син ми Шела; защото си думаше: Да не би и той да умре като братята си. И така, Тамар отиде и живя в бащиния си дом. </p>
<p id="v12"><sup><small>12</small></sup>  След дълго време, Юдовата жена, дъщеря на Суя, умря; и като се утеши Юда, отиде, той и приятелят му, одоламецът Ира, при стригачите на овците си в Тамна. </p>
<p id="v13"><sup><small>13</small></sup>  И известиха на Тамар, казвайки: Ето, свекърът ти отива в Тамна, за да стриже овците си. </p>
<p id="v14"><sup><small>14</small></sup>  Тогава тя съблече вдовишките си дрехи, покри се с покривалото си, обви се и седна при кръстопътя на Енаим, който е по пътя за Тамна; защото видя, че порасна Шела, а тя не му бе дадена за жена. </p>
<p id="v15"><sup><small>15</small></sup>  А Юда, като я видя, помисли, че е блудница: защото беше покрила лицето си. </p>
<p id="v16"><sup><small>16</small></sup>  Той, прочее, свърна към нея на пътя и рече: Остави ме, моля, да вляза при тебе; ( защото не позна, че беше снаха му ). И тя рече: Какво ще ми дадеш, за да влезеш при мене? </p>
<p id="v17"><sup><small>17</small></sup>  А той рече: Ще ти изпратя яре от стадото. И тя отвърна: Даваш ли ми залог, догде го изпратиш? </p>
<p id="v18"><sup><small>18</small></sup>  Рече той: Какъв залог да ти дам? И тя каза: Печата си, ширита си и тоягата си, която е в ръката ти. И той й ги даде. И влезе при нея, и тя зачна от него. </p>
<p id="v19"><sup><small>19</small></sup>  После тя стана та си отиде, свали покривалото си и облече вдовишките си дрехи. </p>
<p id="v20"><sup><small>20</small></sup>  А Юда изпрати ярето, чрез ръката на приятеля си одоламеца, за да вземе залога от ръката на жената; но той не я намери. </p>
<p id="v21"><sup><small>21</small></sup>  Затова попита хората от онова място, казвайки: Где е блудницата, която беше на пътя при Енаим? А те рекоха:Тука не е имало блудница. </p>
<p id="v22"><sup><small>22</small></sup>  И той се върна при Юда и рече: Не я намерих; още и хората от онова място рекоха: Тук не е имало блудница. </p>
<p id="v23"><sup><small>23</small></sup>  И рече Юда: Нека си държи нещата, да не станем за присмех; ето, аз пратих това яре, но ти не я намери. </p>
<p id="v24"><sup><small>24</small></sup>  Около три месеца подир това, известиха на Юда, казвайки: Снаха ти Тамар блудствува; а още, ето, непразна е от блудството. А Юда рече: Изведете я да се изгори. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  А когато я извеждаха, тя изпрати до свекъра си да му кажат: От човека, чиито са тия неща, съм непразна. Рече още: Познай, моля, чии са тия неща - печатът, ширитът и тоягата. </p>
<p id="v26"><sup><small>26</small></sup>  И Юда ги позна и рече: Тя е по-права от мене, тъй като не я дадох на сина си Шела. И не я позна вече. </p>
<p id="v27"><sup><small>27</small></sup>  И когато дойде времето й да роди, ето, имаше близнета в утробата й. </p>
<p id="v28"><sup><small>28</small></sup>  И като раждаше, едното простря ръка: и бабата взе та върза червен конец на ръката му и каза: Тоя пръв излезе. </p>
<p id="v29"><sup><small>29</small></sup>  А като дръпна надире ръката си, ето, брат му излезе; и тя рече: Какъв пролом си направи ти? Затова го наименуваха Фарес. </p>
<p id="v30"><sup><small>30</small></sup>  После излезе брат му, който имаше червения конец на ръката си, и него наименуваха Зара. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 38:6-10 <i>Пълномощни съпрузи</i>: <a href="/bg/The_Urantia_Book/83#p5_4">КУ 83:5.4</a>. </li>
  <li id="fn2"><a href="#cite2">↑</a> 38:24 <i>Изгори възрастната жена с огън</i>: <a href="/bg/The_Urantia_Book/70#p10_14">КУ 70:10.14</a>. </li>
</ol>
</div>
