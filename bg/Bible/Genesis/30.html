<!--
title: Битие - глава 30
description: 
published: true
date: 2022-10-6T9:45:13Z
tags: bible, bible—genesis
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/29">Битие - глава 29</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/31">Битие - глава 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А като видя Рахил, че не раждаше деца на Якова, Рахил завидя на сестра си и рече на Якова: Дай ми чада, иначе аз ще умра. </p>
<p id="v2"><sup><small>2</small></sup>  А Яков се разгневи на Рахил и рече: Нима съм аз, а не Бог, Който е лишил утробата ти от плод? </p>
<p id="v3"><sup><small>3</small></sup>  А тя рече: Ето слугинята ми Вала; влез при нея, и тя да роди на коленете ми, та да придобия и аз деца чрез нея. </p>
<p id="v4"><sup><small>4</small></sup>  И тъй, тя му даде слугинята си Вала за жена; и Яков влезе при нея. </p>
<p id="v5"><sup><small>5</small></sup>  И Вала зачна и роди син на Якова. </p>
<p id="v6"><sup><small>6</small></sup>  Тогава рече Рахил: Бог отсъди за мене, послуша и гласа ми, та ми даде син; затова го наименува Дан. </p>
<p id="v7"><sup><small>7</small></sup>  И Вала, слугинята на Рахил, пак зачна и роди втори син на Якова. </p>
<p id="v8"><sup><small>8</small></sup>  Тогава рече Рахил: Силна борба водих със сестра си и надвих; затова го наименува Нефталим§§. </p>
<p id="v9"><sup><small>9</small></sup>  Когато видя Лия, че престана да ражда, взе слугинята си Зелфа, та я даде на Якова за жена. </p>
<p id="v10"><sup><small>10</small></sup>  И Зелфа, слугинята на Лия, роди син на Якова. </p>
<p id="v11"><sup><small>11</small></sup>  И рече Лия: Щастие дойде; затова го наименува Гад. </p>
<p id="v12"><sup><small>12</small></sup>  И Зелфа, слугинята на Лия, роди втори син на Якова. </p>
<p id="v13"><sup><small>13</small></sup>  Тогава рече Лия: Честита съм; защото честита ще ме нарекат жените; затова го наименува Асир§. </p>
<p id="v14"><sup><small>14</small></sup>  И през времето на пшеничената жетва, Рувим, като излезе, намери мандрагорови ябълки на полето и ги донесе на майка си Лия; и Рахил рече на Лия: Я ми дай от мандрагоровите ябълки на сина ти. </p>
<p id="v15"><sup><small>15</small></sup>  А тя й рече: Малко ли ти е дето си отнела мъжа ми, та искаш да отнемеш мандрагоровите ябълки на сина ми? Тогава Рахил й рече: Като е тъй, нека лежи с тебе тая нощ за мандрагоровите ябълки на сина ти. </p>
<p id="v16"><sup><small>16</small></sup>  И така, когато дойде Яков вечерта от полето, Лия излезе да го посрещне и рече: При мене да влезеш, защото наистина те откупих с мандрагоровите ябълки на сина си. И лежа с нея оная нощ. </p>
<p id="v17"><sup><small>17</small></sup>  И Бог послуша Лия; и тя зачна, и роди пети син на Якова. </p>
<p id="v18"><sup><small>18</small></sup>  Тогава рече Лия:Бог ми даде награда за гдето дадох слугинята си на мъжа си, затова го наименува Исахар. </p>
<p id="v19"><sup><small>19</small></sup>  И Лия пак зачна, и роди шести син на Якова. </p>
<p id="v20"><sup><small>20</small></sup>  И рече Лия: Бог ми даде добър дар, сега мъжът ми ще живее с мене, защото му родих шест сина; затова го наименува Завулон. </p>
<p id="v21"><sup><small>21</small></sup>  И после роди дъщеря, която наименува Дина. </p>
<p id="v22"><sup><small>22</small></sup>  След това Бог си спомни за Рахил; Бог я послуша и отвори утробата й. </p>
<p id="v23"><sup><small>23</small></sup>  Тя зачна и роди син, и рече: Бог отне от мене позора. </p>
<p id="v24"><sup><small>24</small></sup>  И наименува го Иосиф§§, като думаше: Господ да ми прибави и друг син. </p>
<p id="v25"><sup><small>25</small></sup>  А като роди Рахил Иосифа, Яков рече на Лавана: Пусни ме да си отида в моето място и в отечеството си. </p>
<p id="v26"><sup><small>26</small></sup>  Дай ми жените и децата ми, за които съм ти работил, за да си отида; защото ти знаеш работата, която ти свърших. </p>
<p id="v27"><sup><small>27</small></sup>  А Лаван му рече: Ако съм придобил твоето благоволение, остани, защото разбрах, че Господ ме е благословил заради тебе. </p>
<p id="v28"><sup><small>28</small></sup>  Рече още: Кажи ми каква заплата искаш и ще ти я дам. </p>
<p id="v29"><sup><small>29</small></sup>  А Яков му каза: Ти знаеш как съм ти работил и как е бил добитъкът ти при мене. </p>
<p id="v30"><sup><small>30</small></sup>  Защото това, което имаше ти преди моето идване, беше малко; а сега нарасна и стана много. С моето идване Господ те благослови. Но сега, кога ще промисля и за своя си дом? </p>
<p id="v31"><sup><small>31</small></sup>  А той рече: Какво да ти дам? И Яков каза: Не ми давай нищо; ако направиш каквото ти кажа, аз пак ще пазя и стадото ти; </p>
<p id="v32"><sup><small>32</small></sup>  ще премина днес през цялото ти стадо и ще отлъча от него всяка капчеста и пъстра, и всяка черникава между овците, и всяка пъстра и капчеста между козите; те ще ми бъдат заплатата. </p>
<p id="v33"><sup><small>33</small></sup>  И занапред, когато дойдеш да прегледаш заплатата ми, моята правота ще засвидетелствува за мене - всяка коза, която не е капчеста и пъстра, и всяка овца, която не е черна, тя, ако се намери у мене, ще се счита за крадена. </p>
<p id="v34"><sup><small>34</small></sup>  И рече Лаван: Нека да бъде според както си казал. </p>
<p id="v35"><sup><small>35</small></sup>  И тъй, в същия ден, Лаван отлъчи нашарените с линии и пъстрите козли, всичките капчести и пъстри кози, всичките, на които имаше бяло и всичките черни между овците, та ги предаде в ръцете на Якововите синове </p>
<p id="v36"><sup><small>36</small></sup>  и постави тридневен път между себе си и Якова; а Яков пасеше останалите от Лавановите стада. </p>
<p id="v37"><sup><small>37</small></sup>  Тогава Яков взе зелени пръчки от топола, от леска и от явор, и изряза по тях бели ивици, така щото да се вижда бялото по пръчките. </p>
<p id="v38"><sup><small>38</small></sup>  Тия пръчки, по които беше изрязал белите ивици, тури пред стадата в коритата, в поилата, дето дохождаха стадата да пият; и, като зачеваха, когато дохождаха да пият, </p>
<p id="v39"><sup><small>39</small></sup>  то стадата зачеваха пред пръчките; и стадата раждаха нашарени с линии, капчести и пъстри. </p>
<p id="v40"><sup><small>40</small></sup>  И Яков отлъчваше агнетата, и обръщаше лицата на овците към нашарените и към всичките черни от Лавановото стадо; а своите стада тури отделно и не ги тури с Лавановите овци. </p>
<p id="v41"><sup><small>41</small></sup>  И когато по-силните овци зачеваха, Яков туряше пръчките в коритата пред очите на стадото, за да зачеват между пръчките. </p>
<p id="v42"><sup><small>42</small></sup>  А когато те бяха по-слаби, не ги туряше; така че се падаха по-слабите на Лавана, а по-силните на Якова. </p>
<p id="v43"><sup><small>43</small></sup>  Така човекът забогатя твърде много и придоби големи стада, слугини и слуги, камили и осли. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/29">Битие - глава 29</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/31">Битие - глава 31</a></td>
      </tr>
    </tbody>
  </table>
</figure>
