<!--
title: Битие - глава 33
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Genesis/32">Битие - глава 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Genesis/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Genesis/34">Битие - глава 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, като подигна Яков очи, видя, че идеше Исав и с него четиристотин мъже; и раздели децата си на Лия и Рахил, и на двете слугини. </p>
<p id="v2"><sup><small>2</small></sup>  Слугините и децата им тури напред, Лия и децата й подир тях, а Рахил и Иосифа най-назад. </p>
<p id="v3"><sup><small>3</small></sup>  А сам той замина пред тях и поклони се до земята седем пъти, доде да стигне при брата си. </p>
<p id="v4"><sup><small>4</small></sup>  И Исав се затече да го посрещне, прегърна го, падна на врата му и го целуна; и те заплакаха. </p>
<p id="v5"><sup><small>5</small></sup>  И като подигна очи и видя жените и децата, рече: Какви са тия? И той рече: Те са децата, които Бог подари на слугата ти. </p>
<p id="v6"><sup><small>6</small></sup>  Тогава пристъпиха слугините и децата им и се поклониха. </p>
<p id="v7"><sup><small>7</small></sup>  Така пристъпиха и Лия и децата й и се поклониха; а после пристъпиха Иосиф и Рахил и се поклониха. </p>
<p id="v8"><sup><small>8</small></sup>  Тогава рече Исав : За какво ти е тая цяла дружина, която срещнах? А той каза: За да придобия благоволението на господаря си. </p>
<p id="v9"><sup><small>9</small></sup>  А Исав рече: Имам доволно, брате мой; ти задръж своите си. </p>
<p id="v10"><sup><small>10</small></sup>  Но Яков отвърна: Не, моля ти се, ако съм придобил твоето благоволение, приеми подаръка ми от ръцете ми, тъй като видях лицето ти, като че видях Божие лице, понеже ти беше благосклонен към мене. </p>
<p id="v11"><sup><small>11</small></sup>  Приеми, моля, подаръка ми, който ти е принесен; защото Бог е постъпил благо към мене, та имам всичко. И като настояваше, той го прие. </p>
<p id="v12"><sup><small>12</small></sup>  Тогава рече Исав : Да тръгнем и да вървим, и аз ще вървя пред тебе. </p>
<p id="v13"><sup><small>13</small></sup>  Но Яков му каза: Господарят ми знае, че децата ми са нежни и, че имам със себе си дойни овци и говеда; и ако ги пресилят само един ден, цялото стадо ще измре. </p>
<p id="v14"><sup><small>14</small></sup>  Господарят ми нека замине, моля, пред слугата си; и аз ще карам полека според вървежа на добитъка, който е пред мене и според вървежа на децата, доде стигна при господаря си в Сиир. </p>
<p id="v15"><sup><small>15</small></sup>  А Исав рече: Поне да оставя с тебе неколцина от хората, които са с мене. Но той каза: Каква нужда? Стига да придобия благоволението на господаря си. </p>
<p id="v16"><sup><small>16</small></sup>  И тъй, в същия ден, Исав се върна по пътя си за Сиир. </p>
<p id="v17"><sup><small>17</small></sup>  А Яков пътуваше в Сокхот, дето си построи къща и направи кошари за добитъка си; затова мястото се наименува Сокхот. </p>
<p id="v18"><sup><small>18</small></sup>  И като се върна от Падан-арам, Яков дойде в Сихемовия град Салим, който е в Ханаанската земя и разположи се пред града. </p>
<p id="v19"><sup><small>19</small></sup>  И от синовете на Емора, Сихемовия баща, купи за сто сребърника нивата, гдето разпъна шатрата си. </p>
<p id="v20"><sup><small>20</small></sup>  Там издигна олтар; и го наименува Ел-елое-Израил. </p>
