<!--
title: Битие - глава 46
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/45">Битие - глава 45</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/47">Битие - глава 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И така, Израил тръгна, с всичко що имаше; и като дойде във Вирсавее, принесе жертви на Бога на баща си Исаака. </p>
<p id="v2"><sup><small>2</small></sup>  И Бог говори на Израиля в нощно видение, казвайки: Якове, Якове. А той отговори: Ето ме. </p>
<p id="v3"><sup><small>3</small></sup>  И рече: Аз съм Бог, Бог на баща ти; не бой се да слезеш в Египет, защото ще те направя там велик народ. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Аз ще сляза с тебе в Египет и Аз непременно ще те върна пак; и Иосиф ще тури ръката на очите ти. </p>
<p id="v5"><sup><small>5</small></sup>  Тогава Яков стана от Вирсавее; и синовете на Израиля качиха баща си Якова, децата си и жените си на колите които Фараон бе пратил, за да говорят; </p>
<p id="v6"><sup><small>6</small></sup>  събраха и добитъка си и имота, който бяха придобили в Ханаанската земя; и Яков и цялото му семейство с него дойдоха в Египет; </p>
<p id="v7"><sup><small>7</small></sup>  той доведе със себе си в Египет синовете си и внуците си, дъщерите си и внуките си, - цялото си семейство. </p>
<p id="v8"><sup><small>8</small></sup>  А ето имената на синовете на Израиля, които влязоха в Египет: Яков и синовете му: Рувим, първородният на Якова; </p>
<p id="v9"><sup><small>9</small></sup>  а Рувимови синове: Енох, Фалу, Есрон и Хармий; </p>
<p id="v10"><sup><small>10</small></sup>  Симеонови синове: Емуил, Ямин, Аод, Яхин, Сохар и Саул син на ханаанка; </p>
<p id="v11"><sup><small>11</small></sup>  Левиеви синове: Гирсон, Каат и Мерарий; </p>
<p id="v12"><sup><small>12</small></sup>  Юдови синове: Ир, Онан, Шела, Фарес и Зара; но Ир и Онан умряха в Ханаанската земя; и Фаресови синове бяха Есрон и Амул; </p>
<p id="v13"><sup><small>13</small></sup>  Исахарови синове: Тола, Фуа, Иов и Симрон. </p>
<p id="v14"><sup><small>14</small></sup>  Завулонови синове: Серед, Елон и Ялеил. </p>
<p id="v15"><sup><small>15</small></sup>  Тия са синовете, които Лия роди на Якова в Падан-арам, и дъщеря му Дина. Те всички - синовете му и дъщерите му - бяха тридесет и трима души. </p>
<p id="v16"><sup><small>16</small></sup>  А Гадови синове: Сифон, Агий, Суний, Есвон, Ирий, Ародий и Арилий; </p>
<p id="v17"><sup><small>17</small></sup>  Асирови синове: Емна, Есуа, Есуй и Верия, и сестра им Сера; и Вериеви синове: Хевер и Малхиел. </p>
<p id="v18"><sup><small>18</small></sup>  Тия са синовете на Зелфа, която Лаван даде на дъщеря си Лия; и тях тя роди на Якова - шестнадесет души. </p>
<p id="v19"><sup><small>19</small></sup>  А синовете на Якововата жена Рахил: Иосиф и Вениамин; </p>
<p id="v20"><sup><small>20</small></sup>  И на Иосифа се родиха в Египетската земя Манасия и Ефрем, които му роди Асенета, дъщеря на Илиополския жрец Потифер; </p>
<p id="v21"><sup><small>21</small></sup>  Вениаминови синове: Вела, Вехер, Асвил, Гира, Нееман, Ихий, Рос, Мупим, Упим и Арет. </p>
<p id="v22"><sup><small>22</small></sup>  Тия са Рахилините синове, които се родиха на Якова, всичките четиринадесет души. </p>
<p id="v23"><sup><small>23</small></sup>  А Данови синове: Усим; </p>
<p id="v24"><sup><small>24</small></sup>  Нефталимови синове: Ясиил, Гуний, Есер и Силим. </p>
<p id="v25"><sup><small>25</small></sup>  Тия са синовете на Вала, която Лаван даде на дъщеря си Рахил, и тях тя роди на Якова, всичките седем души. </p>
<p id="v26"><sup><small>26</small></sup>  Всичките човеци, които дойдоха с Якова в Египет, които излязоха из чреслата му, всичките бяха шестдесет и шест души, освен Якововите снахи; <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  и синовете, които се родиха на Иосиф в Египет, бяха двама: всичките от Якововия дом, които дойдоха в Египет, бяха седемдесет души. </p>
<p id="v28"><sup><small>28</small></sup>  И Яков изпрати Юда пред себе си при Иосифа, за да покаже пътя пред него в Гесен; и тъй, дойдоха в Гесенската земя. </p>
<p id="v29"><sup><small>29</small></sup>  Тогава Иосиф впрегна колесницата си и отиде в Гесен да посрещне баща си Израиля, и като се яви пред него, падна на врата му и плака дълго на врата му. </p>
<p id="v30"><sup><small>30</small></sup>  И рече Израил на Иосифа: Нека умра сега, като видях лицето ти, че ти си още жив. </p>
<p id="v31"><sup><small>31</small></sup>  А Иосиф рече на братята си и на бащиния си дом: Ще отида да известя на Фараона, и ще му река: Братята ми и домът на баща ми, които бяха в Ханаанската земя, дойдоха при мене; </p>
<p id="v32"><sup><small>32</small></sup>  а тия човеци, понеже са овчари, и се занимават със скотовъдство, докараха стадата и добитъка си и всичко що имат. </p>
<p id="v33"><sup><small>33</small></sup>  И когато ви повика Фараон и попита: Какво ви е занятието? </p>
<p id="v34"><sup><small>34</small></sup>  Кажете: Ние, слугите ти, и бащите ни, от младини до сега сме скотовъдци. Кажете това , за да живеете в Гесенската земя, защото всичките овчари са отвратителни за египтяните. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/45">Битие - глава 45</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/47">Битие - глава 47</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 46:3 <i>Призоваване на Бог „Бог“</i>: <a href="/bg/The_Urantia_Book/1#p1_6">КУ 1:1.6</a>. </li>
  <li id="fn2"><a href="#cite2">↑</a> 46:26 <i>Бедрата на бащата</i>: <a href="/bg/The_Urantia_Book/74#p7_8">КУ 74:7.8</a>. </li>
</ol>
</div>
