<!--
title: Битие - глава 49
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/48">Битие - глава 48</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/50">Битие - глава 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Яков повика синовете си и рече: Съберете се, за да ви известя какво ще ви се случи в следващите дни: - </p>
<p id="v2"><sup><small>2</small></sup>  Съберете се и слушайте, синове Яковови, И послушайте Израиля, баща си. </p>
<p id="v3"><sup><small>3</small></sup>  Рувиме, ти си първородният мой, мощта моя, и първият плод на силата ми, Превъзходен по достойнство, и превъзходен по сила. </p>
<p id="v4"><sup><small>4</small></sup>  Изврял си като вода; не ще имаш превъзходството, Защото си се качил на леглото на баща си, И тогава си го осквернил. На леглото ми се е качил! </p>
<p id="v5"><sup><small>5</small></sup>  Симеон и Левий са братя; Сечива насилствени са ножовете им. </p>
<p id="v6"><sup><small>6</small></sup>  В съвета им да не участвуваш, душе моя; Към събранието им да се не присъединиш, славо моя, Защото в гнева си убиха човеци И в упорството си прерязаха жилите на волове. </p>
<p id="v7"><sup><small>7</small></sup>  Проклет гневът им, защото беше свиреп, И яростта им, защото бе жестока! Ще ги разделя в Якова, И ще ги разпръсна в Израиля. </p>
<p id="v8"><sup><small>8</small></sup>  Юдо, тебе ще похвалят братята ти; Ръката ти ще бъде на врата на неприятелите ти; Синовете на баща ти ще ти се кланят. </p>
<p id="v9"><sup><small>9</small></sup>  Млад лъв е Юда; От плячка, сине мой, си се въздигнал; Легнал и разпрострял се е като лъв И като лъвица; кой ще го възбуди? </p>
<p id="v10"><sup><small>10</small></sup>  Не ще липсва скиптър от Юда, Нито управителев жезъл отсред нозете му, Докле дойде Сило; И нему ще се покоряват племената. </p>
<p id="v11"><sup><small>11</small></sup>  Като връзва за лозата оселчето си И за отборната лоза жребчето на ослицата си, Ще опере с вино дрехата си, И с кръвта на гроздето облеклото си. </p>
<p id="v12"><sup><small>12</small></sup>  Очите му ще червенеят от вино. И зъбите му ще белеят от мляко. </p>
<p id="v13"><sup><small>13</small></sup>  Завулон ще обитава край брега на езерото, И ще бъде пристанище на кораби; И ще граничи със Сидон. </p>
<p id="v14"><sup><small>14</small></sup>  Исахар е як осел, Който се е проснал между кошарите; </p>
<p id="v15"><sup><small>15</small></sup>  И като видя, че мястото беше добро за почивка, И че страната беше приятна, Подложи плещите си за товар, И стана слуга подчинен. </p>
<p id="v16"><sup><small>16</small></sup>  Дан ще съди людете си, Като едно от Израилевите племена. </p>
<p id="v17"><sup><small>17</small></sup>  Дан ще бъде змия на пътя, Ехидна на пътеката, Която хапе петите на коня, Тъй че ездачът му пада назад. </p>
<p id="v18"><sup><small>18</small></sup>  Твоето спасение чаках, Господи. </p>
<p id="v19"><sup><small>19</small></sup>  Гада ще разбият разбойници; Но и той ще разбие петите им. </p>
<p id="v20"><sup><small>20</small></sup>  Хлябът от Асира ще бъде изряден; И той ще доставя царски сладкиши. </p>
<p id="v21"><sup><small>21</small></sup>  Нефталим е елен пуснат, Който говори угодни думи. </p>
<p id="v22"><sup><small>22</small></sup>  Иосиф е плодоносна вейка, Плодоносна вейка край извор; Клончетата й се простират по стената. </p>
<p id="v23"><sup><small>23</small></sup>  Стрелците го огорчиха, И стреляха по него, и преследваха го; </p>
<p id="v24"><sup><small>24</small></sup>  Но лъкът му запази якостта си. И мишците на ръцете му се укрепиха, Чрез ръцете на Силния Яковов, - Отгдето е пастирът, Израилевият камък, - </p>
<p id="v25"><sup><small>25</small></sup>  Чрез Бога на отца ти, Който ще ти помага. И чрез Всесилния, Който ще те благославя. С небесни благословения от горе, С благословения на бездната, която лежи отдолу С благословения на съсците и на утробата. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Благословенията на отца ти превишаваха, Благословенията на праотците ми, До високите върхове на вечните планини; Те ще бъдат на Иосифовата глава, И на темето на превъзходния между братята си. </p>
<p id="v27"><sup><small>27</small></sup>  Вениамин е вълк грабител; Заран ще пояжда лов. А вечер ще дели корист. </p>
<p id="v28"><sup><small>28</small></sup>  Всички тия са дванадесетте Израилеви племена; и това е, което изговори баща им като ги благослови; всеки благослови според благословението, което му се падаше . </p>
<p id="v29"><sup><small>29</small></sup>  Още им заръча, като им каза: Аз се прибирам при людете си; погребете ме с бащите ми в пещерата, която е в нивата на хетееца Ефрона. </p>
<p id="v30"><sup><small>30</small></sup>  В пещерата, която е в нивата Махпелах, която е срещу Мамврий в Ханаанската земя, която пещера Авраам купи заедно с нивата от хетееца Ефрона за собствено гробище. </p>
<p id="v31"><sup><small>31</small></sup>  Там погребаха Авраама и жена му Сара; там погребаха Исаака и жена му Ревека; и там погребах аз Лия. </p>
<p id="v32"><sup><small>32</small></sup>  Нивата и пещерата, която е в нея, бяха купени от хетейците. </p>
<p id="v33"><sup><small>33</small></sup>  А като свърши Яков поръчките към синовете си, притегли нозете си в леглото и издъхна, и се прибра при людете си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/48">Битие - глава 48</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/50">Битие - глава 50</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 49:25 <i>Работа: Бог благославя верните</i>: <a href="/bg/The_Urantia_Book/148#p6_2">КУ 148:6.2</a>.  <i>Всемогъщият</i>: <a href="/bg/The_Urantia_Book/96#p1_9">КУ 96:1.9</a>. </li>
</ol>
</div>
