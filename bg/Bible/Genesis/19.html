<!--
title: Битие - глава 19
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/18">Битие - глава 18</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/20">Битие - глава 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Привечер дойдоха двама ангела в Содом; а Лот седеше в Содомската порта. И като ги видя, Лот стана да ги посрещне, поклони се с лице до земята и рече: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ето, господари мои, свърнете, моля, в къщата на слугата си, пренощувайте и си умийте нозете, и утре станете та си идете по пътя. А те рекоха: Не, на улицата ще пренощуваме. </p>
<p id="v3"><sup><small>3</small></sup>  Но, като настояваше много, те се отбиха към него и влязоха в къщата му; и той им направи угощение и изпече безквасни хлябове; и ядоха. </p>
<p id="v4"><sup><small>4</small></sup>  А преди да си легнат те, градските мъже, Содомските жители, млади и стари, всичките люде от всякъде, обиколиха къщата </p>
<p id="v5"><sup><small>5</small></sup>  и викаха на Лота, казвайки: Где са мъжете, които дойдоха у тебе тая нощ? Изведи ни ги да ги познаем. </p>
<p id="v6"><sup><small>6</small></sup>  А Лот излезе при тях пред вратата, затвори вратата след себе си, и рече: </p>
<p id="v7"><sup><small>7</small></sup>  Моля ви се, братя мои, не правете такова нечестие. </p>
<p id="v8"><sup><small>8</small></sup>  Вижте сега, имам две дъщери, които не са познали мъж; тях да ви изведа вън, и сторете с тях, каквото ви се вижда угодно; само на тия мъже не струвайте нищо, понеже затова са влезли по покрива на стрехата ми. </p>
<p id="v9"><sup><small>9</small></sup>  Но те рекоха: Махни се нататък. Рекоха още: Той дойде тук самичък и пришелец, а иска още и съдия да стане; ей сега на тебе ще сторим по-голямо зло, отколкото на тях. И насилваха премного човека, Лота, и приближиха се да разбият вратата. </p>
<p id="v10"><sup><small>10</small></sup>  Но мъжете простряха ръце, дръпнаха Лота при себе си, в къщи, и затвориха вратата. </p>
<p id="v11"><sup><small>11</small></sup>  Тоже и поразиха със слепота човеците, които бяха пред вратата на къщата, и малък и голям, тъй щото се умориха, като търсеха вратата. </p>
<p id="v12"><sup><small>12</small></sup>  Тогава мъжете рекоха на Лота: Имаш ли тука друг някой: зет, синове, дъщери и които и да било други, що имаш в града, изведи ги из това място; </p>
<p id="v13"><sup><small>13</small></sup>  защото ние ще съсипем мястото, понеже силен стана викът им пред Господа, и Господ ни изпрати да го съсипем. </p>
<p id="v14"><sup><small>14</small></sup>  И тъй, Лот излезе и говори на зетьовете си, които щяха да водят дъщерите му и рече: Станете, излезте из това място, защото Господ ще съсипе града. Но не зетьовете му се видя, че той се шегува. </p>
<p id="v15"><sup><small>15</small></sup>  Когато се зазори, ангелите настояваха пред Лота, казвайки: Стани, вземи жена си и двете си дъщери, които са тука, за да не погинеш всред наказанието на тоя град. </p>
<p id="v16"><sup><small>16</small></sup>  Но тоя се бавеше; затова мъжете хванаха за ръка него, жена му и двете му дъщери, изведоха го и поставиха го вън от града; понеже Господ го пожали. </p>
<p id="v17"><sup><small>17</small></sup>  И като го изведоха вън, рече единият на Лота : Бягай за живота си; да не погледнеш назад, нито да се спреш някъде в цялата тая равнина; бягай на планината, за да не погинеш. </p>
<p id="v18"><sup><small>18</small></sup>  А Лот им рече: Ах, Господи, не така! </p>
<p id="v19"><sup><small>19</small></sup>  Ето, слугата ти придоби Твоето благоволение, и с опазването на живота ми, Ти правиш още по-голяма милостта, която си показал към мене; но аз не мога да побягна на планината да не би да ме постигне злато и да умра. </p>
<p id="v20"><sup><small>20</small></sup>  Гледай, моля, твоя град е близо, за да побягна там, и малък е. Нека побягна там, (не е ли малък град ?) и така животът ми ще се опази. </p>
<p id="v21"><sup><small>21</small></sup>  Той му каза: Ето слушам те и за това нещо, че няма да разоря града, за който ти говори. </p>
<p id="v22"><sup><small>22</small></sup>  Бързай, бягай там защото Аз не мога да сторя нищо, догде ти не стигнеш там. Затова тоя град се наименува Сигор. </p>
<p id="v23"><sup><small>23</small></sup>  Слънцето изгряваше на земята, когато Лот влезе в Сигор. </p>
<p id="v24"><sup><small>24</small></sup>  Тогава Господ изля върху Содом и Гомор сяра и огън от Господа от небето. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Той разори тия градове и цялата равнина, всичките жители на градовете и земните растения. </p>
<p id="v26"><sup><small>26</small></sup>  Но жена му, след него, погледна назад, и стана стълб от сол. </p>
<p id="v27"><sup><small>27</small></sup>  Сутринта Авраам подрани на мястото, дето беше стоял пред Господа; </p>
<p id="v28"><sup><small>28</small></sup>  и погледна към Содом и Гомор и към цялата земя на равнината, и, ето видя, че дим, като дим от пещ, се издигаше от земята. </p>
<p id="v29"><sup><small>29</small></sup>  И тъй, когато Бог разоряваше градовете на тая равнина, Бог си спомни за Авраама и изпрати Лота изсред разорението, когато разори градовете, дето живееше Лот. </p>
<p id="v30"><sup><small>30</small></sup>  А Лот излезе от Сигор и живееше в планината, и с него двете му дъщери, понеже се боеше да остане в Сигор; затова живееше в една пещера, той и двете му дъщери. </p>
<p id="v31"><sup><small>31</small></sup>  Тогава по-старата рече на по-младата: Баща ни е стар, и няма мъж на земята да влезе при нас, според обичая на цялата земя. </p>
<p id="v32"><sup><small>32</small></sup>  Ела, да упоим баща си с вино и да преспим с него, за да запазим потомството от баща си. </p>
<p id="v33"><sup><small>33</small></sup>  И тъй, оная нощ упоиха баща си с вино; и по-старата влезе та преспа с баща си; а той не усети, нито кога легна тя, нито кога влезе. </p>
<p id="v34"><sup><small>34</small></sup>  На другия ден по-старата рече на по-младата: Виж, миналата нощ аз преспах с баща си; да го упоим с вино и тая нощ, та влез ти и преспи с него, за да запазим потомството от баща си. </p>
<p id="v35"><sup><small>35</small></sup>  И тъй, оная нощ упоиха баща си с вино, и по-младата влезе та преспа с него; а той не усети нито кога легна тя, нито кога стана. </p>
<p id="v36"><sup><small>36</small></sup>  Така и двете лотови дъщери зачнаха от баща си. </p>
<p id="v37"><sup><small>37</small></sup>  И по-старата роди син и го наименува Моав; той е до днес отец на моавците. <sup id="cite3"><a href="#fn3">[3]</a></sup></p>
<p id="v38"><sup><small>38</small></sup>  Роди и по-младата син и го наименува Бен-ами; той е и до днес отец на амонците. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/18">Битие - глава 18</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/20">Битие - глава 20</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 19:1-29 <i>Факт и мит</i>: <a href="/bg/The_Urantia_Book/93#p6_7">КУ 93:6.7</a>. </li>
  <li id="fn2"><a href="#cite2">↑</a> 19:24 <i>Огън от боговете</i>: <a href="/bg/The_Urantia_Book/69#p6_6">КУ 69:6.6</a>. </li>
  <li id="fn3"><a href="#cite3">↑</a> 19:37-38 <i>Баща на своя народ</i>: <a href="/bg/The_Urantia_Book/70#p6_2">КУ 70:6.2</a>. </li>
</ol>
</div>
