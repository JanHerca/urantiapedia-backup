<!--
title: Битие - глава 42
description: 
published: true
date: 2022-10-6T9:45:13Z
tags: bible, bible—genesis
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/41">Битие - глава 41</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/43">Битие - глава 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А като видя Яков, че в Египет се намира жито, Яков рече на синовете си: Защо се гледате един друг? </p>
<p id="v2"><sup><small>2</small></sup>  Рече още: Ето, чух, че в Египет се намира жито; слезте там та ни купете от там, за да живеем и да не измрем. </p>
<p id="v3"><sup><small>3</small></sup>  Тогава десетте Иосифови братя слязоха да купят жито от Египет. </p>
<p id="v4"><sup><small>4</small></sup>  А Яков не изпрати Вениамина, Иосифовия брат, заедно с братята му; защото думаше: Да не би да му се случи нещастие. </p>
<p id="v5"><sup><small>5</small></sup>  И тъй, между ония, които идеха, дойдоха и синовете на Израиля да купят; защото имаше глад и в Ханаанската земя. </p>
<p id="v6"><sup><small>6</small></sup>  А понеже Иосиф беше управител на земята и той беше, който продаваше на всичките люде на оная земя, затова братята на Иосифа, като дойдоха, поклониха му се с лицата си до земята. </p>
<p id="v7"><sup><small>7</small></sup>  А Иосиф, като видя братята си, позна ги, но се престори, като чужд на тях, говореше им грубо и им рече: От где идете? А те рекоха: От Ханаанската земя, за да купим храна. </p>
<p id="v8"><sup><small>8</small></sup>  (А при все, че Иосиф позна братята си, те не го познаха). </p>
<p id="v9"><sup><small>9</small></sup>  Тогава Иосиф, като си спомни сънищата, които беше видял за тях, рече им: Вие сте шпиони; дошли сте да съглеждате голотата на тая земя. </p>
<p id="v10"><sup><small>10</small></sup>  А те му казаха: Не, господарю, слугите ти дойдоха да си купят храна. </p>
<p id="v11"><sup><small>11</small></sup>  Ние всички сме синове на един човек, честни човеци сме, слугите ти не са шпиони. </p>
<p id="v12"><sup><small>12</small></sup>  Но той им рече: Не, дошли сте да съглеждате голотата на земята. </p>
<p id="v13"><sup><small>13</small></sup>  А те казаха: Ние, твоите слуги, сме дванадесет братя, синове на един човек в Ханаанската земя; и, ето, най-младият е днес при баща ни, а единият го няма. </p>
<p id="v14"><sup><small>14</small></sup>  А Иосиф им рече: Това е, което ви казах, когато рекох: Шпиони сте. </p>
<p id="v15"><sup><small>15</small></sup>  Ето как ще бъдете опитани: В името на Фараона, няма да излезете от тука, ако не дойде и по-младият ви брат тука. </p>
<p id="v16"><sup><small>16</small></sup>  Пратете един от вас да доведе брата ви; а вие ще останете затворени догде се проверят думите ви, дали говорите истина; и ако не, в името на Фараона, наистина вие сте шпиони. </p>
<p id="v17"><sup><small>17</small></sup>  И ги постави под стража за три дена. </p>
<p id="v18"><sup><small>18</small></sup>  А на третия ден Иосиф им рече: Това сторете и ще живеете, защото аз се боя от Бога: </p>
<p id="v19"><sup><small>19</small></sup>  Ако сте честни, нека остане един от вашите братя в къщата, в която сте пазени; вие идете, закарайте жито за гладните си челяди, </p>
<p id="v20"><sup><small>20</small></sup>  па ми доведете най-младият си брат; така ще се докаже, че думите ви са истинни, и вие няма да умрете. И сториха така. </p>
<p id="v21"><sup><small>21</small></sup>  И рекоха си един на друг: Наистина сме виновни за нашия брат, гдето видяхме мъката на душата му, когато ни се молеше и ние не го послушахме; затова ни постигна туй бедствие. </p>
<p id="v22"><sup><small>22</small></sup>  А Рувим им отговори казвайки: Не ви ли говорих тия думи: Не съгрешавайте против детето, но вие не послушахте. Затова, вижте, кръвта му се изисква. </p>
<p id="v23"><sup><small>23</small></sup>  А те не знаеха, че Иосиф разбираше, защото говореха с него чрез преводач. </p>
<p id="v24"><sup><small>24</small></sup>  И той се оттегли от тях и плака; после, като се върна при тях, говореше им; и взе измежду тях Симеона та го върза пред очите им. </p>
<p id="v25"><sup><small>25</small></sup>  Тогава Иосиф заповяда да напълнят съдовете им с жито, да върнат парите на всекиго в чувала му, и да им дадат храна за из пътя; и сториха им така. </p>
<p id="v26"><sup><small>26</small></sup>  А те натовариха житото на ослите си и си тръгнаха от там. </p>
<p id="v27"><sup><small>27</small></sup>  Но когато един от тях развърза чувала си на мястото за пренощуване, за да даде храна на осела си, видя, че парите му бяха отгоре в чувала. </p>
<p id="v28"><sup><small>28</small></sup>  И рече на братята си: Парите ми са повърнати; наистина, вижте ги в чувала ми. Тогава сърцата им се ужасиха, и те се обръщаха с трепет един към друг и казваха: Що е това, което ни стори Бог? </p>
<p id="v29"><sup><small>29</small></sup>  И като дойдоха при баща си Якова, в Ханаанската земя, разказаха му всичко, което им се бе случило. </p>
<p id="v30"><sup><small>30</small></sup>  Рекоха: Човекът, който е господар на оная земя, ни говори грубо, и ни взе за човеци дошли да съгледат страната. </p>
<p id="v31"><sup><small>31</small></sup>  Но ние му казахме: Честни човеци сме, не сме шпиони; </p>
<p id="v32"><sup><small>32</small></sup>  дванадесет братя сме, синове на един баща; единият се изгуби, а най-младият е днес при баща ни в Ханаанската земя. </p>
<p id="v33"><sup><small>33</small></sup>  И човекът, господарят на земята ни каза: Ето как ще позная дали сте честни: оставете един от вашите братя при мене и вземете жито за гладните си домочадия и си идете, </p>
<p id="v34"><sup><small>34</small></sup>  па ми доведете най-младия си брат; тогава ще позная, че не сте шпиони, а сте честни, и ще пусна брата ви, и вие ще търгувате в тая земя. </p>
<p id="v35"><sup><small>35</small></sup>  А като изпразваха чувалите си, ето, на всеки възела с парите му беше в чувала му; и те и баща им се уплашиха като видяха възлите с парите си. </p>
<p id="v36"><sup><small>36</small></sup>  Тогава баща им Яков каза: Вие ме оставихте без чада; Иосифа няма, Симеона няма, а искате и Вениамина да заведете; върху мене падна всичко това! </p>
<p id="v37"><sup><small>37</small></sup>  А Рувим, като говореше на баща си, рече: Убий двамата ми сина, ако не ти го доведа; предай го в моята ръка и аз пак ще ти го доведа. </p>
<p id="v38"><sup><small>38</small></sup>  А Яков каза: Син ми няма да слезе с вас, защото брат му умря, и само той остана; ако му се случи нещастие по пътя, по който отивате, тогава ще свалите бялата ми коса със скръб в гроба. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/41">Битие - глава 41</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/43">Битие - глава 43</a></td>
      </tr>
    </tbody>
  </table>
</figure>
