<!--
title: Битие - глава 48
description: 
published: true
date: 2023-11-8T20:7:31Z
tags: bible, bible—genesis
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Genesis/47">
          <span class="mdi mdi-arrow-left-drop-circle"></span><span class="pl-2">Битие - глава 47</span>
        </a>
        </td>
        <td>
        <a href="/bg/Bible/Genesis/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Genesis/49">
          <span class="pr-2">Битие - глава 49</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, известиха на Иосифа: Ето, баща ти е болен. и той поведе със себе си двата си сина, Манасия и Ефрема, да отидат при него . </p>
<p id="v2"><sup><small>2</small></sup>  И известиха на Якова, казвайки: Ето, син ти Иосиф иде при тебе. Тогава Израил събра силите си и седна на леглото. </p>
<p id="v3"><sup><small>3</small></sup>  И Яков каза на Иосифа: Бог Всемогъщи ми се яви в Луз, в Ханаанската земя, и благослови ме, като ми каза: </p>
<p id="v4"><sup><small>4</small></sup>  Ето, Аз ще те наплодя, ще те размножа, и ще направя да произлязат много народи от теб : и ще дам тая земя на потомството ти след теб за всегдашно притежание. </p>
<p id="v5"><sup><small>5</small></sup>  И сега, двата ти сина, които ти се родиха в Египетската земя, преди да дойда аз при тебе в Египет, са мои; Ефрем и Манасия ще бъдат мои също, както Рувим и Симеон. </p>
<p id="v6"><sup><small>6</small></sup>  А чадата, които родиш подир тях, ще бъдат твои, а колкото за наследството си, ще се наричат с името на тия свои братя. </p>
<p id="v7"><sup><small>7</small></sup>  А когато се връщах от Падан, умря ми Рахил на пътя на Ханаанската земя, като оставаше едно малко разстояние да стигнем до Ефрата; и погребах я там, край пътя за Ефрата, (който е Витлеем). </p>
<p id="v8"><sup><small>8</small></sup>  И като съгледа Иосифовите синове, рече Израил: Кои са тия? </p>
<p id="v9"><sup><small>9</small></sup>  А Иосиф каза на баща си: Тия са синовете, които Бог ми даде тука. А той рече: Моля, доведи ги при мене, за да ги благословя. </p>
<p id="v10"><sup><small>10</small></sup>  А очите на Израиля бяха помрачени от старост, та не можеше да вижда. И тъй, Иосиф ги приближи при него; а той ги целуна и ги прегърна. </p>
<p id="v11"><sup><small>11</small></sup>  И рече Израил на Иосифа: Не се надявах да видя лицето ти; но, ето, Бог ми показа и потомството ти. </p>
<p id="v12"><sup><small>12</small></sup>  И Иосиф, като ги махна от между колената си, поклони се с лицето до земята. </p>
<p id="v13"><sup><small>13</small></sup>  После Иосиф ги взе двамата, Ефрема с дясната си ръка към лявата на Израил, а Манасия с лявата си ръка към дясната на Израил, та ги доведе при него. </p>
<p id="v14"><sup><small>14</small></sup>  А Израил простря дясната си ръка и я възложи на главата на Ефрема, който беше по-младият, а лявата ръка на Манасиевата глава, като нарочно кръстоса ръцете си; (защото Манасия беше първородният). </p>
<p id="v15"><sup><small>15</small></sup>  И като благослови Иосифа рече: Бог, пред Когото ходеха бащите ми Авраам и Исаак, Бог, Който ме е пасъл през целия ми живот до тоя ден; </p>
<p id="v16"><sup><small>16</small></sup>  ангелът, който ме избавя от всяко зло, нека благослови момчетата; и нека се наричат с моето име и с името на бащите ми Авраама и Исаака; и нека нарастат в множество всред земята. </p>
<p id="v17"><sup><small>17</small></sup>  Но като видя Иосиф, че баща му възложи дясната си ръка на Ефремовата глава, не одобри; и дигна ръката на баща си, за да я премести от Ефремовата глава на Манасиевата глава. </p>
<p id="v18"><sup><small>18</small></sup>  И Иосиф рече на баща си: Не така, тате, защото ето първородният, възложи дясната си ръка на неговата глава. </p>
<p id="v19"><sup><small>19</small></sup>  Но баща му отказа, като рече: Зная синко, зная; и той ще стане племе; и той ще бъде велик; но по-младият му брат ще бъде по-голям от него, и потомството му ще стане множество народи. </p>
<p id="v20"><sup><small>20</small></sup>  И тъй, в същия ден ги благослови, казвайки: С твоето име Израил ще благославя, като казва: Бог да те направи като Ефрема и като Манасия!- като постави Ефрема пред Манасия. </p>
<p id="v21"><sup><small>21</small></sup>  След това Израил рече на Иосифа: Ето, аз умирам; но Бог ще бъде с вас, и ще ви върне пак в отечеството ви. </p>
<p id="v22"><sup><small>22</small></sup>  Впрочем, аз на тебе давам един дял повече отколкото на братята ти, който дял взех от ръцете на аморейците със сабята си и с лъка си. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Genesis/47">
          <span class="mdi mdi-arrow-left-drop-circle"></span><span class="pl-2">Битие - глава 47</span>
        </a>
        </td>
        <td>
        <a href="/bg/Bible/Genesis/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Genesis/49">
          <span class="pr-2">Битие - глава 49</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
