<!--
title: Битие - глава 43
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Genesis/42">Битие - глава 42</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Genesis/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Genesis/44">Битие - глава 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А гладът ставаше голям по земята. </p>
<p id="v2"><sup><small>2</small></sup>  И като изядоха житото, което донесоха от Египет, баща им рече: Идете пак, купете ни малко храна. </p>
<p id="v3"><sup><small>3</small></sup>  А Юда, като му говореше, каза: Човекът строго ни заръча, казвайки: Няма да видите лицето ми, ако брат ви не бъде с вас. </p>
<p id="v4"><sup><small>4</small></sup>  Ако изпратиш брата ни с нас, ще слезем и ще ти купим храна; </p>
<p id="v5"><sup><small>5</small></sup>  но ако не го изпратиш, няма да слезем; защото човекът ни рече: Няма да видите лицето ми, ако брат ви не бъде с вас. </p>
<p id="v6"><sup><small>6</small></sup>  А Израил рече: Защо ми сторихте това зло та казахте на човека, че имате и друг брат? </p>
<p id="v7"><sup><small>7</small></sup>  А те рекоха: Човекът разпита подробно за нас и за рода ни, като ни каза: Баща ви жив ли е още? имате ли и друг брат? И ние му отговорихме според тия негови думи. От где да знаем ние, че щеше да каже: Доведете брата си. </p>
<p id="v8"><sup><small>8</small></sup>  Тогава, Юда рече на баща си, Израиля: Изпрати детето с мене, и да станем да отидем, за да живеем и да не измрем - и ние, ти и чадата ни. </p>
<p id="v9"><sup><small>9</small></sup>  Аз отговарям за него; от моята ръка го искай; ако не ти го доведа и него представя пред тебе, тогава нека съм виновен пред тебе за винаги. </p>
<p id="v10"><sup><small>10</small></sup>  Понеже, ако не бяхме се бавили, без друго до сега бихме се върнали втори път. </p>
<p id="v11"><sup><small>11</small></sup>  Тогава, баща им Израил каза: Ако е тъй, това сторете: вземете в съдовете си от най-хубавите плодове на нашата земя - малко балсама и малко мед, аромати и смирна, фъстъци и бадеми - та ги занесете подарък на човека; </p>
<p id="v12"><sup><small>12</small></sup>  вземете двойно повече пари в ръцете си, върнатите в чувалите ви пари, повърнете с ръцете си: може да е станало грешка. </p>
<p id="v13"><sup><small>13</small></sup>  Вземете и брата си та станете и идете при човека. </p>
<p id="v14"><sup><small>14</small></sup>  А Бог Всемогъщи да ви даде да придобиете благоволението на човека, та да пусне другия ви брат и Вениамина. А аз, ако е речено да остана без чада, нека остана без чада. </p>
<p id="v15"><sup><small>15</small></sup>  Тогава човеците, като взеха тоя подарък, взеха двойно повече пари в ръцете си и Вениамина; и станаха та слязоха в Египет и представиха се на Иосифа. </p>
<p id="v16"><sup><small>16</small></sup>  А Иосиф, като видя Вениамина с тях, рече на домакина си: Заведи тия човеци у дома ми и заколи каквото трябва и приготви; защото човеците ще обядват с мене на пладне. </p>
<p id="v17"><sup><small>17</small></sup>  И човекът стори, каквото поръча Иосиф, и той въведе човеците в Иосифовия дом. </p>
<p id="v18"><sup><small>18</small></sup>  А човеците се уплашиха, загдето ги поведоха в Иосифовия дом, и рекоха: Поради парите, върнати в чувалите ни първия път, ни повеждат, за да намери повод против нас, да ни нападне и да зароби нас и ослите ни. </p>
<p id="v19"><sup><small>19</small></sup>  Затова те се приближиха при Иосифовия домакин и говориха му при вратата на дома, казвайки: </p>
<p id="v20"><sup><small>20</small></sup>  Послушай, господарю, слязохме първия път да си купим храна; </p>
<p id="v21"><sup><small>21</small></sup>  а на връщане , когато дойдохме до мястото за пренощуване и отворихме чувалите си, ето, на всеки парите бяха в чувала му, парите ни напълно: затова ги донесохме обратно в ръцете си. </p>
<p id="v22"><sup><small>22</small></sup>  Донесохме и други пари в ръцете си, за да купим храна; не знаем, кой тури парите ни в чувалите ни. </p>
<p id="v23"><sup><small>23</small></sup>  А той каза: Бъдете спокойни, не бойте се; Бог ваш и Бог на баща ви, ви даде скритото в чувалите ви съкровище; аз получих парите ви. Тогава изведе при тях Симеона. </p>
<p id="v24"><sup><small>24</small></sup>  И домакинът въведе човеците в Иосифовия дом и им даде вода та си умиха нозете; даде и храна за ослите им. </p>
<p id="v25"><sup><small>25</small></sup>  А те приготвиха подаръка за Иосифа преди да дойде на пладне; защото чуха, че там щели да ядат хляб. </p>
<p id="v26"><sup><small>26</small></sup>  И когато дойде Иосиф у дома, поднесоха му в къщи подаръка, който беше в ръцете им; и му се поклониха до земята. </p>
<p id="v27"><sup><small>27</small></sup>  И след като ги разпита за здравето им, рече: Здрав ли е баща ви, старецът, за когото ми говорехте? Жив ли е още? </p>
<p id="v28"><sup><small>28</small></sup>  А те казаха: Здрав е слугата ти, баща ни, жив е още. И наведоха се та се поклониха. </p>
<p id="v29"><sup><small>29</small></sup>  И като подигна очи видя едноутробния си брат Вениамин и каза: Тоя ли е най-младият ви брат, за когото ми говорихте? И рече: Бог да бъде милостив към тебе, чадо мое. </p>
<p id="v30"><sup><small>30</small></sup>  И Иосиф бързо се оттегли, защото сърцето му се развълнува за брат му; и като искаше да плаче, влезе в стаята си и плака там </p>
<p id="v31"><sup><small>31</small></sup>  После уми лицето си и излезе и задържайки се рече: Сложете хляб. </p>
<p id="v32"><sup><small>32</small></sup>  И сложиха отделно на него, отделно за тях и отделно за египтяните, които ядяха с него; защото не биваше египтяните да ядат хляб с евреите ,понеже това е гнусота за египтяните. </p>
<p id="v33"><sup><small>33</small></sup>  И насядаха пред него, първородният според първородството му, и най-младият според младостта му; и човеците се чудеха помежду си. </p>
<p id="v34"><sup><small>34</small></sup>  И Иосиф им пращаше от ястията си; а Вениаминовият дял беше пет пъти по-голям от дела на когото и да било от тях. И те пиха, пиха изобилно с него. </p>
