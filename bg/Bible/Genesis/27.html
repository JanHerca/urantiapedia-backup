<!--
title: Битие - глава 27
description: 
published: true
date: 2022-10-6T9:45:13Z
tags: bible, bible—genesis
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/26">Битие - глава 26</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/28">Битие - глава 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Когато остаря Исаак и очите му отслабнаха, та не можеше да види, повика по-големия си син Исав и му рече: Синко. А той му рече: Ето ме. </p>
<p id="v2"><sup><small>2</small></sup>  Тогава той му каза: Виж сега, аз вече остарях; не зная кой ден ще умра; </p>
<p id="v3"><sup><small>3</small></sup>  вземи, прочее, още сега оръжията си, тула си и лъка си, излез на полето и улови ми лов, </p>
<p id="v4"><sup><small>4</small></sup>  та ми сготви вкусно ястие, каквото аз обичам и донеси ми да ям, за да те благослови душата ми преди да умра. </p>
<p id="v5"><sup><small>5</small></sup>  А Ревека чу, когато говореше Исаак на сина си Исава. И Исав отиде на полето да улови лов и го донесе. </p>
<p id="v6"><sup><small>6</small></sup>  Тогава Ревека продума на сина си Якова, казвайки: Виж, аз чух баща ти да говори на брата ти с тия думи: </p>
<p id="v7"><sup><small>7</small></sup>  Донеси ми лов и сготви ми вкусно ястие, за да ям и да те благословя пред Господа преди да умра. </p>
<p id="v8"><sup><small>8</small></sup>  Сега, прочее, синко, каквото ти поръчам, послушай думите ми. </p>
<p id="v9"><sup><small>9</small></sup>  Иди още сега в стадото и донеси ми от там две добри ярета, и аз ще сготвя вкусно ястие за баща ти, каквото той обича; </p>
<p id="v10"><sup><small>10</small></sup>  и ти ще го принесеш на баща си да яде, за да те благослови преди да умре. </p>
<p id="v11"><sup><small>11</small></sup>  Но Яков рече на майка си Ревека: Виж, брат ми Исав е космат, а аз съм гладък. </p>
<p id="v12"><sup><small>12</small></sup>  Може би ще ме попипа баща ми и аз ще се явя пред него като измамник, та ще навлека на себе си проклятие, а не благословение. </p>
<p id="v13"><sup><small>13</small></sup>  А майка му рече: Нека твоето проклятие падне върху мене, синко, само послушай думите ми и иди, та ми ги донеси. </p>
<p id="v14"><sup><small>14</small></sup>  И тъй, той отиде, взе ги и ги донесе на майка си; и майка му сготви вкусно ястие, каквото баща му обичаше. </p>
<p id="v15"><sup><small>15</small></sup>  После Ревека взе по-добрите дрехи на по-стария си син, Исава, които се намираха вкъщи при нея и с тях облече по-младия си син, Якова. </p>
<p id="v16"><sup><small>16</small></sup>  И зави ръцете му и гладкото на шията му с ярешките кожи. </p>
<p id="v17"><sup><small>17</small></sup>  Тогава даде в ръцете на сина си Якова вкусното ястие и хляба, които бе приготвила. </p>
<p id="v18"><sup><small>18</small></sup>  И тъй, той отиде при баща си и рече: Тате. А Исаак рече: Ето ме. Кой си ти, синко? </p>
<p id="v19"><sup><small>19</small></sup>  И Яков рече на баща си: Аз съм първородният ти Исав; сторих каквото ми поръча; стани, моля ти се, седни и яж от лова ми, за да ме благослови душата ти. </p>
<p id="v20"><sup><small>20</small></sup>  Но Исаак рече на сина си: Как стана, синко, че го намери толкова скоро? А той рече: Защото Господ, твоят Бог, ми даде добър успех. </p>
<p id="v21"><sup><small>21</small></sup>  Тогава Исаак рече на Якова: Моля, синко, приближи се, за да те попипам дали си същият ми син, Исав, или не. </p>
<p id="v22"><sup><small>22</small></sup>  И приближи се Яков при баща си Исаака; и той, като го попипа, рече: Гласът е глас Яковов, а ръцете са ръце Исавови. </p>
<p id="v23"><sup><small>23</small></sup>  И не го позна, защото ръцете му бяха космати, като ръцете на брата му Исава; и благослови го. </p>
<p id="v24"><sup><small>24</small></sup>  И каза: Ти ли си същият ми син, Исав? А той рече: Аз. </p>
<p id="v25"><sup><small>25</small></sup>  Тогава каза: Принеси ми и ще ям от лова на сина си, за да те благослови душата ми. И принесе му, та яде; донесе му и вино, та пи. </p>
<p id="v26"><sup><small>26</small></sup>  А баща му Исаак му рече: Приближи се сега и целуни ме, синко. </p>
<p id="v27"><sup><small>27</small></sup>  И той се приближи, та го целуна; и Исаак помириса дъха на облеклото му и го благослови, казвайки: - Ето, дъхът на сина ми е като дъх на поле, което е благословил Господ. </p>
<p id="v28"><sup><small>28</small></sup>  Бог да ти даде от росата на небето и от И от тлъстината на земята, И изобилие на жито и на вино. </p>
<p id="v29"><sup><small>29</small></sup>  Племена да ти слугуват И народи да ти се покланят; Бъди господар на братята си, И да ти се покланят синовете на майка ти. Проклет всеки, който те кълне, И благословен всеки, който те благославя. </p>
<p id="v30"><sup><small>30</small></sup>  Щом като свърши Исаак да благославя Якова и Якова току що се беше разделил с баща си Исаака, дойде брат му Исав от лова си. </p>
<p id="v31"><sup><small>31</small></sup>  Също и той сготви вкусно ястие, принесе на баща си и му рече: Да стане баща ми и да яде от лова на сина си, за да ме благослови душата ти, </p>
<p id="v32"><sup><small>32</small></sup>  А баща му Исаак му рече: Кой си ти? И той каза: Аз съм син ти, първородният ти, Исав. </p>
<p id="v33"><sup><small>33</small></sup>  Тогава Исаак се разтрепера твърде много и каза: А кой ще е оня, който улови лов и ми принесе, та ядох от всичко преди да дойдеш ти, и го благослових?- Да! И благословен ще бъде. </p>
<p id="v34"><sup><small>34</small></sup>  Когато чу Исав бащините си думи, извика със силен и жалостен вик, и рече на баща си: Благослови ме, ей мене, тате. </p>
<p id="v35"><sup><small>35</small></sup>  А той рече: Брат ти дойде с измама и взе твоето благословение. </p>
<p id="v36"><sup><small>36</small></sup>  И рече Исав : Право са го нарекли Яков, защото сега втори път той ме е изместил: отне първородството ми и, ето, сега е отнел и благословението ми. И рече: Не си ли задържал за мене благословение? </p>
<p id="v37"><sup><small>37</small></sup>  А Исаак в отговор рече на Исава: Ето, поставих го господар над тебе, направих всичките му братя негови слуги и надарих го с жито и вино; какво, прочее, да сторя за тебе, синко? </p>
<p id="v38"><sup><small>38</small></sup>  И Исав рече на баща си: Само едно ли благословение имаш, тате? Благослови ме, ей мене, тате. И Исав плака с висок глас. </p>
<p id="v39"><sup><small>39</small></sup>  Тогава баща му Исаак в отговор му каза: Ето, твоето желание ще бъде в тлъстите места на земята, Наросявани от небето горе; </p>
<p id="v40"><sup><small>40</small></sup>  С ножа си ще живееш, а на брата си ще слугуваш; Но когато въстанеш Ще строшиш ярема му от врата си. </p>
<p id="v41"><sup><small>41</small></sup>  И Исав мразеше Якова поради благословението, с което баща му го благослови. И думаше Исав в сърцето си: Скоро ще настанат дните, когато ще оплакваме баща си, тогава ще убия брата си Якова. </p>
<p id="v42"><sup><small>42</small></sup>  И казаха на Ревека думите на по-стария й син, Исав; затова тя прати да повикат по-младия й син,Якова, и му рече: Виж, брат ти Исав се утешава относно тебе, че ще те убие. </p>
<p id="v43"><sup><small>43</small></sup>  Сега, прочее, синко, послушай думите ми: стани, та бягай при брата му Лавана в Харан, </p>
<p id="v44"><sup><small>44</small></sup>  и поживей при него известно време, догде премине яростта на брата ти, </p>
<p id="v45"><sup><small>45</small></sup>  догде премине от тебе гнева на брата ти и той забрави това, което си му сторил; тогава ще пратя да те доведат от там. Защо да се лиша и от двама ви в един ден? </p>
<p id="v46"><sup><small>46</small></sup>  И Ревека каза на Исаака: Омръзна ми живота поради хетейските дъщери. Ако Яков вземе жена от хетейските дъщери, каквито са тия от дъщерите на тая земя, защо живея? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/26">Битие - глава 26</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/28">Битие - глава 28</a></td>
      </tr>
    </tbody>
  </table>
</figure>
