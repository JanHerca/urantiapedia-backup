<!--
title: Битие - глава 47
description: 
published: true
date: 2022-10-6T9:45:13Z
tags: bible, bible—genesis
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/46">Битие - глава 46</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/48">Битие - глава 48</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И тъй, Иосиф влезе при Фараона и му извести, казвайки: Баща ми и братята ми, стадата им и добитъкът им, и всичко що имат дойдоха от Ханаанската земя, и сега са в Гесенската земя. </p>
<p id="v2"><sup><small>2</small></sup>  И взе петима от братята си та ги представи на Фараона. </p>
<p id="v3"><sup><small>3</small></sup>  И Фараон рече на братята му: Що е занятието ви? А те казаха на Фараона: Ние, слугите ти, и бащите ни, сме овчари. </p>
<p id="v4"><sup><small>4</small></sup>  Рекоха още на Фараона: Дойдохме да поживеем в тая земя, защото няма пасище за стадата на слугите ти, понеже гладът се засили в Ханаанската земя; затова, молим ти се нека живеят слугите ти в Гесенската земя. </p>
<p id="v5"><sup><small>5</small></sup>  И Фараон говори на Иосифа, казвайки: Баща ти и братята ти дойдоха при тебе; </p>
<p id="v6"><sup><small>6</small></sup>  Египетската земя е пред тебе; настани баща си и братята си в най-добрата местност от земята; нека живеят в Гесенската земя. И ако знаеш, че някои от тях са способни мъже, постави ги надзиратели над моя добитък. </p>
<p id="v7"><sup><small>7</small></sup>  След това Иосиф въведе баща си Якова и го представи на Фараона; и Яков благослови Фараона. </p>
<p id="v8"><sup><small>8</small></sup>  И Фараон рече на Якова: Колко е числото на годините на живота ти? </p>
<p id="v9"><sup><small>9</small></sup>  И Яков каза на Фараона: Числото на годините на пришелствуването ми е сто и тридесет години; малко и зло е било числото на годините на живота ми, и не достигна до числото на годините на живота на бащите ми, във времето на тяхното пришелствуване. </p>
<p id="v10"><sup><small>10</small></sup>  И като благослови Фараона, Яков излезе от Фараоновото присъствие. </p>
<p id="v11"><sup><small>11</small></sup>  Тогава Иосиф настани баща си и братята си,като им даде имот в Египетската земя, в най-добрата местност от земята в Рамесийската земя, според както заповяда Фараон. </p>
<p id="v12"><sup><small>12</small></sup>  И Иосиф хранеше баща си, братята си и целия си бащин дом с хляб, според големината на челядите им. </p>
<p id="v13"><sup><small>13</small></sup>  А нямаше хляб по цялата земя, защото гладът дотолкова се засилваше, щото Египетската земя и Ханаанската земя се изнуриха от глада. </p>
<p id="v14"><sup><small>14</small></sup>  И Иосиф прибра всичките пари, които се намираха в Египетската и Ханаанската земя, за житото, което купуваха; и Иосиф донесе парите във Фараоновия дом. </p>
<p id="v15"><sup><small>15</small></sup>  И като се свършиха всичките пари в Египетската земя и Ханаанската земя, всичките египтяни дойдоха при Иосифа и рекоха: Дай ни хляб; защо да умираме пред тебе, понеже се свършиха парите ни ? </p>
<p id="v16"><sup><small>16</small></sup>  А Иосиф рече: Ако парите ви са се свършили, докарайте добитъка си, и ще ви дам хляб срещу добитъка ви. </p>
<p id="v17"><sup><small>17</small></sup>  И тъй, докарваха добитъка си на Иосифа; и Иосиф им даваше хляб срещу конете, стадата, добитъка и ослите им; и така, през оная година той ги прехрани с хляб срещу всичкия им добитък. </p>
<p id="v18"><sup><small>18</small></sup>  И като се измина оная година, дойдоха при него и другата година и му казаха: Няма да скрием от господаря си, че всичките ни пари се свършиха; и добитъкът стана на господаря ни; не остана друго пред господаря ни освен телата ни и земята ни. </p>
<p id="v19"><sup><small>19</small></sup>  Защо да измрем пред очите ти и земята ни да запустее ? Купи нас и земята ни за хляб, и ние ще бъдем слуги на Фараона, и земята ни за него ще ражда . Дай ни и семе, за да останем живи да не умрем, и да не запустее земята. </p>
<p id="v20"><sup><small>20</small></sup>  И тъй, Иосиф закупи за Фараона цялата Египетска земя, защото египтяните продаваха всеки нивата си, понеже гладът се засилваше над тях; така земята стана Фараонова. </p>
<p id="v21"><sup><small>21</small></sup>  И той пресели населението в градовете от единия край до другия край на Египетските предели. </p>
<p id="v22"><sup><small>22</small></sup>  Само земята на жреците не закупи, защото жреците имаха определен от Фараона дял и се прехранваха от дела, който Фараон им даде; затова не продадоха земята си. </p>
<p id="v23"><sup><small>23</small></sup>  Тогава Иосиф каза на людете: Ето, днес закупих вас и земята ви за Фараона; на ви семе та засейте земята. </p>
<p id="v24"><sup><small>24</small></sup>  Затова във време на беритбата ще давате петата част на Фараона, а четирите части ще бъдат за вас да засеете нивите, и за храна за вас и за домашните ви, и за храна на децата ви. </p>
<p id="v25"><sup><small>25</small></sup>  И те рекоха: Ти опази живота ни; нека придобием благоволението на господаря си, и ще бъдем слуги на Фараона. </p>
<p id="v26"><sup><small>26</small></sup>  И Иосиф постави това за повеление в Египетската земя, както е и до днес, да се дава петата част на Фараона; само земята на жреците единствено не стана Фараонова. </p>
<p id="v27"><sup><small>27</small></sup>  И тъй, Израил се засели в Египетската земя, в Гесенската страна, гдето придобиваха имения, наплодяваха се, и твърде се размножаваха. </p>
<p id="v28"><sup><small>28</small></sup>  И Яков живя седемнадесет години в Египетската земя, така че числото на годините на Яковия живот стана сто четиридесет и седем години. </p>
<p id="v29"><sup><small>29</small></sup>  А като наближи времето, когато Израил трябваше да умре, повика сина си Иосифа и му каза: Ако съм придобил твоето благоволение, моля, тури ръката си под бедрото ми, и закълни ми се, че ще ми покажеш тая благост и вярност: да не ме погребеш в Египет, </p>
<p id="v30"><sup><small>30</small></sup>  но когато почина с бащите си, да ме пренесеш от Египет и да ме погребеш в тяхната гробница. А той рече: Ще направя според както си казал. </p>
<p id="v31"><sup><small>31</small></sup>  И рече Яков : Закълни ми се; и той му се закле. Тогава Израил се поклони върху възглавницата на леглото. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Genesis/46">Битие - глава 46</a></td>
        <td><a href="/bg/Bible/Genesis/Index">Индекс</a></td>
        <td><a href="/bg/Bible/Genesis/48">Битие - глава 48</a></td>
      </tr>
    </tbody>
  </table>
</figure>
