<!--
title: Битие - глава 31
description: 
published: true
date: 2023-11-8T20:7:31Z
tags: bible, bible—genesis
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Genesis/30">
          <span class="mdi mdi-arrow-left-drop-circle"></span><span class="pl-2">Битие - глава 30</span>
        </a>
        </td>
        <td>
        <a href="/bg/Bible/Genesis/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Genesis/32">
          <span class="pr-2">Битие - глава 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  А Яков чу думите на Лавановите синове, които казваха: Яков отне целия имот на баща ни и от бащиния ни имот придоби цялото това богатство. </p>
<p id="v2"><sup><small>2</small></sup>  И ето, Яков видя, че лицето на Лавана не беше към него тъй както преди. </p>
<p id="v3"><sup><small>3</small></sup>  А Господ рече на Якова: Върни се в отечеството си и в рода си, и Аз ще бъда с тебе. </p>
<p id="v4"><sup><small>4</small></sup>  Тогава Яков прати да повикат Рахил и Лия на полето при стадото му; </p>
<p id="v5"><sup><small>5</small></sup>  и рече им: Виждам, че бащиното ви лице не е към мене тъй както преди; но Бог на баща ми е бил с мене. </p>
<p id="v6"><sup><small>6</small></sup>  А вие знаете, че с цялата си сила работих на баща ви. </p>
<p id="v7"><sup><small>7</small></sup>  Но баща ви ме излъга и десет пъти променя заплатата ми; обаче Бог не го остави да ми напакости. </p>
<p id="v8"><sup><small>8</small></sup>  Ако кажеше така: Капчестите ще ти бъдат заплатата; тогава цялото стадо раждаше капчести; а ако кажеше така: Шарените ще ти бъдат заплатата; тогава цялото стадо раждаше шарени. </p>
<p id="v9"><sup><small>9</small></sup>  Така Бог отне стадото на баща ви и го даде на мене. </p>
<p id="v10"><sup><small>10</small></sup>  И едно време, когато зачеваше стадото, подигнах очи и видях насъне, че, ето, козлите, които се качваха на стадото бяха шарени, капчести и сиви. </p>
<p id="v11"><sup><small>11</small></sup>  И ангел Божий ми рече в съня: Якове. И аз отговорих: Ето ме. </p>
<p id="v12"><sup><small>12</small></sup>  И той каза: Подигни сега очи и виж, че всичките козли, които се качват на стадото, са шарени, капчести и сиви; защото видях всичко, що ти прави Лаван. </p>
<p id="v13"><sup><small>13</small></sup>  Аз Съм Бог на Ветил, гдето ти помаза стълб с масло и гдето Ми се обрече. Стани сега, излез из тая земя и се върни в родината си. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Рахил и Лия в отговор му рекоха: Имаме ли ние още дял или наследство в бащиния си дом? </p>
<p id="v15"><sup><small>15</small></sup>  Не счете ли ни той като чужденки, защото ни продаде и даже изяде дадените за нас пари? </p>
<p id="v16"><sup><small>16</small></sup>  Защото цялото богатство, което Бог отне от баща ни, е наше и на нашите чада. Затова, стори сега, каквото Бог ти е казал. </p>
<p id="v17"><sup><small>17</small></sup>  Тогава Яков стана и тури децата си и жените на камилите. </p>
<p id="v18"><sup><small>18</small></sup>  И подкара всичкия си добитък и целия си имот, що бе придобил, спечеления от него добитък, който бе събрал в Падан-арам, за да отиде в Ханаанската земя при баща си Исаак. </p>
<p id="v19"><sup><small>19</small></sup>  А като беше отишъл Лаван да стриже овците си, Рахил открадна домашните идоли на баща си. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  И тъй, Яков побягна скришно от сириеца Лавана, без да му извести, че си отива. </p>
<p id="v21"><sup><small>21</small></sup>  Побягна с целия си имот, стана та премина Ефрат и отправи се към Галаадската поляна. </p>
<p id="v22"><sup><small>22</small></sup>  А на третия ден известиха на Лавана, че Яков побягнал. </p>
<p id="v23"><sup><small>23</small></sup>  Тогава Лаван , като взе със себе си братята си, гони го седем дни и го стигна на Галаадската поляна. </p>
<p id="v24"><sup><small>24</small></sup>  Но Бог дойде насъне, през нощта, при сириеца Лавана и му каза: Внимавай да не речеш на Якова ни зло, ни добро. </p>
<p id="v25"><sup><small>25</small></sup>  И така, Лаван стигна Якова. Яков беше разпънал шатъра си на бърдото, а Лаван с братята си разпъна своята на Галаадската поляна. </p>
<p id="v26"><sup><small>26</small></sup>  И Лаван рече на Якова: Що стори ти? Защо побягна скришно и отведе дъщерите ми, като с нож запленени? </p>
<p id="v27"><sup><small>27</small></sup>  Защо се скри, за да бягаш; и ме измами, а не ми яви, та да можех да те изпратя с веселие и с песни, с тъпани и с арфи, </p>
<p id="v28"><sup><small>28</small></sup>  нито ме остави да целуна синовете и дъщерите си? Ти си сторил това без да мислиш. </p>
<p id="v29"><sup><small>29</small></sup>  Ръката ми е доволно силна да ви напакости, но Бог на баща ви ми говори нощес, казвайки: Внимавай да не речеш на Якова ни зло, ни добро. </p>
<p id="v30"><sup><small>30</small></sup>  И сега вече си тръгнал, понеже ти е много домъчняло за Бащиния ти дом; обаче , защо си откраднал боговете ми? </p>
<p id="v31"><sup><small>31</small></sup>  А Яков в отговор каза на Лавана: Побягнах , понеже се уплаших; защото си рекох: Да не би да ми отнемеш на сила дъщерите си. </p>
<p id="v32"><sup><small>32</small></sup>  У когото намериш боговете си, той да не остане жив; пред братята ни прегледай, какво твое има у мене и си го вземи (защото Яков не знаеше, че Рахил ги бе откраднала). </p>
<p id="v33"><sup><small>33</small></sup>  И тъй, Лаван влезе в Якововата шатра, в Лиината шатра и в шатрите на двете слугини, но не намери боговете . Тогава, като излезе от Лиината шатра, влезе в Рахилината шатра. </p>
<p id="v34"><sup><small>34</small></sup>  А Рахил беше взела домашните идоли, турила ги в седлото на камилата и седеше на тях. А Лаван пипаше из цялата шатра, но не ги намери. </p>
<p id="v35"><sup><small>35</small></sup>  И Рахил рече на баща си: Да не ти се зловиди, господарю, дето не мога да стана пред тебе, понеже имам обикновеното на жените. И там той търси, но не намери идолите. </p>
<p id="v36"><sup><small>36</small></sup>  Тогава Яков се разсърди и скара се с Лавана. Яков проговори и каза на Лавана: Какво е престъплението ми? Какъв е грехът ми, та си се затекъл подир мене толкоз разпалено? </p>
<p id="v37"><sup><small>37</small></sup>  Като претърси всичките ми вещи, какво намери от цялата си покъщнина? Сложи го тук пред моите братя и твоите братя, и нека отсъдят между двама ни. </p>
<p id="v38"><sup><small>38</small></sup>  Двадесет години вече съм бил при тебе; овците ти и козите ти не се изяловиха; и овните на стадото ти не изядох. </p>
<p id="v39"><sup><small>39</small></sup>  Разкъсано от звяр не ти донесох; аз теглех загубата. От мене ти изискваше откраднотото , било че се открадне деня или нощя. </p>
<p id="v40"><sup><small>40</small></sup>  Ето как беше с мене: деня пекът ме изнуряваше, а нощя - мразът, и сънят бягаше от очите ми. </p>
<p id="v41"><sup><small>41</small></sup>  Двадесет години вече съм бил в дома ти; четиринадесет години ти работих за двете ти дъщери и шест години за овците ти; и ти десет пъти променя заплатата ми. </p>
<p id="v42"><sup><small>42</small></sup>  Ако не беше с мене бащиният ми Бог, Бог на Авраама, Страхът на Исаака, ти без друго би ме изпратил сега без нищо. Бог видя моята неволя и труда на ръцете ми, и те изобличи нощес. </p>
<p id="v43"><sup><small>43</small></sup>  А Лаван в отговор рече на Якова: Тия дъщери са мои дъщери и децата са мои деца, и стадата са мои стада, всичко що виждаш е мое; и какво да сторя днес на тия мои дъщери или на децата, които са народили? </p>
<p id="v44"><sup><small>44</small></sup>  Но сега ела, аз и ти да направим договор, който да бъде свидетелство между мене и тебе. </p>
<p id="v45"><sup><small>45</small></sup>  Тогава Яков взе камък и го изправи за стълб. </p>
<p id="v46"><sup><small>46</small></sup>  Още Яков рече на братята си: Натрупайте камъни; и те взеха камъни та направиха грамада; и ядоха там край грамадата. </p>
<p id="v47"><sup><small>47</small></sup>  Лаван я нарече Иегар Сахадута, а Яков я нарече Галаад. </p>
<p id="v48"><sup><small>48</small></sup>  И рече Лаван: Тая грамада е свидетел днес между мене и тебе. Поради това тя се наименува Галаад </p>
<p id="v49"><sup><small>49</small></sup>  и Масфа§, защото думаше: Господ да бди между мене и тебе, когато сме далеч един от друг. </p>
<p id="v50"><sup><small>50</small></sup>  Ако се обхождаш зле с дъщерите ми или ако вземеш други жени, освен дъщерите ми, няма никой човек с нас за свидетел ; но виж, Бог е свидетел между мене и тебе. </p>
<p id="v51"><sup><small>51</small></sup>  Лаван още каза на Якова: Гледай тая грамада и гледай стълба, който изправих между мене и тебе, </p>
<p id="v52"><sup><small>52</small></sup>  тая грамада да бъде свидетел и стълбът да бъде свидетел, че аз няма да премина тая грамада към тебе, нито ти ще преминеш тая грамада и тоя стълб към мене, за зло. </p>
<p id="v53"><sup><small>53</small></sup>  Бог Авраамов, Бог Нахоров, бащиният им Бог, нека съди между нас. И Яков се закле в Страха на баща си Исаака. </p>
<p id="v54"><sup><small>54</small></sup>  Тогава Яков принесе жертва на поляната и повика братята си да ядат хляб; и ядоха хляб, и пренощуваха на поляната. <sup id="cite3"><a href="#fn3">[3]</a></sup></p>
<p id="v55"><sup><small>55</small></sup>  И на утринта Лаван стана рано, целуна синовете си и дъщерите си, благослови ги; и Лаван тръгна, та се върна в своето място. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Genesis/30">
          <span class="mdi mdi-arrow-left-drop-circle"></span><span class="pl-2">Битие - глава 30</span>
        </a>
        </td>
        <td>
        <a href="/bg/Bible/Genesis/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Genesis/32">
          <span class="pr-2">Битие - глава 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 31:13 <i>Свещени обети и клетви</i>: <a href="/bg/The_Urantia_Book/87#p6_9">КУ 87:6.9</a>.  <i>Ел</i>: <a href="/bg/The_Urantia_Book/96#p1_7">КУ 96:1.7</a>. </li>
  <li id="fn2"><a href="#cite2">↑</a> 31:19,30-35 <i>камъни на Рахил</i>: <a href="/bg/The_Urantia_Book/85#p1_1">КУ 85:1.1</a>. </li>
  <li id="fn3"><a href="#cite3">↑</a> 31:54 <i>Вяра в жертвата</i>: <a href="/bg/The_Urantia_Book/93#p4_14">КУ 93:4.14</a>. </li>
</ol>
</div>
