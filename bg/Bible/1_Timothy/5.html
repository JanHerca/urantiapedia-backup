<!--
title: 1 Тимотей - глава 5
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Timothy/4">1 Тимотей - глава 4</a></td>
        <td><a href="/bg/Bible/1_Timothy/Index">Индекс</a></td>
        <td><a href="/bg/Bible/1_Timothy/6">1 Тимотей - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Стар човек не изобличавай, а увещавай го като баща, по-младите като братя, </p>
<p id="v2"><sup><small>2</small></sup>  старите жени като майки, по-младите като сестри - със съвършенна чистота. </p>
<p id="v3"><sup><small>3</small></sup>  Почитай вдовиците, които наистина са вдовици. </p>
<p id="v4"><sup><small>4</small></sup>  Но ако някоя вдовица има чада и внуци, те нека се учат да показват благочестие към домашните си и да отдават дължимото на родителите си; защото това е угодно пред Бога. </p>
<p id="v5"><sup><small>5</small></sup>  А която е истинска вдовица и е останала сама, тя се надява на Бога и постоянствува в молби и в молитви нощем и денем; </p>
<p id="v6"><sup><small>6</small></sup>  но оная, която живее сладострастно, жива е умряла. </p>
<p id="v7"><sup><small>7</small></sup>  Заръчвай и това, за да бъдат и непорочни. </p>
<p id="v8"><sup><small>8</small></sup>  Но ако някой не промишлява за своите, а най-вече за домашните си, той се е отрекъл от вярата, и от безверник е по-лош. </p>
<p id="v9"><sup><small>9</small></sup>  Да се записва само такава вдовица, която не е по-долу от шестдесет години, която е била на един мъж жена, </p>
<p id="v10"><sup><small>10</small></sup>  Известна по добрите си дела: ако е отхранила чеда, ако е приемала странки, ако е омивала нозете на светии, ако е помагала на страдащи, ако се е предавала на всякакво добро дело. </p>
<p id="v11"><sup><small>11</small></sup>  А по-младите вдовици не приемай, защото, когато страстите им ги отвърнат от Христа, искат да се омъжват, </p>
<p id="v12"><sup><small>12</small></sup>  та падат под осъждане, защото са се пометнали от първото си убеждение. </p>
<p id="v13"><sup><small>13</small></sup>  А при това, те навикват да стоят празни, да ходят от къща на къща, и не само да бъдат празни, но и бъбриви, като се месят в чужди работи и говорят това, което не трябва да се говори. </p>
<p id="v14"><sup><small>14</small></sup>  По тая причина, искам по-младите вдовици да се омъжват, да раждат деца, да управляват дом, да не дават никаква причина на противника да хули; </p>
<p id="v15"><sup><small>15</small></sup>  защото някои вече са се отклонили и отишли подир сатана. </p>
<p id="v16"><sup><small>16</small></sup>  Ако някой вярващ, мъж или жена, има сродници вдовици, нека ги пригледват, та църквата да се не обременява, за да може да пригледва истинските вдовици. </p>
<p id="v17"><sup><small>17</small></sup>  Презвитер който управлява добре, нека се удостояват с двойна почит, особно ония, които се трудят в словото и поучението, </p>
<p id="v18"><sup><small>18</small></sup>  защото писанието казва: "Да не обърнеш устата на воля, когато вършее", и: "Работникът заслужава заплатата си". </p>
<p id="v19"><sup><small>19</small></sup>  Против презвитер не приемай обвинение, освен ако е нанесено от двама или трима свидетели. </p>
<p id="v20"><sup><small>20</small></sup>  Ония, които съгрешават, изобличавай пред всички, та другите да имат страх. </p>
<p id="v21"><sup><small>21</small></sup>  Пред Бога, пред Христа Исуса и пред избраните ангели ти заръчвам да пазиш тия заповеди без предразсъдък и нищо да не вършиш с пристрастие. </p>
<p id="v22"><sup><small>22</small></sup>  Не прибързвай да ръкополагаш никого, нито участвай в чужди грехове. Пази себе си чист. </p>
<p id="v23"><sup><small>23</small></sup>  Не пий вече само вода, но употребявай малко вино за стомаха си и за честите си боледувания. </p>
<p id="v24"><sup><small>24</small></sup>  Греховете на някои човеци са явни и предварят ги на съда; а на някои идат отпосле. </p>
<p id="v25"><sup><small>25</small></sup>  Така и добрите дела на някои са явни; а ония, които не са, не могат да се укрият за винаги. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Timothy/4">1 Тимотей - глава 4</a></td>
        <td><a href="/bg/Bible/1_Timothy/Index">Индекс</a></td>
        <td><a href="/bg/Bible/1_Timothy/6">1 Тимотей - глава 6</a></td>
      </tr>
    </tbody>
  </table>
</figure>
