<!--
title: Осия - глава 2
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Hosea/1">Осия - глава 1</a></td>
        <td><a href="/bg/Bible/Hosea/Index">Индекс</a></td>
        <td><a href="/bg/Bible/Hosea/3">Осия - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Наричайте, прочее, братята си Аммий (Т.е., Люде мои),  и сестрите си Рухама (Т.е., Придобила милост). </p>
<p id="v2"><sup><small>2</small></sup>  Съдете се с майка си, съдете се; Защото тя не ми е жена, И аз не й съм мъж. Нека отмахне блудствата си от лицето си, И прелюбодействата си отмежду съсците си, </p>
<p id="v3"><sup><small>3</small></sup>  Да не би да я съблека гола, И я изложа както бе в деня, когато се е родила, И я направя като пустиня, И я поставя като безводна земя, И я уморя с жажда. </p>
<p id="v4"><sup><small>4</small></sup>  Даже на чадата й няма да покажа милост, Понеже са чада от блудство. </p>
<p id="v5"><sup><small>5</small></sup>  Защото майка им блудства; Тая, която ги бе зачнала, постъпи срамотно; Защото рече: Ще отида след любовниците си, Които ми дават хляба ми и водата ми, Вълната ми и лена ми, маслото ми и питията ми. </p>
<p id="v6"><sup><small>6</small></sup>  За това, ето, аз ще препреча пътя ти с плет от тръни, И ще направя преграда пред нея, За да не намери пътищата си. </p>
<p id="v7"><sup><small>7</small></sup>  Тя ще се завтече след любовниците си, но няма да ги стигне; Ще ги потърси, но няма да ги намери; Тогава ще рече: Ще отида и ще се върна при първия си мъж, Защото ми беше по-добре тогава, отколкото сега. </p>
<p id="v8"><sup><small>8</small></sup>  И тя не знаеше, че Аз съм й давал житото, виното, и маслото, И умножил съм среброто и златото й, Което употребиха за Ваала. </p>
<p id="v9"><sup><small>9</small></sup>  За това, ще си взема назад житото на времето му, И виното си на определеното му време, И ще откъсна вълната си и лена си, Които трябваше да покриват голотата й. </p>
<p id="v10"><sup><small>10</small></sup>  И сега ще открия нечистотата й пред очите на любовниците й; И никой няма да я избави от ръката ми. </p>
<p id="v11"><sup><small>11</small></sup>  И ще прекратя всичкото й веселие, - Тържествата й, новолунията й, съботите й, И всичките й определни празници. </p>
<p id="v12"><sup><small>12</small></sup>  Ще опустоша и лозите й и смоковниците й, За които рече: Те са заплатата, Която ми дадоха любовниците ми. Ще ги обърна на лес, И полските животни ще ги пояждат. </p>
<p id="v13"><sup><small>13</small></sup>  И ще я накажа за дните, които посвещаваше на Ваалимите, Когато им кадеше, Като се китеше с обеците си и огърлиците си И отиваше след любовниците си, А Мене забравяше, казва Госопд. </p>
<p id="v14"><sup><small>14</small></sup>  Но, ето, Аз ще я привлека, И като я заведа в пустинята Ще й говоря по сърцето й. </p>
<p id="v15"><sup><small>15</small></sup>  И още от там ще й дам Ханаанските лозя, И долината Ахор (Т.е., Смущение) за врата на надежда; И там тя ще се отзове както в дните на младостта си, И както в деня, когато възлезе из Египетската земя. </p>
<p id="v16"><sup><small>16</small></sup>  В оня ден, казва Господ, Ще ме наричаш: Мъж ми; И няма да ме наричаш вече: Ваал ми. ( Т.е., Мой господар.) </p>
<p id="v17"><sup><small>17</small></sup>  Защото ще премахна имената на Ваалимите от устата й; И те няма вече да се поменуват с имената си. </p>
<p id="v18"><sup><small>18</small></sup>  В оня ден ще направя за тях завет С полските зверове, С небесните птици, И със земните гадини; И като строша лък и меч и бой, и ги махна от земята, Ще ги населя в безопасност. </p>
<p id="v19"><sup><small>19</small></sup>  И ще те сгодя за Себе Си завинаги; Да! Ще те сгодя за Себе Си в правда и в съдба, В милосърдие и в милости. </p>
<p id="v20"><sup><small>20</small></sup>  Ще те сгодя за Себе Си вьв вярност; И ще познаеш Господа. </p>
<p id="v21"><sup><small>21</small></sup>  И в оня ден ще отговоря, казва Господ, Ще отговоря на небето, И то ще отговори на земята, </p>
<p id="v22"><sup><small>22</small></sup>  И земята ще отговори на житото, на виното, и на маслото, И те ще отговорят на Израела. </p>
<p id="v23"><sup><small>23</small></sup>  И ще я насея за Себе Си на земята; И ще покажа милост към непомилваната; И на ония, които не бяха мои люде, ще река: Мои люде сте вие; И те ще рекат, всеки един: Ти си мой Бог. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Hosea/1">Осия - глава 1</a></td>
        <td><a href="/bg/Bible/Hosea/Index">Индекс</a></td>
        <td><a href="/bg/Bible/Hosea/3">Осия - глава 3</a></td>
      </tr>
    </tbody>
  </table>
</figure>
