<!--
title: Осия - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Hosea/6">Осия - глава 6</a></td>
        <td><a href="/bg/Bible/Hosea/Index">Индекс</a></td>
        <td><a href="/bg/Bible/Hosea/8">Осия - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Когато щях да лекувам Израиля, Тогава се откри беззаконието на Ефрема И нечестието на Самария; Защото вършат измама, Като и крадеца влиза вътре И разбойническата чета обира вън. </p>
<p id="v2"><sup><small>2</small></sup>  Те не размишляват в сърцето си, Че аз помня всичкото им беззаконие; А сега ги обиколиха собствените им дела, Които са и пред лицето ми. </p>
<p id="v3"><sup><small>3</small></sup>  С нечестието си зарадват царя, И с лъжите си първенците. </p>
<p id="v4"><sup><small>4</small></sup>  Те всички са прелюбодейци, - Като пещ отоплена от хлебар, Който, като замеси тестото, престава да нажижа огъня, докле се кисне то. </p>
<p id="v5"><sup><small>5</small></sup>  На рождения ден на нашия цар Първенците се разболяха чрез разпаление от виното; И той простря ръката си с присмивателите. </p>
<p id="v6"><sup><small>6</small></sup>  Защото, като причакват, Те са направили сърцата си като пещ; Гневът им спи цяла нощ, А на заранта гори като пламнал огън. </p>
<p id="v7"><sup><small>7</small></sup>  Те всички се нажежиха като пещ, И пояждат съдиите си; Всичките им царе са паднали; Няма между тях кой да ме призовава. </p>
<p id="v8"><sup><small>8</small></sup>  Ефрем, той се смеси с племената; Ефрем е като необърната пита. </p>
<p id="v9"><sup><small>9</small></sup>  Чужденци поядоха силата му, и той не знае; Доли бели косми му поникнаха тук-там, а той не знае. </p>
<p id="v10"><sup><small>10</small></sup>  И гордостта на Израиля свидетелства пред лицето му; Но пак, въпреки всичко това, не се връщат при Господа своя Бог, Нито го търсят. </p>
<p id="v11"><sup><small>11</small></sup>  И Ефрем е като глупав гълъб, който няма разум; Викат към Египет за помощ, отиват в Асирия. </p>
<p id="v12"><sup><small>12</small></sup>  Когато отидат, ще разпростра мрежата си върху тях; Ще ги сваля като въздушните птици; Ще ги накажа както се е провъзгласило в събранието им. </p>
<p id="v13"><sup><small>13</small></sup>  Горко им! защото са се скитали далеч от Мене; Гибел там! защото са престъпили против Мене; Когато щях да ги изкупя, и тогава те говориха лъжи против Мене. </p>
<p id="v14"><sup><small>14</small></sup>  И не ме призоваха от сърце, Но лелекат на леглата си; Събират се да се молят за жито и вино, Но пак въстават против Мене. </p>
<p id="v15"><sup><small>15</small></sup>  При все че обучавах и  уякчавах мишците им, Пак те намислюват зло против Мене. </p>
<p id="v16"><sup><small>16</small></sup>  Връщат се, но не при Всевишния; Приличат на неверен лък; Първенците им ще паднат от нож, Поради яростта на езика си; Това ще им причини позор в Египетската земя. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Hosea/6">Осия - глава 6</a></td>
        <td><a href="/bg/Bible/Hosea/Index">Индекс</a></td>
        <td><a href="/bg/Bible/Hosea/8">Осия - глава 8</a></td>
      </tr>
    </tbody>
  </table>
</figure>
