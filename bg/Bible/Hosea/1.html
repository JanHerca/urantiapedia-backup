<!--
title: Осия - глава 1
description: 
published: true
date: 2022-10-6T9:45:13Z
tags: bible, bible—hosea
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Hosea/Index">Индекс</a></td>
        <td><a href="/bg/Bible/Hosea/2">Осия - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господнето слово, което дойде към Осия, син на Веирия, в дните на Юдовите царе Озия, Иотама, Ахаза, и Езекия, и в дните на Израилевия цар Еровоама, син на Иоаса. </p>
<p id="v2"><sup><small>2</small></sup>  Когато Господ почна да говори чрез Осия, той каза на Осия: Иди, вземи си блудна жена, и добий чада от булдство; защото земята с многото си блудстване се отклони от Господа. </p>
<p id="v3"><sup><small>3</small></sup>  И тъй, той отиде та взе Гомер, дъщеря на Девлаима, която зачна и му роди син. </p>
<p id="v4"><sup><small>4</small></sup>  И Господ му рече: Наречи го Иезраел (Т.е., Бог е посеял.); защото още малко и ще въздам на дома на Ииуя за крвъта, която проля на Иезраела, и ще туря край на царството на Израилевия дом. </p>
<p id="v5"><sup><small>5</small></sup>  И в оня ден ще строша Израилевия лък в долината на Иезраела. </p>
<p id="v6"><sup><small>6</small></sup>  И тя пак зачна и роди дъщеря. И Господ  му рече: Наречи я Ло-рухама (Т.е., Не придобила милост.); защото няма вече да покажа милост към Израилевия дом, и никак няма да им простя. </p>
<p id="v7"><sup><small>7</small></sup>  А към Юдовия дом ще покажа милост, и ще ги спася чрез Господа техния Бог, и няма да ги спася с лък, с меч, или с бой, с коне или с конници. </p>
<p id="v8"><sup><small>8</small></sup>  А като отби Ло-рухама, зачна и роди син. </p>
<p id="v9"><sup><small>9</small></sup>  И Господ рече: Наречи го Ло-аммий (Т.е., Не люде мои.); защото вие не сте мои люде, и аз не ща бъда ваш Бог. </p>
<p id="v10"><sup><small>10</small></sup>  Но все пак числото на Израиляните ще бъде като морския пясък, който не може да се претегли, нито да се изброи; и вместо онова, което им се каза, че: Не сте мои люде, ще им се рече: Вий сте чада на живия Бог. </p>
<p id="v11"><sup><small>11</small></sup>  Тогава Юдейците и Израиляните ще се съберат заедно, та ще си поставят един началник, и ще възлязат от земята; защото велик ще бъде денят на Иезраела. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Hosea/Index">Индекс</a></td>
        <td><a href="/bg/Bible/Hosea/2">Осия - глава 2</a></td>
      </tr>
    </tbody>
  </table>
</figure>
