<!--
title: Осия - глава 8
description: 
published: true
date: 2022-10-6T9:45:13Z
tags: bible, bible—hosea
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Hosea/7">Осия - глава 7</a></td>
        <td><a href="/bg/Bible/Hosea/Index">Индекс</a></td>
        <td><a href="/bg/Bible/Hosea/9">Осия - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тури тръбата на устата си! Той се впуща като орел против дома Господен, Защото нарушиха завета ми И престъпиха закона ми. </p>
<p id="v2"><sup><small>2</small></sup>  Ще викат към мене: Боже мой, ние Израил те познаваме. </p>
<p id="v3"><sup><small>3</small></sup>  Но понеже Израил отхвърли доброто, За това неприятелят ще го прогони. </p>
<p id="v4"><sup><small>4</small></sup>  Те поставиха царе, но не чрез Мене; Назначиха началници, но без да ги призная Аз; От среброто си и от златото си направиха си идоли, Та да бъдат изтребени. </p>
<p id="v5"><sup><small>5</small></sup>  Той е отхвърлил телето ти, Самарийо; Гневът ми пламна против тях; До кога не ще могат да се  очистят? </p>
<p id="v6"><sup><small>6</small></sup>  Защото телето  наистина е от Израиля; Художник го е направил; то не е Бог; Да! Самарийско теле ще се разтроши. </p>
<p id="v7"><sup><small>7</small></sup>  Понеже посеяха вятър, за това ще пожънат вихрушка; Няма узряло жито; израсналото няма да даде брашно; И ако даде, чужденци ще го погълнат. </p>
<p id="v8"><sup><small>8</small></sup>  Израил биде погълнат; Сега той е между народите като негоден съд. </p>
<p id="v9"><sup><small>9</small></sup>  Защото възлязоха при Асирийците като див и осамотен осел; Ефрем е наел любовници. </p>
<p id="v10"><sup><small>10</small></sup>  И даже ако наемат любовници между народите, Аз сега ще ги събера против тях; И те ще почнат да намаляват Поради товара наложен от царя на князете. </p>
<p id="v11"><sup><small>11</small></sup>  Понеже Ефрем издигна много жертвеници, за да греши, То жертвениците му станаха причина за грях. </p>
<p id="v12"><sup><small>12</small></sup>  Написах му десетте хиляди правила на закона си; Но те се счетоха като чуждо нещо. </p>
<p id="v13"><sup><small>13</small></sup>  В жертвите, които ми принася, Жертват месо и го ядат; Но Господ не ги приема; Сега ще си спомни беззаконието им, И ще накаже греховете им; Те ще се върнат в Египет. </p>
<p id="v14"><sup><small>14</small></sup>  Защото Израил е забравил Твореца си, и е построил палати, И Юда е съградил множество укрепени градове; Но Аз ще пратя огън върху градовете му, Та ще пояде палатите им. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Hosea/7">Осия - глава 7</a></td>
        <td><a href="/bg/Bible/Hosea/Index">Индекс</a></td>
        <td><a href="/bg/Bible/Hosea/9">Осия - глава 9</a></td>
      </tr>
    </tbody>
  </table>
</figure>
