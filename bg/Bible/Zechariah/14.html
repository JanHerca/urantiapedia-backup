<!--
title: Захария - глава 14
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Zechariah/13">Захария - глава 13</a></td>
        <td><a href="/bg/Bible/Zechariah/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето, ден от Господа иде, Когато богатството ти ще се раздели всред тебе като обир. </p>
<p id="v2"><sup><small>2</small></sup>  Защото ще събера всичките народи На бой против Ерусалим; Градът ще бъде превзет, Къщите ще бъдат обрани, И жените изнасилени, И половината от града ще отиде в плен; А останалите люде не ще бъдат изтребени от града. </p>
<p id="v3"><sup><small>3</small></sup>  Тогава Господ ще излезе И ще воюва против ония народи, Както когато воюва в ден на бой. </p>
<p id="v4"><sup><small>4</small></sup>  В оня ден нозете Му ще застанат На Елеонския хълм, който е срещу Ерусалим на изток; И Елеонският хълм ще се разцепи През средата си към изток и към запад, Така че ще се образува твърде голям дол, Като половината от хълма се оттегли към север, И половината му към юг. </p>
<p id="v5"><sup><small>5</small></sup>  И ще побегнете през тоя дол към Моите хълмове Защото долът на хълмовете ще стига до Асал; Да! ще побегнете както побягнахте от земетръса В дните на Юдовия цар Озия. И Господ мой Бог ще дойде, - И всичките свети ангели с Тебе. </p>
<p id="v6"><sup><small>6</small></sup>  В оня ден Не ще има светлина; Блестящите тела ще намалят сиянието си; </p>
<p id="v7"><sup><small>7</small></sup>  Но ще бъде единствен ден, Познат само на Господа, - Ни ден, ни нощ; А привечер ще има виделина. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  И в оня ден Живи води ще излязат из Ерусалим, Половината им към източното море; И половината им към западното море; И лете и зиме ще бъде така. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  И Господ ще бъде цар върху целия свят; В оня ден Господ ще бъде един, и името Му едно. </p>
<p id="v10"><sup><small>10</small></sup>  Цялата страна ще се преобърне в поле. От Газа до Римон на юг от Ерусалим; И Ерусалим ще се издигне и насели на мястото си, От Вениаминовата порта до мястото на първата порта, - До ъгълната порта, и от кулата на Ананеила До царските линове. </p>
<p id="v11"><sup><small>11</small></sup>  Людете ще живеят в него, И не ще има вече проклетия; Но Ерусалим ще се насели в безопасност. </p>
<p id="v12"><sup><small>12</small></sup>  И от язвата, С която Господ ще порази всичките народи, Които са воювали против Ерусалим; Месата им ще тлеят, докато още стоят на нозете си, И езикът им ще тлее в устата им. </p>
<p id="v13"><sup><small>13</small></sup>  И в оня ден Между тях ще има голям смут от Господа, Тъй щото ще залавят всеки ръката на ближния си, И неговата ръка ще се подига против ръката на ближния му. </p>
<p id="v14"><sup><small>14</small></sup>  Тоже Юда ще воюва в Ерусалим; И богатството на всички околни народи ще се събере, - Злато, сребро и дрехи - в голямо изобилие. </p>
<p id="v15"><sup><small>15</small></sup>  И каквато е тая язва, Такава ще бъде и язвата върху коня, мъската, Камилата, осела и всичките животни, Които ще бъдат в ония станове. </p>
<p id="v16"><sup><small>16</small></sup>  И всеки, който остане От всичките народи, Които са дохождали против Ерусалим, Ще възлиза от година на година Да се кланя на Царя, Господа на Силите, И да празнува празника на колибите. </p>
<p id="v17"><sup><small>17</small></sup>  И ако някои от домочадията на света Не възлязат в Ерусалим Да се поклонят на Царя, Господа на Силите, На тях не ще има дъжд. </p>
<p id="v18"><sup><small>18</small></sup>  Дори ако не влезе египетското домочадие и не дойде, То и на тях не ще има дъжд; Тях ще сполети язвата, с която Господ ще порази народите, Които не влизат Да празнуват празника на колибите. </p>
<p id="v19"><sup><small>19</small></sup>  Това ще бъде наказанието на Египет, И наказанието на всичките народи, Които не възлизат Да празнуват празника на колибите. </p>
<p id="v20"><sup><small>20</small></sup>  В оня ден и върху звънците на конете ще има надпис: Посветан Господу; И самите котли в дома Господен Ще бъдат като легените пред олтара. </p>
<p id="v21"><sup><small>21</small></sup>  Дори всеки котел в Ерусалим и в Юда Ще бъде посветен Господу на Силите; Всички, които жертвуват, Дохождайки ще вземат от тях и ще варят в тях; И в оня ден не ще има вече който да търгува В дома на Господа на Силите. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Zechariah/13">Захария - глава 13</a></td>
        <td><a href="/bg/Bible/Zechariah/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 14:7 <i>Юдеите виждаха Бога като цар над всички</i>: <a href="/bg/The_Urantia_Book/141#p4_1">КУ 141:4.1</a>.  <i>Възгледите на евреите: свръхестествен произход</i>: <a href="/bg/The_Urantia_Book/170#p1_5">КУ 170:1.5</a>. </li>
  <li id="fn2"><a href="#cite2">↑</a> 14:8 <i>Реки от жива вода</i>: <a href="/bg/The_Urantia_Book/162#p6_1">КУ 162:6.1</a>. </li>
</ol>
</div>
