<!--
title: Захария - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Zechariah/6">Захария - глава 6</a></td>
        <td><a href="/bg/Bible/Zechariah/Index">Индекс</a></td>
        <td><a href="/bg/Bible/Zechariah/8">Захария - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И в четвъртата година на цар Дария Господното слово дойде към Захария, на четвъртия ден от деветия месец, месец Халев. </p>
<p id="v2"><sup><small>2</small></sup>  А жителите на Ветил бяха пратили Сарасара, Регемелеха и човеците им да искат Господното благоволение, </p>
<p id="v3"><sup><small>3</small></sup>  и да говорят на свещениците от дома на Господа на Силите, и на пророците, казвайки: Да плача ли в петия месец, като се отделя, както вече съм правил толкова години? </p>
<p id="v4"><sup><small>4</small></sup>  Тогава словото на Господа на Силите дойде към мене и рече: </p>
<p id="v5"><sup><small>5</small></sup>  Говори на всичките люде на тая земя и на свещениците, като кажеш: Когато постехте и скърбяхте в петия и в седмия месец през тия седемдесет години, наистина за Мене ли постехте, за Мене? </p>
<p id="v6"><sup><small>6</small></sup>  И когато ядяхте и пиехте, не ядяхте ли и не пиехте ли за себе си? </p>
<p id="v7"><sup><small>7</small></sup>  Не са ли тия думите, които Господ е говорил чрез предишните пророци, когато Ерусалим бе населен и благоденствуваше, както и околните му градове, и когато южната и полянската страни бяха населени? </p>
<p id="v8"><sup><small>8</small></sup>  И Господното слово дойде към Захария и рече: </p>
<p id="v9"><sup><small>9</small></sup>  Така е говорил Господ на Силите, като е рекъл: Съдете справедливо и показвайте милост и състрадание всеки към брата си, </p>
<p id="v10"><sup><small>10</small></sup>  не угнетявайте вдовицата, сирачето, чужденеца, или сиромаха, и никой от вас да не измислюва зло в сърцето си против брата си. </p>
<p id="v11"><sup><small>11</small></sup>  Но те отказаха да слушат, оттеглиха плещите си и запушиха ушите си за да не чуват. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Дори направиха сърцето си адамат та да не слушат закона и думите, които Господ на Силите бе пратил чрез духа Си чрез предишните пророци; поради което дойде голям гняв от Господа на Силите. </p>
<p id="v13"><sup><small>13</small></sup>  Затова, както Той викаше, а те не слушаха, така и те ще викат, казва Господ на Силите, но Аз няма да слушам; </p>
<p id="v14"><sup><small>14</small></sup>  но ще ги разпръсна като с вихрушка между всичките народи, които те не познаваха. Така страната запустя след тях, тъй щото нямаше кой да заминава и да се връща, защото запустиха приятната земя. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Zechariah/6">Захария - глава 6</a></td>
        <td><a href="/bg/Bible/Zechariah/Index">Индекс</a></td>
        <td><a href="/bg/Bible/Zechariah/8">Захария - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:11-13 <i>Втвърдени сърца</i>: <a href="/bg/The_Urantia_Book/146#p2_3">КУ 146:2.3</a>. </li>
</ol>
</div>
