<!--
title: Захария - глава 8
description: 
published: true
date: 2022-10-6T9:45:13Z
tags: bible, bible—zechariah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Zechariah/7">Захария - глава 7</a></td>
        <td><a href="/bg/Bible/Zechariah/Index">Индекс</a></td>
        <td><a href="/bg/Bible/Zechariah/9">Захария - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И словото от Господа на Силите дойде към мене и рече: </p>
<p id="v2"><sup><small>2</small></sup>  Така казва Господ на Силите: Ревнувам много силно за Сион, дори ревнувам за него с голяма ярост. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Така казва Господ: Върнах се към Сион и ще обитавам всред Ерусалим; и Ерусалим ще се нарече град на Истината, и хълм на Господа на Силите Светия хълм. </p>
<p id="v4"><sup><small>4</small></sup>  Така казва Господ на Силите: Още ще стоят старци и баби в ерусалимските улици, всеки с тояга в ръката си поради дълбоката си старост. </p>
<p id="v5"><sup><small>5</small></sup>  И улиците на града ще бъдат пълни с момчета и момичета играещи по пътищата му. </p>
<p id="v6"><sup><small>6</small></sup>  Така казва Господ на Силите: Ако това се види чудно в очите на останалите от тия люде в тия дни, ще се види ли чудно и в Моите очи? Казва Господ на Силите. </p>
<p id="v7"><sup><small>7</small></sup>  Така казва Господ на Силите: Ето, Аз ще отърва людете Си от източната страна и от западната страна; </p>
<p id="v8"><sup><small>8</small></sup>  и, като ги доведа, те ще се заселят всред Ерусалим; и ще бъдат Мои люде, и Аз ще бъда техен Бог, в истина и в правда. </p>
<p id="v9"><sup><small>9</small></sup>  Така казва Господ на Силите: Укрепете ръцете си, вие които в тия дни слушате тия думи чрез устата на пророците, които пророкуват в деня, когато се положи основата на дома на Господа на Силите, сиреч, на храма, да се построи. </p>
<p id="v10"><sup><small>10</small></sup>  Защото поради ония дни нямаше надница за човека или наем за животно, нито мир за пътуващия поради противника; защото настроих всичките човеци всекиго против ближния му. </p>
<p id="v11"><sup><small>11</small></sup>  Но сега няма да се докарам към останалите от тия люде както в предишните дни, казва Господ на Силите. </p>
<p id="v12"><sup><small>12</small></sup>  Защото ще има семе, както във време на мир, лозата ще дава плода си, земята ще дава рожбите си и небето ще дава росата си; и на останалите от тия люде ще дам да наследят всички тия неща. </p>
<p id="v13"><sup><small>13</small></sup>  И както бяхте предмет на проклетия между народите, доме Юдов и доме Израилев, така ще ви избавя щото да станете предмет на благословение. Не бойте се; нека се укрепят ръцете ви. </p>
<p id="v14"><sup><small>14</small></sup>  Защото така казва Господ на Силите: Както намислих да ви сторя зло, когато бащите ви Ме разгневиха, казва Господ на Силите, и не се разкаях, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  така, пак в тия дни намислих да сторя добро на Ерусалим и на Юдовия дом; не бой се. </p>
<p id="v16"><sup><small>16</small></sup>  Ето какво трябва да правите: Говорете истина всеки на ближния си; и отсъдете в портите си съдбата на истина и на мир. </p>
<p id="v17"><sup><small>17</small></sup>  Никой от вас да не измисли зло в сърцето си против ближния си, и не обичайте лъжлива клетва; защото всички тия са неща, които мразя, казва Господ. </p>
<p id="v18"><sup><small>18</small></sup>  И словото от Господа на Силите дойде към мене и рече: </p>
<p id="v19"><sup><small>19</small></sup>  Така казва Господ на Силите: Постът на четвъртия месец, постът на петия, постът на седмия и постът на десетия ще станат на Юдовия дом радост и веселие и весели празници; затова обичайте истината и мира. </p>
<p id="v20"><sup><small>20</small></sup>  Така казва Господ на Силите: Още ще има време, когато ще дойдат люде и жители на много градове; </p>
<p id="v21"><sup><small>21</small></sup>  и жителите на един град ще отидат в друг и ще рекат: Нека отидем незабавно да искаме Господното благоволение, и да потърсим Господа на Силите. Ще отида и аз. </p>
<p id="v22"><sup><small>22</small></sup>  Да! Много племена и силни народи ще дойдат за да търсят Господа на Силите в Ерусалим, и да искат Господното благоволение. </p>
<p id="v23"><sup><small>23</small></sup>  Така казва Господ на Силите: В ония дни десет мъже от всичките езици на народите ще хванат, да! Ще хванат полата на един, който е юдеин, и ще рекат: Ще идем с вас, защото чухме, че Бог бил с вас. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Zechariah/7">Захария - глава 7</a></td>
        <td><a href="/bg/Bible/Zechariah/Index">Индекс</a></td>
        <td><a href="/bg/Bible/Zechariah/9">Захария - глава 9</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 8:2 <i>Бог каза да ревнуваме за</i>: <a href="/bg/The_Urantia_Book/4#p3_1">КУ 4:3.1</a>.  <i>Ревнив за</i>: <a href="/bg/The_Urantia_Book/96#p4_6">КУ 96:4.6</a>. </li>
  <li id="fn2"><a href="#cite2">↑</a> 8:14 <i>Бог не се разкайва (по свой избор)</i>: <a href="/bg/The_Urantia_Book/2#p2_2">КУ 2:2.2</a>.  <i>Бог не се разкайва (по свой избор)</i>: <a href="/bg/The_Urantia_Book/4#p3_4">КУ 4:3.4</a>. </li>
</ol>
</div>
