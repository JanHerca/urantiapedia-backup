<!--
title: Захария - глава 1
description: 
published: true
date: 2023-11-8T20:7:31Z
tags: bible, bible—zechariah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/bg/Bible/Zechariah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Zechariah/2">
          <span class="pr-2">Захария - глава 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В осмия месец във втората година на Дария, Господното слово дойде към пророк Захария, Син на Варахия, син на Идо и рече: - </p>
<p id="v2"><sup><small>2</small></sup>  Господ се разгневи много на бащите ви, </p>
<p id="v3"><sup><small>3</small></sup>  Затова кажи им: Така казва Господ на Силите: Върнете се при Мене, казва Господ на Силите: И Аз ще се върна при вас, казва Господ на Силите; </p>
<p id="v4"><sup><small>4</small></sup>  Не ставайте такива каквито бяха бащите ви, Към които предишните пророци викаха и рекоха: Така казва Господ на Силите: Върнете се сега от нечестивите си пътища, И от лошите си дела; Но те не послушаха, Нито дадоха внимание на Мене, казва Господ. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Бащите ви где са? И пророците живеят ли вечно? </p>
<p id="v6"><sup><small>6</small></sup>  Но думите Ми и повеленията, Които заповядах на слугите Си пророците, Не сполетяха ли бащите ви? И те се обърнаха и рекоха: Както Господ на Силите намисли да постъпи с нас Според постъпките ни и според делата ни, Така е постъпил с нас. </p>
<p id="v7"><sup><small>7</small></sup>  На двадесет и четвъртия ден от единадесетият месец, който е месец Сават, във втората година на Дария, Господното слово дойде към пророк Захария, син на Варахия, син на Идо, и рече: </p>
<p id="v8"><sup><small>8</small></sup>  Видях нощем, и ето човек който яздеше на червен кон, и стоеше между миртовите дървета, които бяха в едно сенчесто място; и зад него имаше червени, пъстри и бели коне. </p>
<p id="v9"><sup><small>9</small></sup>  Тогава рекох: Господарю мой, кои са тези? И ангелът, който говореше с мене, ми рече: Аз ще ти покажа кои са тези. </p>
<p id="v10"><sup><small>10</small></sup>  И човекът, който стоеше между миртите, рече в отговор: Те са ония, които Господ направи да обходят света. </p>
<p id="v11"><sup><small>11</small></sup>  И проговаряйки на Ангела Господен, който стоеше между миртите, рекох: Ние обходихме света; и, ето, целият свят седи спокойно и е тих. </p>
<p id="v12"><sup><small>12</small></sup>  Тогава ангелът Господен в отговор рече: Господи на Силите, до кога няма да покажеш милост към Ерусалим и Юдовите градове, против които си негодувал през тия седемдесет години? </p>
<p id="v13"><sup><small>13</small></sup>  И Господ отговори с добри думи, с утешителни думи, на ангела, който говореше с мене. </p>
<p id="v14"><sup><small>14</small></sup>  И тъй ангелът, който говореше с мене, ми рече: Извикай и кажи: Така казва Господ на Силите: Ревнувам твърде силно за Ерусалим и за Сион; <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  и много се сърдя на охолните народи; защото като се разсърдих само малко, те спомогнаха към наскърбяването на Израиля. </p>
<p id="v16"><sup><small>16</small></sup>  Затова, така казва Господ: Аз съм се върнал с милост към Ерусалим; домът Ми ще се построи в него, казва Господ на Силите; и връв ще се опъне върху Ерусалим. </p>
<p id="v17"><sup><small>17</small></sup>  Извикай още веднъж и речи: Така казва Господ на Силите: Градовете Ми още ще се преливат с благосъстояние; и Господ още ще утеши Сион, и пак ще избере Ерусалим. </p>
<p id="v18"><sup><small>18</small></sup>  И като подигнах очите си видях, и ето четири рога. </p>
<p id="v19"><sup><small>19</small></sup>  И рекох на ангела, който говореше с мене: Какви са тия? И той ми отговори: Тия са роговете, които разпръснаха Юда, Израиля и Ерусалим. </p>
<p id="v20"><sup><small>20</small></sup>  Тогава Господ ми показа четирима ковачи. </p>
<p id="v21"><sup><small>21</small></sup>  И рекох: Какво са дошли да правят тия? И в отговор рече: Ония са роговете които разпръснаха Юда тъй че, никой не повдигаше главата си; но тия са дошли да ги уплашат, и да повалят роговете на народите, които подигнаха рог против Юдовата земя за да я разпръснат. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/bg/Bible/Zechariah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Zechariah/2">
          <span class="pr-2">Захария - глава 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:4 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
  <li id="fn2"><a href="#cite2">↑</a> 1:14 <i>Ревнив за</i>: <a href="/bg/The_Urantia_Book/96#p4_6">КУ 96:4.6</a>.  <i>Бог каза да ревнуваме за</i>: <a href="/bg/The_Urantia_Book/4#p3_1">КУ 4:3.1</a>. </li>
</ol>
</div>
