<!--
title: 1 Петрово - глава 2
description: 
published: true
date: 2022-10-6T9:45:13Z
tags: bible, bible—1 peter
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Peter/1">1 Петрово - глава 1</a></td>
        <td><a href="/bg/Bible/1_Peter/Index">Индекс</a></td>
        <td><a href="/bg/Bible/1_Peter/3">1 Петрово - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И тъй, като отхвърлите всяка злоба, всяка лукавщина, лицемерие, завист и всяко одумване, </p>
<p id="v2"><sup><small>2</small></sup>  пожелавайте като новородени младенци чистото духовно мляко, за да пораснете чрез него към спасение, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ако сте опитали, че Господ е благ; </p>
<p id="v4"><sup><small>4</small></sup>  При Когото идвайки като при жив камък, от човеците отхвърлен, а от Бога избран и скъпоценен, </p>
<p id="v5"><sup><small>5</small></sup>  и вие, като живи камъни се съграждате в духовен дом, за да станете свето свещенство, да принасяте духовни жертви, благоприятни на Бога чрез Исуса Христа. </p>
<p id="v6"><sup><small>6</small></sup>  Защото е писано в писанието: - "Ето, полагам в Сион крайъгълен камък, избран, скъпоценен; И който вярва в Него, не ще се посрами" </p>
<p id="v7"><sup><small>7</small></sup>  За вас, прочее, които вярвате, Той е скъпоценност, а на тия които не вярват, "Камъкът, който отхвърлиха зидарите, Той стана глава на ъгъла", </p>
<p id="v8"><sup><small>8</small></sup>  и, "Камъкът, о който да се спъват, и канара, в която да се съблазняват"; защото се спъват о словото и са непокорни, - за което бяха определени. </p>
<p id="v9"><sup><small>9</small></sup>  Вие, обаче, сте избран род, царско свещенство, свят народ, люде, които Бог придоби, за да възвестява превъзходствата на Този, Който ви призова от тъмнината в Своята чудесна светлина. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  вие, които някога си не бяхте народ, а сега сте Божи народ, не бяхте придобили милост, а сега сте придобили. </p>
<p id="v11"><sup><small>11</small></sup>  Възлюбени, умоляваме ви, като пришелци и чужденци на света, да се въздържате от плътски страсти, които воюват против душата; </p>
<p id="v12"><sup><small>12</small></sup>  да живеете благоприлично между езичниците, тъй щото относно това, за което ви одумват като злодейци, да прославят Бога в времето, когато ще ги посети, понеже виждат добрите ви дела. </p>
<p id="v13"><sup><small>13</small></sup>  Покорявайте се заради Господа на всяка човешка власт, било на царя, като върховен владетел, <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  било на управителите, като пратеници от него, за да наказват злодейците и за похвала на добротворците. </p>
<p id="v15"><sup><small>15</small></sup>  Защото това е Божията воля, като правите добро, да затуляте устата на невежите и глупави човеци; <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  като свободни, обаче, не употребяващи свободата за покривало на злото, но като Божии слуги. </p>
<p id="v17"><sup><small>17</small></sup>  Почитайте всички; обичайте братството; от Бога се бойте, царя почитайте. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Слуги, покорявайте се на господарите си с пълен страх, не само на добрите и кротките, но и на опърничавите; </p>
<p id="v19"><sup><small>19</small></sup>  защото това е благоугодно, ако някой от съзнанието за Бога претърпява оскърбления, като страда несправедливо. </p>
<p id="v20"><sup><small>20</small></sup>  Защото, каква похвала, ако понасяте търпеливо, когато ви бият за престъпленията ви? Но когато вършите добро и страдате, ако понасяте търпеливо, това е угодно пред Бога. </p>
<p id="v21"><sup><small>21</small></sup>  Защото и на това сте призовани; понеже и Христос пострада за вас, и ви остави пример да последвате по Неговите стъпки; <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Който грях не е сторил, нито се е намерила лукавщина в устата Му; </p>
<p id="v23"><sup><small>23</small></sup>  Който бидейки охулван, хула не отвръщаше; като страдаше, не заплашваше; но предаваше делото Си на Този, Който съди справедливо; <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  Който сам понесе в тялото Си нашите грехове на дървото, тъй щото, като сме умрели за греховете, да живеем за правдата; с Чиято рана вие оздравяхте. </p>
<p id="v25"><sup><small>25</small></sup>  Защото като овца блуждаехте, но сега се върнахте при Пастиря и Епископа на душите ви. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Peter/1">1 Петрово - глава 1</a></td>
        <td><a href="/bg/Bible/1_Peter/Index">Индекс</a></td>
        <td><a href="/bg/Bible/1_Peter/3">1 Петрово - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:2 <i>Млякото на духовната истина</i>: <a href="/bg/The_Urantia_Book/133#p4_2">КУ 133:4.2</a>.  <i>Не удължавайте детството</i>: <a href="/bg/The_Urantia_Book/156#p2_6">КУ 156:2.6</a>.  <i>Но израствай духом</i>: <a href="/bg/The_Urantia_Book/193#p2_2">КУ 193:2.2</a>. </li>
  <li id="fn2"><a href="#cite2">↑</a> 2:9 <i>Избрано поколение</i>: <a href="/bg/The_Urantia_Book/52#p7_13">КУ 52:7.13</a>. </li>
  <li id="fn3"><a href="#cite3">↑</a> 2:13 <i>Бог Върховният</i>: <a href="/bg/The_Urantia_Book/0#p2_12">КУ 0:2.12</a>. </li>
  <li id="fn4"><a href="#cite4">↑</a> 2:15-16 <i>Истинска и фалшива свобода</i>: <a href="/bg/The_Urantia_Book/54#p1_1">КУ 54:1.1</a>. </li>
  <li id="fn5"><a href="#cite5">↑</a> 2:17 <i>Братство на човека</i>: <a href="/bg/The_Urantia_Book/170#p2_20">КУ 170:2.20</a>. </li>
  <li id="fn6"><a href="#cite6">↑</a> 2:21-23 <i>Петър разказва за живота на Исус</i>: <a href="/bg/The_Urantia_Book/196#p2_1">КУ 196:2.1</a>. </li>
  <li id="fn7"><a href="#cite7">↑</a> 2:23-24 <i>Самообладание на Исус</i>: <a href="/bg/The_Urantia_Book/143#p2_1">КУ 143:2.1</a>. </li>
</ol>
</div>
