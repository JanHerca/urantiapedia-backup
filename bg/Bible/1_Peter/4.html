<!--
title: 1 Петрово - глава 4
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Peter/3">1 Петрово - глава 3</a></td>
        <td><a href="/bg/Bible/1_Peter/Index">Индекс</a></td>
        <td><a href="/bg/Bible/1_Peter/5">1 Петрово - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И тъй понеже Христос пострада по плът, въоръжете се и вие със същата мисъл, защото пострадалият по плът се е оставил от греха, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  за да живеете през останалото в тялото време, не вече по човешки страсти, а по Божията воля. </p>
<p id="v3"><sup><small>3</small></sup>  Защото доволно е миналото време, когато сте живеели така, както желаят да живеят езичниците, като сте прекарвали в нечистоти, в страсти, във винопийства, в пирования, в опивания, и в омразните идолослужения. </p>
<p id="v4"><sup><small>4</small></sup>  Относно това те се и чудят и ви хулят за гдето не тичате с тях в същата крайност на разврата; </p>
<p id="v5"><sup><small>5</small></sup>  но те ще отговарят пред Онзи, Който скоро ще (Гръцки: Е готов да.) съди живите и мъртвите, </p>
<p id="v6"><sup><small>6</small></sup>  понеже затова се проповядва благовестието и на мъртвите, тъй щото, като бъдат съдени по човешки в плът, да живеят по Бога в дух. </p>
<p id="v7"><sup><small>7</small></sup>  А краят на всичко е наближил; и тъй, живейте разумно и трезвено, за да се предавате на молитва. </p>
<p id="v8"><sup><small>8</small></sup>  Преди всичко имайте усърдна любов помежду си, защото любовта покрива множество грехове </p>
<p id="v9"><sup><small>9</small></sup>  Бъдете гостолюбиви едни към други без роптание. </p>
<p id="v10"><sup><small>10</small></sup>  Според дарбата, която всеки е приел, служат с нея един на друг като добри настойници на многозначната Божия благодат. </p>
<p id="v11"><sup><small>11</small></sup>  Ако говори някой, нека говори като такъв, който прогласява Божии словеса; ако служи някой, нека служи като такъв, който действува със силата, която му дава Бог; за да се слави във всичко Бог чрез Исуса Христа, Комуто е славата и господството до вечни векове. Амин. </p>
<p id="v12"><sup><small>12</small></sup>  Възлюбени, не се чудете на огнената изпитня, която дохожда върху вас, за да ви опита, като че ви се случва нещо чудно; <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  но радвайте се за гдето с това вие имате обещание в страданията на Христа, за да се зарадвате премного и когато се яви Неговата слава. </p>
<p id="v14"><sup><small>14</small></sup>  Блажени сте, ако ви опозоряват за Христовото име; защото Духът на славата и на Бога почива на вас [откъм тях се хули, а откъм вас се прославя]. </p>
<p id="v15"><sup><small>15</small></sup>  Никой от вас да не страда като убиец, или крадец, или злодеец, или като такъв, който се бърка в чужди работи. </p>
<p id="v16"><sup><small>16</small></sup>  Но, ако страда някой като християнин, да не се срамува, а нека слави Бога с това име. </p>
<p id="v17"><sup><small>17</small></sup>  Защото дойде времето да се започне съдът от Божието домочадие; и ако почне първо от нас, каква ще бъде сетнината на тия, които не се покоряват на Божието благовестие? </p>
<p id="v18"><sup><small>18</small></sup>  И ако праведният едва се спасява, то нечистият и грешният где ще се явят? </p>
<p id="v19"><sup><small>19</small></sup>  Затова и тия, които страдат по Божията воля, нека предават душите си на верния Създател, като вършат добро. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Peter/3">1 Петрово - глава 3</a></td>
        <td><a href="/bg/Bible/1_Peter/Index">Индекс</a></td>
        <td><a href="/bg/Bible/1_Peter/5">1 Петрово - глава 5</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 4:1 <i>Сродни умове</i>: <a href="/bg/The_Urantia_Book/16#p6_3">КУ 16:6.3</a>. </li>
  <li id="fn2"><a href="#cite2">↑</a> 4:12-14 <i>Изисква смело служене</i>: <a href="/bg/The_Urantia_Book/143#p1_6">КУ 143:1.6</a>. </li>
  <li id="fn3"><a href="#cite3">↑</a> 4:19 <i>Бог е създал всичко</i>: <a href="/bg/The_Urantia_Book/6#p1_3">КУ 6:1.3</a>.  <i>Верен и божествен Създател</i>: <a href="/bg/The_Urantia_Book/2#p1_2">КУ 2:1.2</a>.  <i>Вселенски създател</i>: <a href="/bg/The_Urantia_Book/142#p3_7">КУ 142:3.7</a>.  <i>Творецът</i>: <a href="/bg/The_Urantia_Book/131#p10_6">КУ 131:10.6</a>.  <i>Бог като Създател на всичко</i>: <a href="/bg/The_Urantia_Book/0#p2_9">КУ 0:2.9</a>.  <i>Част 2: Верен Създател</i>: <a href="/bg/The_Urantia_Book/2#p1_2">КУ 2:1.2</a>.  <i>Бог е създал всички неща и същества</i>: <a href="/bg/The_Urantia_Book/131#p10_2">КУ 131:10.2</a>.  <i>Бог създаде</i>: <a href="/bg/The_Urantia_Book/95#p5_9">КУ 95:5.9</a>.  <i>Бог създаде всичко</i>: <a href="/bg/The_Urantia_Book/131#p2_2">КУ 131:2.2</a>.  <i>Верен Създател</i>: <a href="/bg/The_Urantia_Book/4#p1_3">КУ 4:1.3</a>.  <i>Творецът</i>: <a href="/bg/The_Urantia_Book/131#p10_6">КУ 131:10.6</a>.  <i>Поверете на Него пазенето на душите</i>: <a href="/bg/The_Urantia_Book/131#p10_2">КУ 131:10.2</a>. </li>
</ol>
</div>
