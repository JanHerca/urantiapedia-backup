<!--
title: Откровение - глава 19
description: 
published: true
date: 2022-10-6T9:45:13Z
tags: bible, bible—revelation
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Revelation/18">Откровение - глава 18</a></td>
        <td><a href="/bg/Bible/Revelation/Index">Индекс</a></td>
        <td><a href="/bg/Bible/Revelation/20">Откровение - глава 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това чух като-че-ли силен глас от голямо множество на небето, който казваше: Алилуя! Спасение, слава и сила принадлежат на нашия Бог; </p>
<p id="v2"><sup><small>2</small></sup>  защото са истинни и праведни Неговите съдби; понеже Той осъди великата блудница, която е разтляла земята с блудството си, и даде върху нея възмездие за кръвта на Своите слуги. </p>
<p id="v3"><sup><small>3</small></sup>  И втори път рекоха: Алилуя! И димът й се издига до вечни векове. </p>
<p id="v4"><sup><small>4</small></sup>  И двадесетте и четири старци и четирите живи същества паднаха, та се поклониха на Бога, Който седи на престола, и казаха: Амин! Алилуия! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  И от престола излезе глас, който казваше: Хвалете нашия Бог, всички Негови слуги, вие, които Му се боите, малки и големи. </p>
<p id="v6"><sup><small>6</small></sup>  И чух като глас от силни гърмежи, които казваха: Алилуия! Защото Господ, нашият Бог, Всемогъщият, царува. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Нека се радваме и се веселим и нека отдадем Нему слава: защото дойде сватбата на Агнето, и Неговата жена се е приготвила. </p>
<p id="v8"><sup><small>8</small></sup>  И на нея се позволи да се облече в светъл и чист висон; защото висонът; е праведните дела на светиите. </p>
<p id="v9"><sup><small>9</small></sup>  И каза ви: Напиши: Блажени тия, които са призвани на сватбената вечеря на Агнето. И казва ми: Тия думи са истинни божи думи. </p>
<p id="v10"><sup><small>10</small></sup>  Тогава аз паднах пред нозете му да му се поклоня; но той ми рече: Недей; аз съм съслужител на тебе и на братята ти, които държат свидетелството за Исуса; поклони се Богу; защото духът на пророчеството е да свидетелствуваме за Исуса. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  След това видях небето отворено, и ето бял кон, и Оня, Който яздеше на него, се наричаше Верен и Истинен, и съди и воюва праведно. </p>
<p id="v12"><sup><small>12</small></sup>  Очите Му бяха огнен пламък, на главата Му бяха много корони и носеше написано име, което никой не знаеше, а само Той; </p>
<p id="v13"><sup><small>13</small></sup>  и беше облечен в дреха, попръскана с кръв; и името Му беше Божието слово. </p>
<p id="v14"><sup><small>14</small></sup>  И небесните войски, облечени в бял и чист висон, следваха подир Него на бели коне. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Из устата Му излизаше остър меч, за да порази с него народите; и Той ще ги управлява с желязна тояга и ще стъпче лина на лютия гняв на Бога Всемогъщий. </p>
<p id="v16"><sup><small>16</small></sup>  И на дрехата и на бедрото Му имаше написано име: Цар на царете, и Господ на господарите. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  После видях един ангел, стоящ в слънцето; и, извиквайки със силен глас, каза на всички птици, които летят посред небето: Дойдете, събирайте за великата Божия вечеря, </p>
<p id="v18"><sup><small>18</small></sup>  за да ядете месата на царе и месата на хилядници, месата на юнаци и месата на коне и на ония, които яздят на тях, дори месата на всичките човеци, свободни роби, малки и големи. </p>
<p id="v19"><sup><small>19</small></sup>  И видях звяра и земните царе и войските им събрани да воюват против яздещия на коня и против Неговото воинство. </p>
<p id="v20"><sup><small>20</small></sup>  И звярът биде уловен, и с него лъжепророка, който бе извършил пред него знаменията, с които измами ония, които бяха приели белега на звяра, и които се покланяха на неговия образ; та двамата бидоха хвърлени живи в огненото езеро, което гори с жупел. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  А останалите бидоха набити с меча на яздещия на коня, с меча, който излизаше от устата Му. И всичките птици се наситиха от месата им. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Revelation/18">Откровение - глава 18</a></td>
        <td><a href="/bg/Bible/Revelation/Index">Индекс</a></td>
        <td><a href="/bg/Bible/Revelation/20">Откровение - глава 20</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 19:4 <i>Управление на Урантия</i>: <a href="/bg/The_Urantia_Book/114#p2_1">КУ 114:2.1</a>.  <i>24 съветници</i>: <a href="/bg/The_Urantia_Book/77#p9_5">КУ 77:9.5</a>. </li>
  <li id="fn2"><a href="#cite2">↑</a> 19:6 <i>Всемогъщият Бог царува</i>: <a href="/bg/The_Urantia_Book/3#p2_1">КУ 3:2.1</a>. </li>
  <li id="fn3"><a href="#cite3">↑</a> 19:10 <i>Не се покланяй на ангели</i>: <a href="/bg/The_Urantia_Book/38#p2_5">КУ 38:2.5</a>. </li>
  <li id="fn4"><a href="#cite4">↑</a> 19:14 <i>Върховен главнокомандващ</i>: <a href="/bg/The_Urantia_Book/38#p6_2">КУ 38:6.2</a>.  <i>Небесните войски</i>: <a href="/bg/The_Urantia_Book/33#p4_6">КУ 33:4.6</a>. </li>
  <li id="fn5"><a href="#cite5">↑</a> 19:16 <i>Цар на царете</i>: <a href="/bg/The_Urantia_Book/21#p4_5">КУ 21:4.5</a>. </li>
  <li id="fn6"><a href="#cite6">↑</a> 19:20 <i>Премахване на белега на звяра</i>: <a href="/bg/The_Urantia_Book/47#p9_1">КУ 47:9.1</a>. </li>
</ol>
</div>
