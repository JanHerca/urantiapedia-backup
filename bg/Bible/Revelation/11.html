<!--
title: Откровение - глава 11
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Revelation/10">Откровение - глава 10</a></td>
        <td><a href="/bg/Bible/Revelation/Index">Индекс</a></td>
        <td><a href="/bg/Bible/Revelation/12">Откровение - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И даде ми се тръстика като тояга; и един каза: Стани та измери Божия храм и олтара и ония които се кланят в него; </p>
<p id="v2"><sup><small>2</small></sup>  но двора, който е извън храма, остави, и недей го измерва, защото той е даден на народите, които ще тъпчат светия град четиридесет и два месеца. </p>
<p id="v3"><sup><small>3</small></sup>  А на двамата си свидетели ще дам да пророкуват хиляда и двесте и шестедесет, дни облечени във вретища. </p>
<p id="v4"><sup><small>4</small></sup>  Те са двете маслини и двата светилника, които стоят пред Господаря на земята. </p>
<p id="v5"><sup><small>5</small></sup>  И ако някой поиска да ги повреди, огън излиза от устата им, та изяжда неприятелите им; и ако поиска някой да ги повреди, така трябва той да бъде убит. </p>
<p id="v6"><sup><small>6</small></sup>  Те имат власт да заключат небето, та да не вали дъжд през времето, за което те пророкуваха; и имат власт над водите да ги превръщат в кръв и да поразяват земята с всяка язва, колкото пъти биха поискали. </p>
<p id="v7"><sup><small>7</small></sup>  И когато свършат свидетелствуването си, звярът, който възлиза от бездната, ще воюва против тях, ще ги победи и ще ги убие. </p>
<p id="v8"><sup><small>8</small></sup>  И труповете им ще лежат по улиците на големия град, който духовно се нарича Содом и Египет, гдето и техният Господ биде разпнат. </p>
<p id="v9"><sup><small>9</small></sup>  И мнозина измежду людете, племената, езиците и народите ще гледат труповете им три дни и половина и не ще позволят да бъдат положени труповете им в гроб. </p>
<p id="v10"><sup><small>10</small></sup>  И земните жители ще се зарадват за тях, ще се развеселят, и един на друг ще си правят подаръци, защото тия два пророка са мъчили жителите на земята. </p>
<p id="v11"><sup><small>11</small></sup>  А след трите и половина дни влезе в тях жизнено дишане от Бога, и те се изправиха на нозете си; и голям страх обзе ония, които ги гледаха. </p>
<p id="v12"><sup><small>12</small></sup>  А те чуха силен глас от небето, който им казваше: Възлезте тука. И възлязоха на небето в облак; и неприятелите им ги видяха. </p>
<p id="v13"><sup><small>13</small></sup>  И на часа стана голям тръс, и десетата част от града падна, та измряха в тръса седем хиляди човека; и останалите се уплашиха, та отдадоха слава на небесния Бог. </p>
<p id="v14"><sup><small>14</small></sup>  Второто горко премина; ето, иде скоро третото горко. </p>
<p id="v15"><sup><small>15</small></sup>  И като затръби седмият ангел, станаха силни гласове на небесата, които казваха: Световното царство стана царство на нашия Господ и на Неговия Христос; и Той ще царува до вечни векове. </p>
<p id="v16"><sup><small>16</small></sup>  И двадесетте и четири старци, седещи пред Бога на престолите си, паднаха на лицата си и се поклониха Богу, казвайки: <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Благодарим Ти, Господи Всемогъщи, Който си, и Който си бил, загдето си взел голямата Си сила и царуваш. </p>
<p id="v18"><sup><small>18</small></sup>  Народите се разгневиха; но дойде Твоят гняв и времето да се съдят мъртвите, и да дадеш наградата на слугите Си пророците и на светиите и на ония, които се боят от Твоето име, малки и големи, и да погубиш губителите на земята. </p>
<p id="v19"><sup><small>19</small></sup>  И отвори се Божият храм, който е на небето, и видя се в храма ковчега на Божия завет; и настанаха светкавици и гласове, гръмотевици и тръс и силен град. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Revelation/10">Откровение - глава 10</a></td>
        <td><a href="/bg/Bible/Revelation/Index">Индекс</a></td>
        <td><a href="/bg/Bible/Revelation/12">Откровение - глава 12</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 11:16 <i>Управление на Урантия</i>: <a href="/bg/The_Urantia_Book/114#p2_1">КУ 114:2.1</a>.  <i>24 съветници</i>: <a href="/bg/The_Urantia_Book/77#p9_5">КУ 77:9.5</a>.  <i>Йерусалимска комисия</i>: <a href="/bg/The_Urantia_Book/114#p1_1">КУ 114:1.1</a>. </li>
  <li id="fn2"><a href="#cite2">↑</a> 11:19 <i>Ерусалимски приемници</i>: <a href="/bg/The_Urantia_Book/46#p3_3">КУ 46:3.3</a>.  <i>Градушка</i>: <a href="/bg/The_Urantia_Book/85#p4_3">КУ 85:4.3</a>. </li>
</ol>
</div>
