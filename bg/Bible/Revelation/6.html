<!--
title: Откровение - глава 6
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Revelation/5">Откровение - глава 5</a></td>
        <td><a href="/bg/Bible/Revelation/Index">Индекс</a></td>
        <td><a href="/bg/Bible/Revelation/7">Откровение - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И видях, когато Агнето отвори един от седемте печата, и чух едно от четирите живи същества да казва като с глас от гръм: Дойди [и виж]! </p>
<p id="v2"><sup><small>2</small></sup>  И видях, и ето бял кон; и яздещият на него имаше лик; и даде му се корона и той излезе побеждаващ и да победи. </p>
<p id="v3"><sup><small>3</small></sup>  И когато отвори втория печат, чух второто живо същество да казва: Дойди [и виж]! </p>
<p id="v4"><sup><small>4</small></sup>  и излезе друг кон, червен; и на яздещия на него се даде да вдигне мира от земята, тъй щото човеците да се избият един друг; и даде му се голяма сабя. </p>
<p id="v5"><sup><small>5</small></sup>  И когато отвори третия печат, чух третото живо същество да казва: Дойди [и виж]! И видях, и ето черен кон, и яздещият на него имаше везни в ръката си. </p>
<p id="v6"><sup><small>6</small></sup>  И чух нещо като глас отсред четирите живи същества, който казваше: Един хиникс пшеница за динар, и три хиникса ечемик за динар; а дървеното масло и виното не повреждай. </p>
<p id="v7"><sup><small>7</small></sup>  И когато отвори четвъртия печат, чух гласа на четвъртото живо същество, което казваше: Дойди [и виж]! </p>
<p id="v8"><sup><small>8</small></sup>  И видях, и ето блед кон и името на яздещия на него беше смърт, и адът вървеше подире му; и даде им се власт над четвъртата част от земята да умъртвят с меч, с глад, с мор и със земните зверове. </p>
<p id="v9"><sup><small>9</small></sup>  И когато отвори петия печат, видях под олтара душите на ония, които са били заклани за Божието слово, което опазиха. </p>
<p id="v10"><sup><small>10</small></sup>  И те викаха с висок глас, казвайки: До кога, Господарю свети и истинни, не ще съдиш и въздадеш на живеещите по земята за нашата кръв? </p>
<p id="v11"><sup><small>11</small></sup>  И на всеки от тях се даде по една бяла дреха; и рече им се да си почиват още малко време, докле се допълни числото и на съслужителите им и братята им, които щяха да бъдат убити като тях. </p>
<p id="v12"><sup><small>12</small></sup>  И видях, когато отвори шестия печат, че стана голям тръс: слънцето почерня като козиняво вретище, и цялата луна стана като кръв; </p>
<p id="v13"><sup><small>13</small></sup>  небесните звезди паднаха на земята, като когато смоковница, разклащана от силен вятър, мята неузрелите си смокини; </p>
<p id="v14"><sup><small>14</small></sup>  небето биде преместено като свитък, когато се свива; и всички планини и острови се вдигнаха от местата си. </p>
<p id="v15"><sup><small>15</small></sup>  И земните царе, големците и хилядниците, богатите и силните, всеки роб и всеки свободен се скриха в пещерите и между скалите на планините; </p>
<p id="v16"><sup><small>16</small></sup>  и казват на планините и на скалите: Паднете върху нас и скрийте ни от лицето на седещия на престола и от гнева на Агнето; </p>
<p id="v17"><sup><small>17</small></sup>  Защото е дошел великият ден на Неговия гняв; и кой може да устои? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Revelation/5">Откровение - глава 5</a></td>
        <td><a href="/bg/Bible/Revelation/Index">Индекс</a></td>
        <td><a href="/bg/Bible/Revelation/7">Откровение - глава 7</a></td>
      </tr>
    </tbody>
  </table>
</figure>
