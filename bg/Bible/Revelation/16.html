<!--
title: Откровение - глава 16
description: 
published: true
date: 2022-10-6T9:45:13Z
tags: bible, bible—revelation
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Revelation/15">Откровение - глава 15</a></td>
        <td><a href="/bg/Bible/Revelation/Index">Индекс</a></td>
        <td><a href="/bg/Bible/Revelation/17">Откровение - глава 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И чух из храма силен глас, който казваше на седемте ангела: Идете та излейте на земята седемте чаши на Божия гняв. </p>
<p id="v2"><sup><small>2</small></sup>  И първият отиде та изля чашата си на земята; и появи се лоша и люта рана на ония човеци, които носеха белега на звяра и които се покланяха на неговия образ. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Втория ангел изля чашата си в морето; и стана кръв като на мъртвец, и всяка жива твар в морето умря. </p>
<p id="v4"><sup><small>4</small></sup>  Третият ангел изля чашата си в реките и във водните извори; и водата им стана кръв. </p>
<p id="v5"><sup><small>5</small></sup>  И чух ангела на водите да казва: Праведен си Ти, Пресвети, Който си, и Който си бил, загдето си отсъдил така; </p>
<p id="v6"><sup><small>6</small></sup>  понеже те проляха кръв на светии и на пророци, то и Ти си им дал да пият кръв. Те заслужават това. </p>
<p id="v7"><sup><small>7</small></sup>  И чух [друг от] олтара да казва: Така Господи Боже Всемогъщи, истинни и праведни са Твоите съдби. </p>
<p id="v8"><sup><small>8</small></sup>  Четвъртият ангел изля чашата си върху слънцето, на което се позволи да гори човеците с огън. </p>
<p id="v9"><sup><small>9</small></sup>  А като се опекоха човеците от голямата жега, похулиха името на Бога, Който има власт над тия язви, и не се покаяха да Му отдадат слава. </p>
<p id="v10"><sup><small>10</small></sup>  Петият ангел изля чашата си върху престола на звяра; и царството му потъмня, и човеците хапеха езиците си от болки, </p>
<p id="v11"><sup><small>11</small></sup>  и похулиха небесния Бог поради болките си и раните си, и не се покаяха за делата си. </p>
<p id="v12"><sup><small>12</small></sup>  Шестият ангел изля чашата си върху голямата река Ефрат; и пресъхна водата й, за да се приготви пътя на царете, които идат от изток. </p>
<p id="v13"><sup><small>13</small></sup>  И видях да излизат от устата на змея и от устата на звяра и от устата на лъжепророка три нечисти духове, прилични на жаби; </p>
<p id="v14"><sup><small>14</small></sup>  защото те са бесовски духове, които, като вършат знамения, отиват при царете на цялата вселена, да ги събират за войната във великия ден на всемогъщия Бог. </p>
<p id="v15"><sup><small>15</small></sup>  (Ето, ида като крадец. Блажен оня, който бди и пази дрехите си, за да не ходи гол, та да не гледат срамотата му). </p>
<p id="v16"><sup><small>16</small></sup>  И събраха ги на мястото, което по еврейски се наричаше Армагедон (Т.е. Хълмът на Магедон или на поражението). </p>
<p id="v17"><sup><small>17</small></sup>  И седмият ангел изля чашата си върху въздуха; и из храма излезе силен глас от престола и каза; Сбъдна се. </p>
<p id="v18"><sup><small>18</small></sup>  И произлязоха светкавици и гласове и гръмове, и стана силен тръс, небивал откак съществуват човеците на земята, такъв тръс, толкоз силен. </p>
<p id="v19"><sup><small>19</small></sup>  И великия град се раздели на три части, и градовете на народите паднаха; и Бог си спомни за великия Вавилон, да му даде чашата с вино от яростния Си гняв. </p>
<p id="v20"><sup><small>20</small></sup>  И всеки остров побягна и планините не се намериха. </p>
<p id="v21"><sup><small>21</small></sup>  И едър град, тежък около един талант, падаше от небето върху човеците; и човеците похулиха Бога поради язвата от града, защото язвата от него беше твърде голяма. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Revelation/15">Откровение - глава 15</a></td>
        <td><a href="/bg/Bible/Revelation/Index">Индекс</a></td>
        <td><a href="/bg/Bible/Revelation/17">Откровение - глава 17</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 16:2 <i>Премахване на белега на звяра</i>: <a href="/bg/The_Urantia_Book/47#p9_1">КУ 47:9.1</a>. </li>
</ol>
</div>
