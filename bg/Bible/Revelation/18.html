<!--
title: Откровение - глава 18
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Revelation/17">Откровение - глава 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Revelation/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Revelation/19">Откровение - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това видях друг ангел, който слизаше от небето, имайки голяма власт; и земята се просвети от неговата слава. </p>
<p id="v2"><sup><small>2</small></sup>  Той извика със силен глас, казвайки: Падна, падна великия Вавилон и стана жилище на бесовете, свърталище на всякакъв нечист дух и свърталище на всякаква нечиста и омразна птица; </p>
<p id="v3"><sup><small>3</small></sup>  защото всички народи пиха от виното на нейното разпалено блудствуване, и земните царе блудствуваха с нея, земните търговци се обогатиха от безмерния й разкош. </p>
<p id="v4"><sup><small>4</small></sup>  И чух друг глас от небето, който казваше: Излезте от нея, люде Мои, за да не участвувате в греховете й и да не споделяте язвите й; </p>
<p id="v5"><sup><small>5</small></sup>  защото греховете й стигнаха дори до небето, и Бог си спомни нейните неправди. </p>
<p id="v6"><sup><small>6</small></sup>  Въздайте й, както и тя е въздала, да! платете й двойно според делата й; с чашата, с която е черпила, почерпете я двойно. </p>
<p id="v7"><sup><small>7</small></sup>  Колкото е прославила себе си и е живяла разкошно, толкоз мъка и печал й дайте; защото казва в сърдцето си: Седя като царица, не съм вдовица, и печал никак няма да видя. </p>
<p id="v8"><sup><small>8</small></sup>  Затова в един ден ще дойдат язвите й, мор, печал и глад, и тя ще изгори на огън; защото могъществен е Господ Бог, Който я съди. </p>
<p id="v9"><sup><small>9</small></sup>  И земните царе, които са блудствували и живели разкошно с нея ще заплачат и заридаят за нея, когато видят дима от изгарянето й. </p>
<p id="v10"><sup><small>10</small></sup>  Отдалеч ще стоят поради страх от мъките й и ще казват: Горко, горко на тебе, велики граде Вавилоне, крепки граде, понеже в един час дойде съдбата ти! </p>
<p id="v11"><sup><small>11</small></sup>  И земните търговци плачат и жалеят за нея, защото никой вече не купува стоките им, </p>
<p id="v12"><sup><small>12</small></sup>  стоки от злато и сребро, скъпоценни камъни и бисери, от висон и багреница, коприна и червено; и всякакво благоуханно дърво и всякакви изделия от слонова кост и всякакви изделия от скъпоценно дърво и от мед: от желязо и от мрамор; </p>
<p id="v13"><sup><small>13</small></sup>  и канела, аромати, темян, миро и ливан; вино и дървено масло; чисто брашно и пшеница; добитък и овце; коне, колесници и роби; и човешки души. </p>
<p id="v14"><sup><small>14</small></sup>  Овощията, за които душата ти копнееше, изчезнаха от тебе, и всичко изящно и разкошно загина от тебе, и няма вече да се намерят. </p>
<p id="v15"><sup><small>15</small></sup>  Търгуващите са тия неща, които се обогатиха от нея, ще застанат отдалеч поради страх от мъките й, ще плачат и ще жалеят, казвайки: </p>
<p id="v16"><sup><small>16</small></sup>  Горко, горко, граде велики, облечен във висон, багреница и червено и украсен със злато, със скъпоценни камъни и с бисери; </p>
<p id="v17"><sup><small>17</small></sup>  защото в един час запустя толкова богатство! И всеки корабоначалник, всеки пътник по море, моряците и всички, които се препиват от морето, застанаха отдалеч, </p>
<p id="v18"><sup><small>18</small></sup>  и викаха като гледаха дима от неговото изгаряне, казвайки: Кой град приличаше на великия град? </p>
<p id="v19"><sup><small>19</small></sup>  И посипаха пръст на главите си и викаха с плач и жалеене, като думаха: Горко, горко на великия град, в който всички, които имаха кораби по морето, се обогатиха от скъпоценностите му; защото в един час запустя! </p>
<p id="v20"><sup><small>20</small></sup>  Веселете се за него, небеса и вие светии, вие апостоли и пророци, защото съда, с който вие бяхте осъдени, Бог отсъди над него. </p>
<p id="v21"><sup><small>21</small></sup>  И един силен ангел взе един камък голям като воденичен, та го хвърли в морето и рече: Така стремително ще бъде тръшнат Вавилон, великият град, и няма вече да се намери. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Глас от ония, които свирят на арфи, и от певци, от свирачи и от тръбачи няма вече да се чува в тебе; и никакъв художник от каквото и да било художество няма вече да се намери в тебе; и шум от воденица няма вече да се чува в тебе; </p>
<p id="v23"><sup><small>23</small></sup>  светлина от светило няма вече да свети в тебе; и глас от младоженец и от невеста няма вече да се чува в тебе; защото твоите търговци станаха големците на земята, понеже чрез твоето чародеяние бяха измамени всичките народи. </p>
<p id="v24"><sup><small>24</small></sup>  И в него се намериха кърви от пророци и от светии и от всичките заклани на земята. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 18:21 <i>Неговите могъщи ангели</i>: <a href="/bg/The_Urantia_Book/38#p6_3">КУ 38:6.3</a>. </li>
</ol>
</div>
