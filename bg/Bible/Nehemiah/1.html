<!--
title: Неемия - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Nehemiah/Index">Индекс</a></td>
        <td><a href="/bg/Bible/Nehemiah/2">Неемия - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Историята на Неемия, Ахалиевия Син. В месец Хаслев, в двадесетата година, когато бяха в столицата Суса, </p>
<p id="v2"><sup><small>2</small></sup>  един от братята ми, Ананий, дойде от Юда, той и някои други: и попитах ги за избавените юдеи оцелели от плена, и за Ерусалим. </p>
<p id="v3"><sup><small>3</small></sup>  И те ми рекоха: Останалите, които оцеляха от плена в тамошната област, са в голямо тегло и укор; и стената на Ерусалим е съборена, и портите му са изгорени с огън. </p>
<p id="v4"><sup><small>4</small></sup>  А когато чух тия думи, седнах та плаках, и тъжах няколко дни; и постих и се молих пред небесния Бог, казвайки: <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Моля Ти се, Господи, Боже небесни, велики и страшни Боже, Който пазиш завет и милост към тия, които Те любят и изпълняват Твоите заповеди, </p>
<p id="v6"><sup><small>6</small></sup>  дано бъде сега ухото Ти внимателно, и очите Ти отворени, за да слушаш, молитвата на Твоя слуга, която принасям сега пред Тебе ден и нощ за Твоите слуги израилтяните, и като изповядвам греховете на израилтяните, с които сме Ти съгрешили. И аз и бащиният ми дом сме съгрешили; </p>
<p id="v7"><sup><small>7</small></sup>  много се развратихме пред Тебе, и не опазихме заповедите, повеленията и съдбите, които Ти даде на слугата си Моисея. </p>
<p id="v8"><sup><small>8</small></sup>  Спомни си, моля Ти се, словото, което си заповядал на слугата Си Моисея като си рекъл: Ако престъпите, Аз ще ви разпръсна между племената; </p>
<p id="v9"><sup><small>9</small></sup>  но ако се обърнете към Мене, и пазите заповедите Ми и ги вършите, то даже ако има от вас изхвърлени до краищата на небесата, и от там ще ги събера, и ще ги доведа на мястото, което избрах за да настаня там името Си. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  А тия са Твои слуги и Твои люде, които си избавил с голямата Си сила и с мощната Си ръка. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Моля Ти се, Господи, да бъде ухото Ти внимателно към молитвата на слугата Ти, и към молитвата на слугите Ти, които обичат да се боят от името Ти; и направи да благоуспее, моля Ти се, слугата Ти днес, и дай му да намери милост пред тоя човек. (Защото аз бях виночерпец на царя). </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Nehemiah/Index">Индекс</a></td>
        <td><a href="/bg/Bible/Nehemiah/2">Неемия - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:4-5 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
  <li id="fn2"><a href="#cite2">↑</a> 1:9 <i>Покаяние за прошка (Стар завет)</i>: <a href="/bg/The_Urantia_Book/159#p5_13">КУ 159:5.13</a>. </li>
  <li id="fn3"><a href="#cite3">↑</a> 1:10 <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>.  <i>Божията сила</i>: <a href="/bg/The_Urantia_Book/1#p1_4">КУ 1:1.4</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Силата</i>: <a href="/bg/The_Urantia_Book/131#p10_6">КУ 131:10.6</a>. </li>
</ol>
</div>
