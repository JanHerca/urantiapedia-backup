<!--
title: Неемия - глава 2
description: 
published: true
date: 2023-11-8T20:7:31Z
tags: bible, bible—nehemiah
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Nehemiah/1">
          <span class="mdi mdi-arrow-left-drop-circle"></span><span class="pl-2">Неемия - глава 1</span>
        </a>
        </td>
        <td>
        <a href="/bg/Bible/Nehemiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Nehemiah/3">
          <span class="pr-2">Неемия - глава 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  А в месец Нисан, в двадесетата година на цар Артаксеркса, като имаше вино пред него, аз взех виното та го дадох на царя. И като не бях изглеждал по-напред посърнал пред него, </p>
<p id="v2"><sup><small>2</small></sup>  затова царят ми рече: Защо е посърнало лицето ти, като не си болен? Това не е друго освен скръб на сърцето. Тогава се уплаших твърде много. </p>
<p id="v3"><sup><small>3</small></sup>  И рекох на царя: Да живее царят до века! как да не е посърнало лицето ми, когато градът, мястото на гробищата на бащите ми, е запустял, и портите му изгорени с огън. </p>
<p id="v4"><sup><small>4</small></sup>  Тогава царят ми каза: За какво правиш прошение? И помолих се на небесния Бог; </p>
<p id="v5"><sup><small>5</small></sup>  после рекох на царя: Ако е угодно на царя, и ако слугата ти е придобил твоето благоволение, изпрати ме в Юда, в града на гробищата на бащите ми, за да го съградя. </p>
<p id="v6"><sup><small>6</small></sup>  Царят пак ми рече (като седеше при него и царицата): Колко време ще се продължи пътешествието ти? и кога ще се върнеш? И угодно биде на царя да ме изпрати, като му определих срок. </p>
<p id="v7"><sup><small>7</small></sup>  Рекох още на царя: Ако е угодно на царя, нека ми се дадат, писма до областните управители отвъд реката, за да ме препращат докле стигна в Юда, </p>
<p id="v8"><sup><small>8</small></sup>  и писмо до пазителя на царското бранище Асаф, за да ми даде дървета да направя греди за вратите на крепостта при дома, и за градската стена, и за къщата, в която ще се настаня. И царят ми разреши всичко, понеже добрата ръка на моя Бог беше над мене. </p>
<p id="v9"><sup><small>9</small></sup>  И тъй, дойдох при областните управители отвъд реката та им дадох царските писма. (А царят бе пратил с мене военачалници и конници). </p>
<p id="v10"><sup><small>10</small></sup>  А когато аронецът Санавалат и слугата Товия, амонецът, чуха това, оскърбиха се твърде много за дето е дошъл човек да се застъпи за доброто на израилтяните. </p>
<p id="v11"><sup><small>11</small></sup>  Така дойдох в Ерусалим и седях там три дни. </p>
<p id="v12"><sup><small>12</small></sup>  Тогава станах през нощта, аз и неколцина други с мен, без да явя никому що беше турил моят Бог в сърцето ми да направя за Ерусалим; и друг добитък нямаше с мене освен добитъкът, на който яздех. </p>
<p id="v13"><sup><small>13</small></sup>  Излязох нощем през портата на долината та дойдох срещу извора на смока и до портата на бунището, та прегледах ерусалимските стени, как бяха съборени, и портите им изгорени с огън. </p>
<p id="v14"><sup><small>14</small></sup>  Сетне минах към портата на извора и към царския водоем; но нямаше място от гдето да мине добитъкът, който бе под мене. </p>
<p id="v15"><sup><small>15</small></sup>  Тогава възлязох нощем край потока та прегледах стената; после, като се обърнах, влязох през портата на долината та се върнах. </p>
<p id="v16"><sup><small>16</small></sup>  А по-видните мъже не знаеха где ходих или що сторих; и до тогава не бях явил това ни на юдеите, ни на свещениците, ни на благородните, ни на по-видните мъже, ни на другите, които вършеха работата. </p>
<p id="v17"><sup><small>17</small></sup>  Тогава им рекох: Вие виждате бедствието, в което се намираме, как Ерусалим е опустошен и портите му са изгорени с огън; елате, да съградим стената на Ерусалим, за да не бъдем вече за урок. </p>
<p id="v18"><sup><small>18</small></sup>  И разправих им как ръката на моя Бог беше добра над мене, още и за думите, които царят ми беше казал. И те рекоха: Да станем и да градим. Така засилиха ръцете си за добрата работа. </p>
<p id="v19"><sup><small>19</small></sup>  А аронецът Санавалат и слугата Товия, амонецът и арабинът Гисам, когато чуха това, присмяха ни се, презряха ни и думаха: Що е това, което правите? искате да се подигнете против царя ли? </p>
<p id="v20"><sup><small>20</small></sup>  А аз като им отговорих рекох им: Небесният Бог, Той ще ни направи да благоуспеем; затова ние, слугите Му, ще станем и ще градим. Вие, обаче, нямате дял, нито право, нито спомен в Ерусалим. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Nehemiah/1">
          <span class="mdi mdi-arrow-left-drop-circle"></span><span class="pl-2">Неемия - глава 1</span>
        </a>
        </td>
        <td>
        <a href="/bg/Bible/Nehemiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Nehemiah/3">
          <span class="pr-2">Неемия - глава 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
