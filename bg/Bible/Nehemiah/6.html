<!--
title: Неемия - глава 6
description: 
published: true
date: 2022-10-6T9:45:13Z
tags: bible, bible—nehemiah
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Nehemiah/5">Неемия - глава 5</a></td>
        <td><a href="/bg/Bible/Nehemiah/Index">Индекс</a></td>
        <td><a href="/bg/Bible/Nehemiah/7">Неемия - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Санавалат, Товия, арабинът Гисам, и останалите от неприятелите ни, като чуха, че съм бил заградил стената, и че не останало вече пролом в нея, ако и да не бях поставил врати на портите до онова време, </p>
<p id="v2"><sup><small>2</small></sup>  Санавалат и Гисам пратиха до мене да кажат: Дойди, нека се срещнем в едно от селата на Оновото поле. Но те възнамеряваха да ми сторят зло. </p>
<p id="v3"><sup><small>3</small></sup>  И пратих им човеци да кажат: защо да се спира работата като я оставя и сляза при вас? </p>
<p id="v4"><sup><small>4</small></sup>  И пращаха до мене четири пъти по същия начин: но аз им отговарях все така. </p>
<p id="v5"><sup><small>5</small></sup>  Тогава за пети път Санавалат прати слугата си до мене по същия начин с отворено писмо в ръката му, </p>
<p id="v6"><sup><small>6</small></sup>  в което бе писано: Слух се носи между народите, пък и Гисам казва, че ти и юдеите мислите да се подигнете, за която причина ти и градиш стената; и, според тия думи, ти искаш да им станеш цар. </p>
<p id="v7"><sup><small>7</small></sup>  Назначил си още и пророци да разгласяват за тебе в Ерусалим, като казват: Цар има в Юда. И сега ще се извести на царя според тия думи. Дойди сега, прочее, и нека се съветваме заедно. </p>
<p id="v8"><sup><small>8</small></sup>  Тогава пратих до него човеци да кажат: Няма такова нещо каквото ти казваш; но ти ги измислюваш от себе си. </p>
<p id="v9"><sup><small>9</small></sup>  Защото те всички искаха да ни плашат, казвайки: Ръцете им ще ослабнат от работата, та няма да се свърши. А сега, о Боже, подкрепи Ти ръцете ми. </p>
<p id="v10"><sup><small>10</small></sup>  Тогава аз отидох в къщата на Самаия син на Делаия, Метавеиловия син, който бе затворен; и той ми каза: Нека се срещнем в Божия дом, всред храма, и нека затворим вратите на храма; защото тия идат да те убият, да! тая нощ ще дойдат да те убият. </p>
<p id="v11"><sup><small>11</small></sup>  Но аз казах: Човек като мене бива ли да бяга? и кой човек като мене би влязъл в храма за да избави живота си? Не ща да вляза. </p>
<p id="v12"><sup><small>12</small></sup>  И познах, че, ето, Бог не бе го пратил; но той от себе си произнесе това пророчество против мене, и Товия и Санавалат бяха го подкрепили. </p>
<p id="v13"><sup><small>13</small></sup>  С тая цел бе подкупен, да се уплаша та да направя така, и да съгреша, и те да имат причина, да злословят, за да ме укорят. </p>
<p id="v14"><sup><small>14</small></sup>  Спомни си, Боже мой, за Товия и Санавалат според тия техни дела, още и за пророчицата Ноадия и за други пророци, които искаха да ме плашат. </p>
<p id="v15"><sup><small>15</small></sup>  Така се свърши стената на двадест и петия ден от месец Елул, за петдесет и два дни. </p>
<p id="v16"><sup><small>16</small></sup>  И когато чуха това всичките ни неприятели, тогова всичките езичници около нас се уплашиха, и много се снишиха пред своите очи, защото познаха, че това дело стана от нашия Бог. </p>
<p id="v17"><sup><small>17</small></sup>  При това, в ония дни Юдовите благородни пращаха често писма до Товия, и писма от Товия дохождаха до тях. </p>
<p id="v18"><sup><small>18</small></sup>  Защото в Юда имаше мнозина, които се бяха заклели да му бъдат привързани, понеже бе зет на Сехания Араховия син, и син му Иоанан бе взел за жена дъщеря на Месулама Варахиевия син. </p>
<p id="v19"><sup><small>19</small></sup>  Още и приказваха пред мене за неговите благодеяния, а моите думи носеха нему. И Товия пращаше писма за да уплаши. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Nehemiah/5">Неемия - глава 5</a></td>
        <td><a href="/bg/Bible/Nehemiah/Index">Индекс</a></td>
        <td><a href="/bg/Bible/Nehemiah/7">Неемия - глава 7</a></td>
      </tr>
    </tbody>
  </table>
</figure>
