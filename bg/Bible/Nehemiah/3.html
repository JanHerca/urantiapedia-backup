<!--
title: Неемия - глава 3
description: 
published: true
date: 2022-10-6T9:45:13Z
tags: bible, bible—nehemiah
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Nehemiah/2">Неемия - глава 2</a></td>
        <td><a href="/bg/Bible/Nehemiah/Index">Индекс</a></td>
        <td><a href="/bg/Bible/Nehemiah/4">Неемия - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава първосвещеникът Елиасив и братята му свещениците станаха та съградиха овчата порта; те я осветиха и поставиха вратите й, дори до кулата Мея я осветиха, до кулата Ананеил. </p>
<p id="v2"><sup><small>2</small></sup>  И до него градяха Ерихонските мъже. И до тях градеше Закхур, Имриевият син. </p>
<p id="v3"><sup><small>3</small></sup>  А рибната порта съградиха Сенаевите синове, които, като положиха гредите й, поставиха и вратите й, ключалките й и лостовете й. </p>
<p id="v4"><sup><small>4</small></sup>  До тях поправяше Меримот, син на Урия, Акосовият син. До него поправяше Месулам, син на Варахия, Месизавеиловият син. До него поправяше Садок, Ваанаевият син. </p>
<p id="v5"><sup><small>5</small></sup>  И до него поправяха текойците; но големците им не се впрегнаха в делото на своя Господ. </p>
<p id="v6"><sup><small>6</small></sup>  И старата порта поправиха Иодай, Фасеевият син и Месулам, Весодиевият син, който, като положиха гредите й, поставиха и вратите й, ключалките и лостовете й. </p>
<p id="v7"><sup><small>7</small></sup>  До тях гаваонецът Мелатия и меронотецът Ядон, мъже от Гаваон и от Масфа, поправяше до седалището на областния управител отсам реката. </p>
<p id="v8"><sup><small>8</small></sup>  До тях поправяше Озиил, Арахиевият син, един от златарите. До него поправяше Анания, един от аптекарите; и те укрепиха Ерусалим до широката стена. </p>
<p id="v9"><sup><small>9</small></sup>  До него поправяше Рафаия, Оровият син, началник на половината от Ерусалимския окръг. </p>
<p id="v10"><sup><small>10</small></sup>  До тях поправяше, срещу къщата си, Едаия, Арумафовият син. До него поправяше Хатус, Асаваниевият син. </p>
<p id="v11"><sup><small>11</small></sup>  А Мелхия, Харимовият син, и Асув, Фаат-моавовият син, поправяха друга част и кулата на пещите. </p>
<p id="v12"><sup><small>12</small></sup>  И до тях поправяше, заедно с дъщерите си, Селум, Алоисовият син, началник на половината от Ерусалимския окръг </p>
<p id="v13"><sup><small>13</small></sup>  Портата на долината поправиха Анун и жителите на Заноя, които, като я съградиха, поставиха и вратите й, ключалките й и лостовете й; поправиха и хиляда лакти от стената до портата на бунището. </p>
<p id="v14"><sup><small>14</small></sup>  А портата на бунището поправи Мелхия, Рихавовият син, началник на Вет-акаремския окръг; и той, като я съгради, постави и вратите й, ключалките й и лостовете й. </p>
<p id="v15"><sup><small>15</small></sup>  А портата на извора поправи Селун, Холозеевият син, началник на Масафския окръг, който като я съгради и покри, постави и вратите й, ключалките й и лостовете й; поправи и стената на силоамския водоем при царската градина, дори до стъпалата, които слизат от Давидовия град. </p>
<p id="v16"><sup><small>16</small></sup>  След него поправяше Неемия Азвуковият син, началник на половината от Вет-сурския окръг, до мястото срещу Давидовите гробища, и до направения водоем, и до къщата на силните мъже. </p>
<p id="v17"><sup><small>17</small></sup>  След него поправяха левитите начело с Реума, Ваниевият син. До него поправяше Асавия, началник на половината от Кеилския окръг, за своя окръг. </p>
<p id="v18"><sup><small>18</small></sup>  След него поправяха братята им, начело с Вавая, Инададовият син, началник на другата половина от Кеилския окръг. </p>
<p id="v19"><sup><small>19</small></sup>  До него, Есер, Исусовият син, началник на Масфа, поправяше друга част, срещу нагорнището към оръжейницата при ъгъла на стената. </p>
<p id="v20"><sup><small>20</small></sup>  След него Варух, Заваевият син, поправяше ревностно друга част, от ъгъла до вратата на къщата на първосвещеник Елиасива. </p>
<p id="v21"><sup><small>21</small></sup>  След него, Меримот, син на Урия, Акосовия син, поправяше друга част, от вратата на Елиасивовата къща. </p>
<p id="v22"><sup><small>22</small></sup>  След него поправяха свещениците, които живееха в тая околност. </p>
<p id="v23"><sup><small>23</small></sup>  След тях поправяха Вениамин и Асув срещу къщата си. След тях поправяше поправяше Азария, син на Маасия, Ананиевият син, при къщата си. </p>
<p id="v24"><sup><small>24</small></sup>  След него, Вануй, Инададовият син, поправяше друга част, от къщата на Азария до къта, дори до ъгъла на стената. </p>
<p id="v25"><sup><small>25</small></sup>  Фалал Узаевият син поправяше срещу ъгъла и кулата, която се издава от горната царска къща, която бе при двора на стражата; и след него поправяше Фадаия, Фаросовият син. </p>
<p id="v26"><sup><small>26</small></sup>  (А нетинимите живееха в Офил до мястото срещу портата на водата на изток, и до издадената кула). </p>
<p id="v27"><sup><small>27</small></sup>  След него текойците поправяха друга част срещу голямата издадена кула и до стената на Офил. </p>
<p id="v28"><sup><small>28</small></sup>  Над конската порта поправяха свещениците, всеки срещу къщата си. </p>
<p id="v29"><sup><small>29</small></sup>  След тях поправяше Садок, Емировият син, срещу къщата си. След него поправяше вратарят на източната порта Семаия, Сеханиевият син. </p>
<p id="v30"><sup><small>30</small></sup>  След него, Анания, Селемиевият син и Анун, шестият син на Салафа, поправяха друга част. След тях поправяше Масулам, Варахиевият син, срещу стаята си. </p>
<p id="v31"><sup><small>31</small></sup>  След него поправяше Мелхия, син на златаря, до къщата на нетинимите и на търговците, срещу вратата на Мифкада и до нагорнището при ъгъла. </p>
<p id="v32"><sup><small>32</small></sup>  А между нагорнището, при ъгъла и овчата порта, поправяха златарите и търговците. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Nehemiah/2">Неемия - глава 2</a></td>
        <td><a href="/bg/Bible/Nehemiah/Index">Индекс</a></td>
        <td><a href="/bg/Bible/Nehemiah/4">Неемия - глава 4</a></td>
      </tr>
    </tbody>
  </table>
</figure>
