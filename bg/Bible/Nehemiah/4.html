<!--
title: Неемия - глава 4
description: 
published: true
date: 2022-10-6T9:45:13Z
tags: bible, bible—nehemiah
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Nehemiah/3">Неемия - глава 3</a></td>
        <td><a href="/bg/Bible/Nehemiah/Index">Индекс</a></td>
        <td><a href="/bg/Bible/Nehemiah/5">Неемия - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Санавалат, когато чу, че ние сме градили стената, разгневи се, много възнегодува, и присмя се на юдеите. </p>
<p id="v2"><sup><small>2</small></sup>  И говори пред братята си и пред самарийската войска, казвайки: Що правят тия окаяни юдеи? ще се закрепят ли? ще жертвуват ли? ще свършат ли в един ден? ще съживят ли камъните от купищата пръст, като са изгорели? </p>
<p id="v3"><sup><small>3</small></sup>  А амонецът Товия, който бе при него, рече: Даже това що градят, лисица ако се покачи по него, ще събори каменната им стена. </p>
<p id="v4"><sup><small>4</small></sup>  Чуй, Боже наш, защото сме презрени, обърни укора им върху собствените им глави, и предай ги на разграбване в земя гдето ще са пленници. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Не покривай беззаконието им, и грехът им да се не изличи пред Тебе; защото Те разгневиха пред градящите. </p>
<p id="v6"><sup><small>6</small></sup>  Така съградихме стената; и стената се свърза цяла до половината от височината си; защото людете имаха присърце работата. </p>
<p id="v7"><sup><small>7</small></sup>  Но когато Санавалат, Товия, арабите, амонците и азотците чуха, че поправянето на ерусалимските стени напредвало, и че проломите почнали да се затварят, разгневиха се много; </p>
<p id="v8"><sup><small>8</small></sup>  и всичките заедно се сговориха да дойдат и да воюват против Ерусалим и да му напакостят. </p>
<p id="v9"><sup><small>9</small></sup>  А ние се помолихме на своя Бог, и поставихме стражи да пазят против тях денем и нощем, понеже се бояхме от тях. </p>
<p id="v10"><sup><small>10</small></sup>  Но Юда рече: Силата на бременосците вече ослабна, а пръстта е много; ние не можем да градим стената. </p>
<p id="v11"><sup><small>11</small></sup>  А неприятелите ни рекоха: Няма да усетят, нито да видят докле дойдем всред тях, та ги избием и спрем работата. </p>
<p id="v12"><sup><small>12</small></sup>  И като дойдоха юдеите, които живееха при тях, рекоха ни десет пъти: Към която страна и да се обърнете, от там ще дойдат върху нас. </p>
<p id="v13"><sup><small>13</small></sup>  Затова поставих зад по-ниските места в стената, зад по-изложените места - поставих людете по семействата им с мечовете им, с копията им и с лъковете им. </p>
<p id="v14"><sup><small>14</small></sup>  И като разгледах, станах та рекох на благородните, на по-първите човеци и на другите люде: Не се бойте от тях; помнете великия и страшния Господ, и бийте се за братята си, за синовете си и дъщерите си, за жените си и за домовете си. </p>
<p id="v15"><sup><small>15</small></sup>  А когато неприятелите ни чуха, че намерението им било известно нам, и че Бог осуетил проекта им, ние всинца се върнахме на стената, всеки на работата си. </p>
<p id="v16"><sup><small>16</small></sup>  И от това време нататък, половината от слугуващите ми бяха на работата, а половината от тях държаха копията, щитчетата, лъковете и броните; и началниците насърчаваха целия Юдов дом. </p>
<p id="v17"><sup><small>17</small></sup>  Всеки един от ония, които градяха стената, и които носеха товарите, и които товареха, работеше работата си с едната си ръка, а с другата държеше оръжието; </p>
<p id="v18"><sup><small>18</small></sup>  и всеки от зидарите имаше меча си опасан на кръста си и така градеше. А тоя, който свиреше с тръбата беше до мене. </p>
<p id="v19"><sup><small>19</small></sup>  И рекох на благородните, на по-първите човеци и на другите люде: Работата е по-голяма и обширна, а ние сме пръснати по стената далеч един от други; </p>
<p id="v20"><sup><small>20</small></sup>  затова, гдето чуете гласа на тръбата, там се стичайте при нас; нашият Бог воюва за нас. </p>
<p id="v21"><sup><small>21</small></sup>  Така карахме работата; половината от тях държаха копията от зазоряването до появяването на звездите. </p>
<p id="v22"><sup><small>22</small></sup>  И в същото време казах на людете: Всеки със слугата си нека нощува всред Ерусалим, за да ни бъдат стражи нощем, а да работят денем. </p>
<p id="v23"><sup><small>23</small></sup>  И тъй, нито аз, нито мъжете от стражата, които ме следваха, - никой от нас не събличаше дрехите си; всеки държеше оръжието си даже, когато отиваше на водата да се мие. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Nehemiah/3">Неемия - глава 3</a></td>
        <td><a href="/bg/Bible/Nehemiah/Index">Индекс</a></td>
        <td><a href="/bg/Bible/Nehemiah/5">Неемия - глава 5</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 4:4 <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>. </li>
</ol>
</div>
