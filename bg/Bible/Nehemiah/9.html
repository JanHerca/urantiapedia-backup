<!--
title: Неемия - глава 9
description: 
published: true
date: 2023-11-8T20:7:31Z
tags: bible, bible—nehemiah
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Nehemiah/8">
          <span class="mdi mdi-arrow-left-drop-circle"></span><span class="pl-2">Неемия - глава 8</span>
        </a>
        </td>
        <td>
        <a href="/bg/Bible/Nehemiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Nehemiah/10">
          <span class="pr-2">Неемия - глава 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, на двадесет и четвъртия ден от същия месец, когато израилтяните бяха събрани с пост, облечени с вретища, и с пръст на себе си, </p>
<p id="v2"><sup><small>2</small></sup>  Израилевият род отдели себе си от всичките чужденци; и застанаха та изповядаха своите грехове и беззаконията на бащите си. </p>
<p id="v3"><sup><small>3</small></sup>  През една четвърт от деня те ставаха на местата си та четяха от книгата на закона на Господа своя Бог, и през друга четвърт се изповядваха и кланяха се на Господа своя Бог. </p>
<p id="v4"><sup><small>4</small></sup>  Тогава някои от левитите, - Исус, Ваний, Кадмиил, Севания, Вуний, Серевия, Ваний и Хананий, - застанаха на платформата та извикаха със силен глас към Господа своя Бог. </p>
<p id="v5"><sup><small>5</small></sup>  После левитите Исус, Кадмиил, Ваний, Асавния, Серевия, Одия, Севания и Петаия рекоха: Станете та благославяйте Господа вашия Бог от века до века; и да благославят, Боже, Твоето славно име, което е възвишено по-горе от всяко благословение и хвала. </p>
<p id="v6"><sup><small>6</small></sup>  Ти си Господ, само Ти; Ти си направил небето, небето на небесата, и цялото им множество, земята и всичко що е на нея, моретата и всичко що е в тях, и Ти оживотворяваш всичко това; и на Тебе се кланят небесните войнства. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ти си Господ Бог, Който си избрал Аврама, извел си го от Ур халдейски, и си му дал име Авраам; </p>
<p id="v8"><sup><small>8</small></sup>  и като си намерил сърцето му вярно пред Тебе, направил си с него завет, че ще дадеш земята на ханаанците, хетейците, аморейците, ферезейците, евусейците и гергесейците, - че ще я дадеш на потомството му; и изпълнил си думите Си, защото си праведен. </p>
<p id="v9"><sup><small>9</small></sup>  И Ти видя теглото на бащите ни в Египет, и чу вика им при Червеното море. </p>
<p id="v10"><sup><small>10</small></sup>  Ти показа знамения и чудеса над Фараона, над всичките му слуги, и над всичките люде на земята му, понеже Ти позна, че гордо постъпваха против тях; и Ти си придобил име, както е известно днес. </p>
<p id="v11"><sup><small>11</small></sup>  Ти и раздели морето пред тях, та преминаха по сухо всред морето; а гонителите им Ти хвърли в дълбочините, като камък в силните води. </p>
<p id="v12"><sup><small>12</small></sup>  При това денем Ти ги води с облачен стълб, а нощем с огнен стълб, за да им светиш по пътя, през която трябваше да минат. </p>
<p id="v13"><sup><small>13</small></sup>  Тоже Ти слезе на Синайската планина та говори с тях от небето, и им даде справедливи съдби и закони на истината, и добри повеления и заповеди; </p>
<p id="v14"><sup><small>14</small></sup>  и им направи позната светата Своя събота, и им даде заповеди, повеления и закони чрез слугата Си Моисея. </p>
<p id="v15"><sup><small>15</small></sup>  Ти им даде и хляб от небето, когато бяха гладни, и им извади вода из скала, когато бяха жадни; и заповяда им да влязат, за да завладеят земята, за която беше се клел, че ще им я дадеш. </p>
<p id="v16"><sup><small>16</small></sup>  Но те и бащите ни се възгордяха, закоравиха врата си и не послушаха Твоите заповеди; </p>
<p id="v17"><sup><small>17</small></sup>  те отказаха да послушат, и не си спомниха чудесата, които Ти извърши за тях; но закоравиха врата си, и в бунта си определиха началник, за да се върнат в робството си. Но понеже си Бог, Който обичаш да прощаваш, милостив и жалостив, дълготърпелив и многомилостив, Ти не ги остави. </p>
<p id="v18"><sup><small>18</small></sup>  Даже, когато си направиха леяно теле и рекоха: Ето твоят Бог, който те изведе из Египет, и извършиха предизвикателства, </p>
<p id="v19"><sup><small>19</small></sup>  Ти пак в голямото Си милосърдие не ги остави в пустинята; облачният стълб не престана да бъде над тях денем, за да ги води из пътя, нито огненият стълб нощем, за да им свети по пътя, през който трябваше да минат. </p>
<p id="v20"><sup><small>20</small></sup>  И ти им даде благия Си Дух, за да ги вразумява и не отне манната Си от устата им, и даде им вода, когато бяха жадни. </p>
<p id="v21"><sup><small>21</small></sup>  Даже Ти ги храни четиридесет години в пустинята, та нищо не им липсваше; дрехите им не овехтяха и нозете им не отекоха. </p>
<p id="v22"><sup><small>22</small></sup>  При това, Ти им даде царства и племена, които им раздели за дялове; и така завладяха земята на Сиона, и земята на есевонския цар, и земята на васанския цар Ог. </p>
<p id="v23"><sup><small>23</small></sup>  И Ти умножи чадата им като небесните звезди, и заведе ги в земята, за която беше казал на бащите им да влязат в нея, за да я завладеят. </p>
<p id="v24"><sup><small>24</small></sup>  И те, чадата им влязоха та завладяха земята; и Ти покори пред тях жителите на земята, ханаанците, и предаде ги в ръцете им с царете им и племената на земята, за да им сторят по волята си. </p>
<p id="v25"><sup><small>25</small></sup>  И те превзеха укрепени градове и плодовита земя; и притежаваха къщи пълни с всякакви блага, изкопани кладенци, лозя, маслини, и множество плодовити дървета; така те ядоха и се наситиха, затлъстяха, и се насладиха с Твоята голяма благост. </p>
<p id="v26"><sup><small>26</small></sup>  Но те не се покоряваха, подигнаха се против Теме, захвърляха Твоя закон зад гърбовете си, и избиваха Твоите пророци, които заявяваха против тях, за да ги обърнат към Тебе, и извършиха големи предизвикателства. </p>
<p id="v27"><sup><small>27</small></sup>  Затова, Ти ги предаваше в ръката на притеснителите им, които ги притесняваха; а във време на притеснението им, като викаха към Тебе, Ти слушаше от небето, и според голямото Си милосърдие им даваше избавители, които ги избавяха от ръката на притеснителите им. </p>
<p id="v28"><sup><small>28</small></sup>  Но като се успокояваха, те пак вършеха зло пред Тебе; затова Ти ги оставяше в ръката на неприятелите им, които и ги завладяваха; но пак, когато се обръщаха те викаха към Тебе, Ти ги слушаше от небето, и много пъти ги избавяше според милосърдието Си. </p>
<p id="v29"><sup><small>29</small></sup>  Ти и заявяваше против тях, за да ги обърнеш към закона Си; но те се гордееха и не слушаха Твоите заповеди, но съгрешаваха против съдбите Ти (чрез които, ако ги изпълнява човек, ще живее), и обръщаха към Тебе гърба си, и закоравяваха врата си та и не слушаха. </p>
<p id="v30"><sup><small>30</small></sup>  Въпраки това, Ти много години ги търпеше и заявяваше против тях чрез Духа Си посредством пророците Си, но те не внимаваха; затова Ти ги предаде в ръката на племената на земите. </p>
<p id="v31"><sup><small>31</small></sup>  Обаче, поради голямото Твое милосърдие не ги довърши, нито ги остави; защото си Бог щедър и милостив. </p>
<p id="v32"><sup><small>32</small></sup>  Сега, прочее, Боже наш, велики, мощни и страшни Боже, Който пазиш завет и милост, да се не счита за малко пред Тебе цялото злострадание, което е постигнало нас, царете ни, първенците ни, свещениците ни, пророците ни, бащите ни и всичките Твои люде от времето на асирийските царе до днес. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Наистина Ти си справедлив във всичко, което ни е сполетяло; защото ти си действувал верно, а ние сме постъпвали нечестиво. </p>
<p id="v34"><sup><small>34</small></sup>  Още царете ни, първенците ни, свещениците ни и бащите ни не са опазили закона Ти, и не са внимавали в твоите заповеди и заявления, с които си заявявал против тях. </p>
<p id="v35"><sup><small>35</small></sup>  Защото те през време на царството си, и при голямата благост, която Ти им показа, и в широката плодовита земя, която Ти постави пред тях, не Ти служиха, нито се обърнаха от нечестивите си дела. </p>
<p id="v36"><sup><small>36</small></sup>  Ето, роби сме днес; и в земята, която Ти даде на бащите ни, за да ядат плода й и благото й, ето роби сме в нея. </p>
<p id="v37"><sup><small>37</small></sup>  Тя дава голямо изобилие на царете, които Ти си поставил над нас, поради греховете ни; и властвуват над телата ни и над добитъка ни според волята си; а ние сме в голямо притеснение. </p>
<p id="v38"><sup><small>38</small></sup>  Поради всичко това ние правим верен завет и го написваме; и първенците ни, свещениците ни го подпечатват. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Nehemiah/8">
          <span class="mdi mdi-arrow-left-drop-circle"></span><span class="pl-2">Неемия - глава 8</span>
        </a>
        </td>
        <td>
        <a href="/bg/Bible/Nehemiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Nehemiah/10">
          <span class="pr-2">Неемия - глава 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:6 <i>Създател на небето и земята</i>: <a href="/bg/The_Urantia_Book/128#p1_10">КУ 128:1.10</a>.  <i>Бог създаде небето и земята</i>: <a href="/bg/The_Urantia_Book/92#p6_6">КУ 92:6.6</a>.  <i>Бог е създал всички неща и същества</i>: <a href="/bg/The_Urantia_Book/131#p10_2">КУ 131:10.2</a>.  <i>Бог ги пази всички</i>: <a href="/bg/The_Urantia_Book/4#p1_5">КУ 4:1.5</a>.  <i>Един Бог</i>: <a href="/bg/The_Urantia_Book/45#p4_8">КУ 45:4.8</a>.  <i>Небето, небето на небесата</i>: <a href="/bg/The_Urantia_Book/48#p6_12">КУ 48:6.12</a>.  <i>Бог създаде небето и земята</i>: <a href="/bg/The_Urantia_Book/1#p0_1">КУ 1:0.1</a>.  <i>Бог е един</i>: <a href="/bg/The_Urantia_Book/56#p4_4">КУ 56:4.4</a>.  <i>Небето на небесата</i>: <a href="/bg/The_Urantia_Book/181#p1_2">КУ 181:1.2</a>.  <i>Един Бог</i>: <a href="/bg/The_Urantia_Book/92#p6_6">КУ 92:6.6</a>.  <i>Един Бог</i>: <a href="/bg/The_Urantia_Book/92#p5_8">КУ 92:5.8</a>.  <i>Небето, небето на небесата</i>: <a href="/bg/The_Urantia_Book/48#p6_12">КУ 48:6.12</a>.  <i>Бог: създател, пазител</i>: <a href="/bg/The_Urantia_Book/131#p2_7">КУ 131:2.7</a>.  <i>Един Бог</i>: <a href="/bg/The_Urantia_Book/131#p10_2">КУ 131:10.2</a>.  <i>Небето на небесата</i>: <a href="/bg/The_Urantia_Book/3#p1_2">КУ 3:1.2</a>.  <i>Верен и божествен Създател</i>: <a href="/bg/The_Urantia_Book/2#p1_2">КУ 2:1.2</a>.  <i>Бог като Създател на всичко</i>: <a href="/bg/The_Urantia_Book/0#p2_9">КУ 0:2.9</a>.  <i>Господ Бог е един</i>: <a href="/bg/The_Urantia_Book/1#p7_6">КУ 1:7.6</a>.  <i>Няма Бог до теб</i>: <a href="/bg/The_Urantia_Book/1#p0_1">КУ 1:0.1</a>.  <i>Небето на небесата</i>: <a href="/bg/The_Urantia_Book/2#p1_1">КУ 2:1.1</a>.  <i>Вселенски създател</i>: <a href="/bg/The_Urantia_Book/142#p3_7">КУ 142:3.7</a>.  <i>Бог създаде всичко</i>: <a href="/bg/The_Urantia_Book/131#p2_2">КУ 131:2.2</a>.  <i>Господ, нашият Бог, е един Бог</i>: <a href="/bg/The_Urantia_Book/10#p7_1">КУ 10:7.1</a>.  <i>Бог създаде</i>: <a href="/bg/The_Urantia_Book/95#p5_9">КУ 95:5.9</a>.  <i>Бог е създал всичко</i>: <a href="/bg/The_Urantia_Book/6#p1_3">КУ 6:1.3</a>.  <i>Творецът</i>: <a href="/bg/The_Urantia_Book/131#p10_6">КУ 131:10.6</a>.  <i>Господ е един Бог</i>: <a href="/bg/The_Urantia_Book/96#p5_5">КУ 96:5.5</a>.  <i>Част 1: Ти си само Бог</i>: <a href="/bg/The_Urantia_Book/1#p0_1">КУ 1:0.1</a>. </li>
  <li id="fn2"><a href="#cite2">↑</a> 9:32 <i>Могъща, страшна</i>: <a href="/bg/The_Urantia_Book/96#p4_5">КУ 96:4.5</a>. </li>
</ol>
</div>
