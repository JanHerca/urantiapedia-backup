<!--
title: Авакум - глава 2
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Habakkuk/1">Авакум - глава 1</a></td>
        <td><a href="/bg/Bible/Habakkuk/Index">Индекс</a></td>
        <td><a href="/bg/Bible/Habakkuk/3">Авакум - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  На стражата си ще застана, Ще се изправя на кулата, И ще внимавам да видя какво ще ми говори той, И какво да отговоря на изобличителя си. </p>
<p id="v2"><sup><small>2</small></sup>  Господ в отговор ми рече: Напиши видението и изложи го ясно на дъсчици, За да може да се чете бързо. </p>
<p id="v3"><sup><small>3</small></sup>  Защото видението се отнася към едно определено бъдеще време, Но бърза към изпълнението си, и няма да излъже; Ако и да се бави, чакай го, Защото непременно ще дойде, няма да закъснее. </p>
<p id="v4"><sup><small>4</small></sup>  Ето, душата му се надигна, не е отдън права; А праведният ще живее чрез вярата си. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  При това, понеже виното е коварник, Той е високоумен човек, който не мирува, Който разширява охотата си като Шеол, И, като смъртта, не се насища, Но събира при себе си всичките  народи,  И натрупва при себе си всичките племена. </p>
<p id="v6"><sup><small>6</small></sup>  Против такъв няма ли всички тия да съставят притча, И против него присмивателна поговорка? като рекат: Горко на оногова, който натрупва много  нещо , което не е негово! - докога? - И който товари себе си със залози! </p>
<p id="v7"><sup><small>7</small></sup>  Няма ли да станат внезапно ония, които ще те хапят чрез лихоимство, И да се повдигнат ония, които ще те правят окаян, Та ти да им станеш за плячка? </p>
<p id="v8"><sup><small>8</small></sup>  Понеже ти обра много народи, Всички останали от племената ще те оберат, Поради кръвта на човеците, И поради насилието, извършено от тебе на земята, На града и на всичките му жители. </p>
<p id="v9"><sup><small>9</small></sup>  Горко на оногова, който придобива неправедна печалба за дома си, За да постави гнездото си на високо, Та да се избави от силата на бедствието! </p>
<p id="v10"><sup><small>10</small></sup>  Ти си намислил онова, което ще докара срам на дома ти Като си изтребил много племена, И си съгрешил против своята си душа. </p>
<p id="v11"><sup><small>11</small></sup>  Защото камъкът ще извика из стената, И гредата из дървята ще му отговори. </p>
<p id="v12"><sup><small>12</small></sup>  Горко на оногова, който гради град с кръв, И утвърждава град с неправда! </p>
<p id="v13"><sup><small>13</small></sup>  Ето, не е ли от Господа на Силите това, Дето се трудят племената за огъня, И народите се мъчат за суетата? <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Защото земята ще бъде пълна Със знанието на славата Господна Както водите покриват морето. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Горко на оногова, който напоява ближния си, - На тебе, който изливаш яростта си, още ги и опиваш, За да гледаш голотата им! </p>
<p id="v16"><sup><small>16</small></sup>  Напълнил си се със срам, а не със слава; Пий и ти, и нека се открие краекожието ти, Чашата на десницата Господна ще се обърне към тебе, И гнусно безчестие ще бъде върху славата ти. </p>
<p id="v17"><sup><small>17</small></sup>  Защото неправдата ти към Ливан ще те покрие, И изтребването на уплашените животни, Поради кръвта на човеците, И насилието, извършено от тебе  на земята, На града, и на всичките му жители. </p>
<p id="v18"><sup><small>18</small></sup>  Какво ползва изваяният идол, Та го е изваял художника му? - Или леяният идол, учителят на лъжата, Та уповава творителят му на делото си, Тъй щото да прави неми идоли? </p>
<p id="v19"><sup><small>19</small></sup>  Горко на оногова, който казва На дървото: Събуди се! - На немия камък: Вдигни се! То ли ще го научи? Ето, то е обковано със злато и сребро, И няма никакво дишане в него. </p>
<p id="v20"><sup><small>20</small></sup>  Но Господ е в светия си храм; Млъкни пред Него, цяла земльо. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Habakkuk/1">Авакум - глава 1</a></td>
        <td><a href="/bg/Bible/Habakkuk/Index">Индекс</a></td>
        <td><a href="/bg/Bible/Habakkuk/3">Авакум - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:4 <i>Праведните ще живеят чрез вяра</i>: <a href="/bg/The_Urantia_Book/131#p2_8">КУ 131:2.8</a>.  <i>Праведните ще живеят чрез вяра</i>: <a href="/bg/The_Urantia_Book/150#p5_2">КУ 150:5.2</a>.  <i>Вярата е цената за влизане</i>: <a href="/bg/The_Urantia_Book/137#p8_17">КУ 137:8.17</a>. </li>
  <li id="fn2"><a href="#cite2">↑</a> 2:13 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
  <li id="fn3"><a href="#cite3">↑</a> 2:14 <i>Земята е пълна с познание за Бога</i>: <a href="/bg/The_Urantia_Book/131#p2_2">КУ 131:2.2</a>. </li>
</ol>
</div>
