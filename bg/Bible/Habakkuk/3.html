<!--
title: Авакум - глава 3
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Habakkuk/2">Авакум - глава 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Habakkuk/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Молитвата на пророк Авакума, по Оплакванията. </p>
<p id="v2"><sup><small>2</small></sup>  Господи, чух вестта за Тебе, и се убоях. Господи, оживявай делото си всред годините, Всред годините го изявявай. В гнева си помни милостта. </p>
<p id="v3"><sup><small>3</small></sup>  Бог дойде от Теман, И Светият от хълма Фаран. (Села.) Славата му покри небето, И земята бе пълна с хваление към Него. </p>
<p id="v4"><sup><small>4</small></sup>  Сиянието му бе като светлината; Лъчи се издаваха из страната му; И там бе скривалището на силата му. </p>
<p id="v5"><sup><small>5</small></sup>  Пред него вървеше морът, И мълнии излизаха под нозете му. </p>
<p id="v6"><sup><small>6</small></sup>  Той застана и разклати земята, Погледна и направи народите да треперят; И вечните планини се разпаднаха, Безконечните гори се наведоха; Постъпките му бяха като в древността. </p>
<p id="v7"><sup><small>7</small></sup>  Видях шатрите на Етиопия наскърбени; Поклатиха се завесите на Мадиамската земя. </p>
<p id="v8"><sup><small>8</small></sup>  Негодува ли Господ против реките? Беше ли гневът Ти против реките, Беше ли гневът Ти против морето, Та си възседнал на конете си И на колесниците си, за да избавяш? </p>
<p id="v9"><sup><small>9</small></sup>  Лъкът Ти биде изваден от покривката си, Както Ти с клетва извести на племената. (Села.) Ти проряза земята с реки. </p>
<p id="v10"><sup><small>10</small></sup>  Видяха Те планините и се убояха; Водният потоп нападна; Бездната издаде гласа си, Вдигна ръцете си нависоко. </p>
<p id="v11"><sup><small>11</small></sup>  Слънцето и луната застанаха в жилището си При виделината на твоите летящи стрели, При сиянието на блестящото ти копие. </p>
<p id="v12"><sup><small>12</small></sup>  С негодувание си преминал земята, С гняв си вършеял народите. </p>
<p id="v13"><sup><small>13</small></sup>  Излязъл си за изблавление на людете си, За избавление чрез помазаника си; Отсякъл си началника от дома на нечестивите, Открил си основите дори до върха. (Села.) </p>
<p id="v14"><sup><small>14</small></sup>  Пронизал си със собствените му копия главата на военните му, Които като вихрушка се устремиха да ме разбият, И чиято радост бе като че ли да ядят скришно сиромаха. </p>
<p id="v15"><sup><small>15</small></sup>  С конете си преминал си морето, Натрупаните много води. </p>
<p id="v16"><sup><small>16</small></sup>  Чух, и вътрешностите ми се смутиха, Устните ми трепереха от гласа, Гнилота прониква в костите ми, И на мястото си се разтреперах; Защото трябва да чакам тихо скръбния ден, Когато възлезе против людете Оня, който ще се опълчи против тях. </p>
<p id="v17"><sup><small>17</small></sup>  Защото, ако и да не цъфти смоковницата, Нито да има плод по лозите, Трудът на маслината да се осуети, И нивите да не дадат храна, Стадото да се отсече от оградата, И да няма говеда в оборите, </p>
<p id="v18"><sup><small>18</small></sup>  Пак аз ще се веселя в Господа, Ще се радвам в Бога на спасението си. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Иеова Господ е силата ми; Той прави нозете ми като нозете на елените, И ще ме направи да ходя по височините си. За първия певец върху струнните ми инструменти. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 3:18 <i>Бог на спасението</i>: <a href="/bg/The_Urantia_Book/2#p6_3">КУ 2:6.3</a>.  <i>Радостта на спасението</i>: <a href="/bg/The_Urantia_Book/190#p5_4">КУ 190:5.4</a>. </li>
</ol>
</div>
