<!--
title: 2 Коринтяни - глава 10
description: 
published: true
date: 2022-10-6T9:45:13Z
tags: bible, bible—2 corinthians
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Corinthians/9">2 Коринтяни - глава 9</a></td>
        <td><a href="/bg/Bible/2_Corinthians/Index">Индекс</a></td>
        <td><a href="/bg/Bible/2_Corinthians/11">2 Коринтяни - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И сам аз, Павел, ви моля поради Христовата кротост и нежност, аз, който съм смирен когато съм между вас, а когато отсътствувам ставам смел към вас, - </p>
<p id="v2"><sup><small>2</small></sup>  моля ви се, когато съм при вас да се не принудя да употребя смелост с оная увереност, с която мисля да се одързостя против някои, които разчитат, че ние плътски се обхождаме. </p>
<p id="v3"><sup><small>3</small></sup>  Защото, ако и да живеем в плът, по плът не воюваме. </p>
<p id="v4"><sup><small>4</small></sup>  Защото оръжията, с които воюваме, не са плътски, но пред Бога са силни за събаряне на крепости. </p>
<p id="v5"><sup><small>5</small></sup>  Понеже събаряме помисли и всичко, което се издига високо против познанието на Бога, и пленяваме всеки разум да се покорява на Христа. </p>
<p id="v6"><sup><small>6</small></sup>  И готови сме да накажем всяко непослушание, щом стане пълно вашето послушание. </p>
<p id="v7"><sup><small>7</small></sup>  Вие гледате на външното. Ако някой е уверен в себе си, че е Христов, то нека размисли още веднаж в себе си, че, както той е Христов, така и ние сме Христови. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Защото, ако бих се и нещо повечко похвалил с нашата власт, която Господ даде за назиданието ви, а не за разорението ви, не бих се засрамил. </p>
<p id="v9"><sup><small>9</small></sup>  Обаче нека се не покажа, че желая да ви заплашвам с посланията си. </p>
<p id="v10"><sup><small>10</small></sup>  Понеже, казват някои, посланията му са строги и силни, но личното му присъствие е слабо и говоренето нищожно. </p>
<p id="v11"><sup><small>11</small></sup>  Такъв нека има предвид това, че, каквито сме на думи в посланията си, когато сме далеч от вас, такива сме и на дело, когато сме при вас. </p>
<p id="v12"><sup><small>12</small></sup>  Защото не смеем да считаме или сравняваме себе си с някои от ония, които препоръчват сами себе си; но те, като мерят себе си със себе си, и като сравняват себе си със себе си, не постъпват разумно. </p>
<p id="v13"><sup><small>13</small></sup>  А ние няма да се похвалим с това, което е вън от мярката ни, но според мярката на областта, която Бог ни е определил, като мярка, която да достигне дори до вас. </p>
<p id="v14"><sup><small>14</small></sup>  Защото ние не се простираме чрезмерно, като че ли не сме достигнали до вас; защото ние първи достигнахме до вас с Христовото благовестие. </p>
<p id="v15"><sup><small>15</small></sup>  И не се хвалим с това, което е вън от мярката ни, тоест, с чужди трудове, но имаме надежда, че с растенето на вярата ви, ние ще имаме по-голяма област за работа между вас, и то премного, </p>
<p id="v16"><sup><small>16</small></sup>  така щото да проповядваме благовестието и от вас по-нататък, а не да се хвалим с готовото в чужда област. </p>
<p id="v17"><sup><small>17</small></sup>  А който се хвали, с Господа да се хвали. </p>
<p id="v18"><sup><small>18</small></sup>  Защото не е одобрен тоя, който сам себе си препоръчва, но тоя, когото Господ препоръчва. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Corinthians/9">2 Коринтяни - глава 9</a></td>
        <td><a href="/bg/Bible/2_Corinthians/Index">Индекс</a></td>
        <td><a href="/bg/Bible/2_Corinthians/11">2 Коринтяни - глава 11</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 10:7 <i>Не обръщай внимание на външния вид</i>: <a href="/bg/The_Urantia_Book/174#p0_2">КУ 174:0.2</a>. </li>
</ol>
</div>
