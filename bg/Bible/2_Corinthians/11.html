<!--
title: 2 Коринтяни - глава 11
description: 
published: true
date: 2022-10-6T9:45:13Z
tags: bible, bible—2 corinthians
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Corinthians/10">2 Коринтяни - глава 10</a></td>
        <td><a href="/bg/Bible/2_Corinthians/Index">Индекс</a></td>
        <td><a href="/bg/Bible/2_Corinthians/12">2 Коринтяни - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Дано бихте потърпели малко моето безумие; да! потърпете ме, </p>
<p id="v2"><sup><small>2</small></sup>  защото ревнувам за вас с божествена ревност, понеже ви сгодих с един мъж, да ви представя като чиста девица на Христа. </p>
<p id="v3"><sup><small>3</small></sup>  Но боя се да не би, както змията измами Ева с хитростта си, да се разврати умът ви и отпадне от простотата и чистотата, която дължите на Христа. </p>
<p id="v4"><sup><small>4</small></sup>  Защото, ако дойде някой и ви проповядва друг Исус, когото ние не сме проповядвали, или ако получите друг дух, когото не сте получили, или друго благовестие, което не сте приели, вие лесно го търпите. </p>
<p id="v5"><sup><small>5</small></sup>  Обаче мисля, че аз не съм в нищо по-долен от тия превъзходни апостоли! </p>
<p id="v6"><sup><small>6</small></sup>  А пък, ако и да съм в говоренето прост, в знанието не съм; дори ние по всякакъв начин сме ви показали това във всичко. </p>
<p id="v7"><sup><small>7</small></sup>  Грях ли съм сторил, като смирявах себе си, за да се издигнете вие, понеже ви проповядвах Божието благовестие даром? </p>
<p id="v8"><sup><small>8</small></sup>  Други църкви обрах, като вземах заплата от тях, за да служа на вас; </p>
<p id="v9"><sup><small>9</small></sup>  а когато бях при вас и изпаднах в нужда, не отегчих никого, защото братята, които дойдоха от Македония, задоволиха нуждата ми. Така във всичко се пазих, и ще се пазя, да не ви отегча. </p>
<p id="v10"><sup><small>10</small></sup>  Заради Христовата истинност, която е и в мене, никой няма да ми отнеме тая похвала в ахайските места. </p>
<p id="v11"><sup><small>11</small></sup>  Защо? Защото ви не обичам ли? Знае Бог! </p>
<p id="v12"><sup><small>12</small></sup>  А каквото правя, това и ще правя, за да отсека причината на тия, които търсят причина против мене, та относно това, с което те се хвалят, да се намерят също такива, каквито сме и ние. </p>
<p id="v13"><sup><small>13</small></sup>  Защото такива човеци са лъжеапостоли, лукави работници, които се преправят на Христови апостоли. </p>
<p id="v14"><sup><small>14</small></sup>  И не е чудно; защото сам сатана се преправя на светъл ангел; <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  тъй че, не е голямо нещо, ако и неговите служители се преправят на служители на правдата. Но тяхната сетнина ще бъде според делата им. </p>
<p id="v16"><sup><small>16</small></sup>  Пак казвам, никой да не ме счита за безумен; иначе, приемете ме като безумен, та да се похваля и аз малко нещо. </p>
<p id="v17"><sup><small>17</small></sup>  (Това, което казвам, не го казвам по Господа, но като в безумие, в тая моя увереност на хваленето. </p>
<p id="v18"><sup><small>18</small></sup>  Тъй като мнозина се хвалят по плът, ще се похваля и аз). </p>
<p id="v19"><sup><small>19</small></sup>  Защото вие, като сте разумни, с готовност търпите безумните; </p>
<p id="v20"><sup><small>20</small></sup>  понеже търпите, ако някой ви заробва, ако ви изпояжда, ако ви обира, ако се превъзнася, ако ви бие по лицето. </p>
<p id="v21"><sup><small>21</small></sup>  За свое унижение го казвам, като че ли сме били слаби; но с каквото се осмелява някой да се хвали, (в безумие говоря), осмелявам се и аз. </p>
<p id="v22"><sup><small>22</small></sup>  Евреи ли са? И аз съм; израилтяни ли са? И аз съм; Авраамово потомство ли са? И аз съм; <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  служители Христови ли са? (в безумие говоря), аз повече: бил съм в повече трудове, в тъмници още повече, в бичувания чрезмерно, много пъти и на смърт. </p>
<p id="v24"><sup><small>24</small></sup>  Пет пъти юдеите ми удариха по четиридесет удара без един; </p>
<p id="v25"><sup><small>25</small></sup>  три пъти бях бит с тояги, веднъж ме биха с камъни, три пъти съм претърпял корабокрушение, една нощ и един ден съм бил по морските дълбочини. </p>
<p id="v26"><sup><small>26</small></sup>  Много пъти съм бил и в пътешествия; в опасност от реки, в опасност от разбойници, в опасност от съотечественици, в опасност от езичници, в опасност в град, в опасност в пустиня, в опасност по море, в опасност между лъжебратя; </p>
<p id="v27"><sup><small>27</small></sup>  в труд и в мъка, много пъти в неспане, в глад и жажда, много пъти в неядене, в студ и в голота; </p>
<p id="v28"><sup><small>28</small></sup>  и, освен другите неща, които не споменавам, има и това, което тежи върху мене всеки ден, грижата за всичките църкви. </p>
<p id="v29"><sup><small>29</small></sup>  Кой изнемощява, без да изнемощявам и аз? Кой се съблазнява без да се разпалям аз? </p>
<p id="v30"><sup><small>30</small></sup>  Ако трябва да се хваля, ще се похваля с това, което се отнася до немощта ми. </p>
<p id="v31"><sup><small>31</small></sup>  Бог и Отец на Господа Исуса [Христа], Който е благословен до века, знае, че не лъжа. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  (В Дамаск областният управител на цар Арета тури стража в град Дамаск за да ме улови; </p>
<p id="v33"><sup><small>33</small></sup>  и през прозорец по стената ме спуснаха с кош, та избягах от ръцете му). </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Corinthians/10">2 Коринтяни - глава 10</a></td>
        <td><a href="/bg/Bible/2_Corinthians/Index">Индекс</a></td>
        <td><a href="/bg/Bible/2_Corinthians/12">2 Коринтяни - глава 12</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 11:31 <i>Отец на Господ Исус Христос</i>: <a href="/bg/The_Urantia_Book/194#p3_11">КУ 194:3.11</a>.  <i>Отец на Господ Исус Христос</i>: <a href="/bg/The_Urantia_Book/194#p4_6">КУ 194:4.6</a>. </li>
  <li id="fn2"><a href="#cite2">↑</a> 11:14 <i>Евангелие от светлина</i>: <a href="/bg/The_Urantia_Book/31#p7_1">КУ 31:7.1</a>.  <i>Сатаната, гениално създание</i>: <a href="/bg/The_Urantia_Book/67#p1_1">КУ 67:1.1</a>. </li>
  <li id="fn3"><a href="#cite3">↑</a> 11:22 <i>Павел, евреин от Евреите</i>: <a href="/bg/The_Urantia_Book/121#p1_2">КУ 121:1.2</a>. </li>
</ol>
</div>
