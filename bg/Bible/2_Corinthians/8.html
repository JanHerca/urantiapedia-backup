<!--
title: 2 Коринтяни - глава 8
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Corinthians/7">2 Коринтяни - глава 7</a></td>
        <td><a href="/bg/Bible/2_Corinthians/Index">Индекс</a></td>
        <td><a href="/bg/Bible/2_Corinthians/9">2 Коринтяни - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  При това, братя, известявам ви Божията благодат, дадена на църквите в Македония, </p>
<p id="v2"><sup><small>2</small></sup>  че, макар и да търпят голямо утеснение, пак великата им радост и дълбоката им беднотия дадоха повод да преизобилва богатството на тяхната щедрост. </p>
<p id="v3"><sup><small>3</small></sup>  Защото свидетелствувам, че те дадоха доброволно според силата си, и даже вън от силата си, </p>
<p id="v4"><sup><small>4</small></sup>  като ни умоляваха с голямо настояване, относно това даване ( Гръцки: Относно благодатта) , дано да участвуват и те в служенето на светиите. </p>
<p id="v5"><sup><small>5</small></sup>  И те не само дадоха, както се надявахме, но първо предадоха себе си на Господа и , по Божията воля на нас; </p>
<p id="v6"><sup><small>6</small></sup>  така щото помолихме Тита да довърши между вас и това благодеяние, както го беше и започнал. </p>
<p id="v7"><sup><small>7</small></sup>  И тъй, както изобилвате във всяко нещо, - във вяра, в говорене, в знание, в пълно усърдие и в любов към нас, - така да преизобилвате и в това благодеяние. </p>
<p id="v8"><sup><small>8</small></sup>  Не казвам това като по заповед, но за да опитам искреността на вашата любов чрез усърдието на другите. </p>
<p id="v9"><sup><small>9</small></sup>  Защото знаете благодатта на нашия Господ Исус Христос, че, богат като бе, за вас стана сиромах, за да се обогатите вие чрез Неговата сиромашия. </p>
<p id="v10"><sup><small>10</small></sup>  А относно това нещо аз давам тоя съвет, че така да го направите е полезно за вас, които лани бяхте първи не само да го правите, но и да желаете да го направите. </p>
<p id="v11"><sup><small>11</small></sup>  А сега го свършете и на дело, така щото както сте били усърдни в желанието, така да бъдете и в доизкарването, според каквото имате. </p>
<p id="v12"><sup><small>12</small></sup>  Защото, ако има усърдие, то е прието според колкото има човек, а не според колкото няма. </p>
<p id="v13"><sup><small>13</small></sup>  Понеже не искам други да бъдат облекчени, а вие утеснени; </p>
<p id="v14"><sup><small>14</small></sup>  но да има равенство, така щото вашето сегашно изобилие да запълни тяхната оскъдност, та и тяхното изобилие да послужи на вашата оскъдност; така щото да има равенство, </p>
<p id="v15"><sup><small>15</small></sup>  според както е писано: "Който беше събрал много, нямаше излишък; и който беше събрал малко, не му беше оскъдно". </p>
<p id="v16"><sup><small>16</small></sup>  А благодарение на Бога, Който туря в сърдцето на Тита същото усърдие за вас, което имаме и ние; </p>
<p id="v17"><sup><small>17</small></sup>  защото наистина прие молбата ни, а при това, като беше сам много усърден, тръгна към вас самоволно. </p>
<p id="v18"><sup><small>18</small></sup>  Пратихме с него и брата, чиято похвала в делотона благовестието е известна във всичките църкви; <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  и не само това, но още беше избран от църквите да пътува с нас за делото на това благодеяние, на което служим за славата на Господа, и за да се покаже нашето усърдие, </p>
<p id="v20"><sup><small>20</small></sup>  като избягваме това, - някой да ни упрекне относно тоя щедър подарък, който е поверен на нашето служение; </p>
<p id="v21"><sup><small>21</small></sup>  понеже се грижим за това, което е честно, не само пред Господа, но и пред човеците. </p>
<p id="v22"><sup><small>22</small></sup>  Пратихме с тях и другия ни брат, чието усърдие много пъти и в много неща сме опитали, и който сега е много по усърден поради голямото му към вас доверие. </p>
<p id="v23"><sup><small>23</small></sup>  Колкото за Тита, той е мой другар и съработник между вас; а колкото за нашите братя, те са пратеници на църквите, те са слава на Христа. </p>
<p id="v24"><sup><small>24</small></sup>  Покажете им, прочее, пред църквите доказателство на вашата любов и на справедливостта на нашата похвала с вас. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Corinthians/7">2 Коринтяни - глава 7</a></td>
        <td><a href="/bg/Bible/2_Corinthians/Index">Индекс</a></td>
        <td><a href="/bg/Bible/2_Corinthians/9">2 Коринтяни - глава 9</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 8:18,22 <i>Наричани „брат“ и „сестра“</i>: <a href="/bg/The_Urantia_Book/194#p4_7">КУ 194:4.7</a>. </li>
</ol>
</div>
