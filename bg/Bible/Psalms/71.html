<!--
title: Псалми - глава 71
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Psalms/70">Псалми - глава 70</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Psalms/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Psalms/72">Псалми - глава 72</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 70). На тебе, Господи, уповавам; Да се не посрамя никога. </p>
<p id="v2"><sup><small>2</small></sup>  Избави ме в правдата Си и освободи ме; Приклони към мене ухото Си и спаси ме. </p>
<p id="v3"><sup><small>3</small></sup>  Бъди ми канара за прибежище, към което винаги да се обръщам. Ти си разрешил спасението ми, Защото канара моя и крепост моя си Ти. </p>
<p id="v4"><sup><small>4</small></sup>  Боже мой избави ме от ръката на нечестивия, От ръката на законопрестъпника и насилника. </p>
<p id="v5"><sup><small>5</small></sup>  Защото Ти, Господи Иеова, си моя надежда; На Тебе съм уповавал от младостта си. </p>
<p id="v6"><sup><small>6</small></sup>  Ти си ми бил подпорка от рождението ми; От утробата на майка ми Ти си бил мой благодетел; За Тебе ще бъде винаги хвалението ми. </p>
<p id="v7"><sup><small>7</small></sup>  Като чудовище съм станал на мнозина; Но Ти си ми яко прибежище. </p>
<p id="v8"><sup><small>8</small></sup>  Устата ми ще се пълнят всеки ден С хваление и славене на Тебе. </p>
<p id="v9"><sup><small>9</small></sup>  Не ме отхвърляй във време на старостта ми; Не ме оставяй, когато отпада силата ми; </p>
<p id="v10"><sup><small>10</small></sup>  Защото неприятелите ми за мене говорят, И ония, които причакват душата ми, наговарят се помежду си </p>
<p id="v11"><sup><small>11</small></sup>  И казват: Бог го е оставил; Погнете и хванете го, защото няма кой да го избави. </p>
<p id="v12"><sup><small>12</small></sup>  Боже, не се отдалечавай от мене; Боже мой, побързай да ми помогнеш. </p>
<p id="v13"><sup><small>13</small></sup>  Нека се посрамят и се изтребят противниците на душата ми; Нека се покрият с укор и срам ония, които искат зло за мене. </p>
<p id="v14"><sup><small>14</small></sup>  Но аз винаги ще се надявам. И ще Те хваля все повече и повече. </p>
<p id="v15"><sup><small>15</small></sup>  Устата ми цял ден ще разказват правдата Ти и избавлението, което ми вършиш, Защото не мога да ги изброя. </p>
<p id="v16"><sup><small>16</small></sup>  Ще дойда и ще хваля мощните дела на Господа Иеова. Ще спомням Твоята правда, само Твоята. </p>
<p id="v17"><sup><small>17</small></sup>  Боже, Ти си ме научил от младостта ми; И до сега съм разгласявал Твоите чудесни дела. </p>
<p id="v18"><sup><small>18</small></sup>  Да! дори до старост и бели коси, Боже, не ме оставяй, Докато не разглася силата Ти на идещия род, Твоята мощ на всички бъдещи поколения. </p>
<p id="v19"><sup><small>19</small></sup>  Също и правдата Ти, Боже, стигна на високо; Ти, Боже, Който си извършил велики дела, кой е подобен на Тебе? </p>
<p id="v20"><sup><small>20</small></sup>  Ти, Който си ми показал много и тежки притеснения, Пак ще ме съживиш, И от дълбочините на земята пак ще ме извадиш. </p>
<p id="v21"><sup><small>21</small></sup>  Ще уголемиш величието ми, И наново ще ме утешиш. </p>
<p id="v22"><sup><small>22</small></sup>  И аз, Боже мой, ще славословя с псалтир Тебе и Твоята вярност; На Тебе, Свети Израилев, ще пея хваление с арфа. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  ще се радват много устните ми, когато Те славословя, Тоже и душата ми, която си изкупил. </p>
<p id="v24"><sup><small>24</small></sup>  Езикът ми, тъй също, ще приказва за правдата Ти всеки ден, Защото се посрамиха - защото се смутиха - ония, които искат зло за мене. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 71:22 <i>Светия на Израел</i>: <a href="/bg/The_Urantia_Book/128#p1_10">КУ 128:1.10</a>.  <i>Светият на Израел</i>: <a href="/bg/The_Urantia_Book/196#p0_2">КУ 196:0.2</a>.  <i>Светия</i>: <a href="/bg/The_Urantia_Book/96#p1_9">КУ 96:1.9</a>. </li>
</ol>
</div>
