<!--
title: Псалми - глава 37
description: 
published: true
date: 2022-10-6T9:45:13Z
tags: bible, bible—psalms
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/36">Псалми - глава 36</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/38">Псалми - глава 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 36). Давидов псалом. По Еврейски азбучен псалом, Не се раздразнявай поради злотворците, Нито завиждай на ония, които вършат беззаконие. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Защото като трева скоро ще се окосят, И като зелена трева ще повяхнат. </p>
<p id="v3"><sup><small>3</small></sup>  Уповавай на Господа и върши добро; Така ще населиш земята и ще се храниш с увереност. </p>
<p id="v4"><sup><small>4</small></sup>  Весели се, тъй също, в Господа; И той ще ти даде попросеното от сърцето ти. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Предай на Господа пътя си; И уповавай на Него, и Той ще из върши очакването ти; <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  И ще направи да се яви правдата ти като светлината, И съдът ти като пладне. </p>
<p id="v7"><sup><small>7</small></sup>  Облегни се на Господа, и чакай Него; Не се раздразнявай поради този човек, който успява в пътя си Като върши подлости. </p>
<p id="v8"><sup><small>8</small></sup>  Престани от негодуванието, и остави гнева; Не се раздразнявай, понеже това води само към злотворството. </p>
<p id="v9"><sup><small>9</small></sup>  Защото злотворците ще се изтребят; А от тия, които чакат Господа, те ще наследят земята. </p>
<p id="v10"><sup><small>10</small></sup>  Защото още малко, и нечестивият не ще го има вече; Да! прилежно ще изследваш мястото му, и не ще се намери; </p>
<p id="v11"><sup><small>11</small></sup>  Но кротките ще наследят земята, И ще се наслаждават с изобилен мир. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Нечестивият прави заговор против праведния. И скърца на него със зъби. </p>
<p id="v13"><sup><small>13</small></sup>  Господ ще му се присмее, Понеже вижда, че иде денят му. </p>
<p id="v14"><sup><small>14</small></sup>  Нечестивите изтръгнаха меч и опънаха лъка си, За да повалят сиромаха и немощния, За да заколят ония, които са с праведна обхода. </p>
<p id="v15"><sup><small>15</small></sup>  Мечът им ще се забие в тяхното сърце, И лъковете им ще се строшат. </p>
<p id="v16"><sup><small>16</small></sup>  Малкият имот на праведния е по-желателен От богатството на мнозина нечестиви; <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Защото мишците на нечестивите ще се строшат, А Господ подкрепява праведните. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Господ знае дните на непорочните; И тяхното наследство ще бъде до века. </p>
<p id="v19"><sup><small>19</small></sup>  Те няма да се посрамят в лоши времена. В дни на глад ще бъдат сити, </p>
<p id="v20"><sup><small>20</small></sup>  А нечестивите ще загинат, И враговете Господни ще бъдат като отборните агнета; Ще чезнат, като дим ще изчезнат. </p>
<p id="v21"><sup><small>21</small></sup>  Нечестивият взема на заем, и не отплаща; А праведният постъпва благо и дава. </p>
<p id="v22"><sup><small>22</small></sup>  Защото благословените от Господа ще наследят земята; А проклетите от Него ще се изтребят. </p>
<p id="v23"><sup><small>23</small></sup>  Стъпките на човека се оправят от Господа; И Неговото благоволение е в пътя му. </p>
<p id="v24"><sup><small>24</small></sup>  Ако падне не ще се повали, Защото Господ подпира ръката му. </p>
<p id="v25"><sup><small>25</small></sup>  Млад бях, ето, остарях, Но не съм видял праведният оставен, Нито потомството му да проси хляб. </p>
<p id="v26"><sup><small>26</small></sup>  Всеки ден постъпва благо и дава на заем; И потомството му е в благословение. </p>
<p id="v27"><sup><small>27</small></sup>  Отклонявай се от зло, и върши добро, И ще имаш вечно жилище. </p>
<p id="v28"><sup><small>28</small></sup>  Защото Господ обича правосъдие, И не оставя светиите Си; До века те ще бъдат опазени; А потомството на нечестивите ще се изтреби. </p>
<p id="v29"><sup><small>29</small></sup>  Праведните ще наследят земята. И ще живеят на нея до века. </p>
<p id="v30"><sup><small>30</small></sup>  Устата на праведния приказва за мъдрост, И езикът ме говори правосъдие. </p>
<p id="v31"><sup><small>31</small></sup>  Законът на неговия Бог е в сърцето му; Стъпките му няма да се подхлъзнат, </p>
<p id="v32"><sup><small>32</small></sup>  Грешният наблюдава праведния, И търси да го убие. </p>
<p id="v33"><sup><small>33</small></sup>  Господ няма да го остави в ръцете му, Нито ще го осъди, когато бъде съден. </p>
<p id="v34"><sup><small>34</small></sup>  Чакай Господа и пази Неговия път, И той ще те издигне, за да наследиш земята; Когато се изтребят нечестивите, ти ще видиш това. </p>
<p id="v35"><sup><small>35</small></sup>  Виждал съм нечестивия страшен, И разпрострян като зелено дърво на своята си почва; </p>
<p id="v36"><sup><small>36</small></sup>  Но когато преминах, ето нямаше го; Търсих го, и не се намери. </p>
<p id="v37"><sup><small>37</small></sup>  Забележи непорочния и гледай праведния; Защото миролюбивият човек ще има потомство; </p>
<p id="v38"><sup><small>38</small></sup>  А престъпниците всички заедно ще се изтребят; Останалите от нечестивите ще се отсекат. </p>
<p id="v39"><sup><small>39</small></sup>  Но избавлението на праведните е от Господа; Той им е крепост във време на беда. </p>
<p id="v40"><sup><small>40</small></sup>  И Господ ще им помогне и ще ги избави, Ще ги избави от нечестивите и ще ги спаси, Понеже са прибягнали при Него. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/36">Псалми - глава 36</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/38">Псалми - глава 38</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 37:1 <i>Не се тревожете заради злосторници</i>: <a href="/bg/The_Urantia_Book/131#p2_8">КУ 131:2.8</a>. </li>
  <li id="fn2"><a href="#cite2">↑</a> 37:4 <i>Удоволствие от Бога</i>: <a href="/bg/The_Urantia_Book/146#p2_9">КУ 146:2.9</a>. </li>
  <li id="fn3"><a href="#cite3">↑</a> 37:5 <i>Доверете се на Господа</i>: <a href="/bg/The_Urantia_Book/131#p2_10">КУ 131:2.10</a>.  <i>Доверете се на Бога</i>: <a href="/bg/The_Urantia_Book/146#p2_9">КУ 146:2.9</a>. </li>
  <li id="fn4"><a href="#cite4">↑</a> 37:11 <i>Кротките наследяват земята, мира</i>: <a href="/bg/The_Urantia_Book/131#p2_9">КУ 131:2.9</a>. </li>
  <li id="fn5"><a href="#cite5">↑</a> 37:16 <i>Малко праведно / по-добро</i>: <a href="/bg/The_Urantia_Book/149#p5_2">КУ 149:5.2</a>.  <i>Малко от праведните по-добре</i>: <a href="/bg/The_Urantia_Book/165#p4_8">КУ 165:4.8</a>. </li>
  <li id="fn6"><a href="#cite6">↑</a> 37:17,24 <i>Бог като поддържащ</i>: <a href="/bg/The_Urantia_Book/128#p1_10">КУ 128:1.10</a>.  <i>Бог като поддържащ</i>: <a href="/bg/The_Urantia_Book/0#p2_9">КУ 0:2.9</a>. </li>
</ol>
</div>
