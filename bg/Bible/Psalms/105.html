<!--
title: Псалми - глава 105
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Psalms/104">Псалми - глава 104</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Psalms/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Psalms/106">Псалми - глава 106</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 104). Славословете Господа; призовавайте името Му; Възвестявайте между племената делата Му. </p>
<p id="v2"><sup><small>2</small></sup>  Пейте Му, славословете Го; Говорете за всичките Му чудесни дела. </p>
<p id="v3"><sup><small>3</small></sup>  Хвалете се с Неговото свето име; Нека се весели сърцето на ония, които търсят Господа. </p>
<p id="v4"><sup><small>4</small></sup>  Търсете Господа и Неговата сила; Търсете лицето Му винаги. </p>
<p id="v5"><sup><small>5</small></sup>  Помнете чудесните дела, които е извършил. Знаменията Му и съдбите на устата Му, </p>
<p id="v6"><sup><small>6</small></sup>  Вие потомци на слугата Му Авраама, Чада Яковови, Негови избрани. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Той е Господ нашият Бог, Чиито съдби са по цялата земя. </p>
<p id="v8"><sup><small>8</small></sup>  Всякога помни завета Си; Словото е заповядал да стои за хиляда поколения, </p>
<p id="v9"><sup><small>9</small></sup>  Което изговори на Авраама, И клетвата, с която се закле на Исаака, <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Която утвърди на Якова за закон, На Израиля за вечен завет. </p>
<p id="v11"><sup><small>11</small></sup>  Като рече: На тебе ще дам Ханаанската земя За дял на наследството ви. </p>
<p id="v12"><sup><small>12</small></sup>  Когато те бяха още малко на брой Да! малцина и пришелци в нея, </p>
<p id="v13"><sup><small>13</small></sup>  И се скитаха от народ в народ, От едно царство в други люде, </p>
<p id="v14"><sup><small>14</small></sup>  Той не остави никого да им напакости, Дори заради тях изобличи царе, </p>
<p id="v15"><sup><small>15</small></sup>  Като каза: Да не докачите помазаните Ми, И да не сторите зло на пророците Ми </p>
<p id="v16"><sup><small>16</small></sup>  После призова глад на земята, Строши всяка подпорка от хляб. </p>
<p id="v17"><sup><small>17</small></sup>  Изпрати пред тях човека Иосифа, Който бе продаден като роб. </p>
<p id="v18"><sup><small>18</small></sup>  Стиснаха нозете му с окови; Душата му участвуваше в притискането от желязото, </p>
<p id="v19"><sup><small>19</small></sup>  Докато дойде време да се изпълни думата му; Защото словото Господно го изпитваше. </p>
<p id="v20"><sup><small>20</small></sup>  Царят прати та го развърза, - Управителят на племена, - та го освободи. </p>
<p id="v21"><sup><small>21</small></sup>  Постави го господар на дома си, И управител на всичкия си имот, </p>
<p id="v22"><sup><small>22</small></sup>  За да връзва първенците му по волята си, И да поучава старейшините му на мъдрост. </p>
<p id="v23"><sup><small>23</small></sup>  Тогава Израил дойде в Египет, Да! Яков се пресели в Хамовата земя; </p>
<p id="v24"><sup><small>24</small></sup>  Гдето Господ умножи людете Си много, И направи го по-силен от противниците им. </p>
<p id="v25"><sup><small>25</small></sup>  Обърна сърцето им да мразят людете Му. Да постъпват коварно със слугите Му </p>
<p id="v26"><sup><small>26</small></sup>  Прати слугата Си Моисея, И Аарона, когото бе избрал. </p>
<p id="v27"><sup><small>27</small></sup>  Които извършиха всред тях знаменията Му И чудесата Му в Хамовата земя. </p>
<p id="v28"><sup><small>28</small></sup>  Той изпрати тъмнина и причини мрак, Дано не се възпротивят на думите Му. </p>
<p id="v29"><sup><small>29</small></sup>  Превърна водите им в кръв, И измори рибите им. </p>
<p id="v30"><sup><small>30</small></sup>  Земята им кипна с жаби Дори до вътрешните стаи на царете им. </p>
<p id="v31"><sup><small>31</small></sup>  Той рече, и дойдоха рояци мухи, И въшки по всичките им предели. </p>
<p id="v32"><sup><small>32</small></sup>  Даде им град вместо дъжд, И пламенен огън в земята им. </p>
<p id="v33"><sup><small>33</small></sup>  Порази тъй също лозята им и смоковниците им, И изпочупи всичките дървета в пределите им. </p>
<p id="v34"><sup><small>34</small></sup>  Рече, та дойдоха скакалци И безчислени гъсеници, </p>
<p id="v35"><sup><small>35</small></sup>  Които изпоядоха всичката трева по земята им; И изпоядоха плода на нивите им. </p>
<p id="v36"><sup><small>36</small></sup>  Порази и всичките първородни в земята им, Първака на силата на всички тях. </p>
<p id="v37"><sup><small>37</small></sup>  И изведе людете Си със сребро и злато; И нямаше ни един между племената им, който се спъваше по пътя. </p>
<p id="v38"><sup><small>38</small></sup>  Развесели се Египет, когато си излязоха; Защото страх от тях бе го нападнал. </p>
<p id="v39"><sup><small>39</small></sup>  Разпростря облак да ги покрива. И огън да им свети нощем. </p>
<p id="v40"><sup><small>40</small></sup>  Те поискаха и Той им докара пъдпъдъци, И с небесния хляб ги насити. </p>
<p id="v41"><sup><small>41</small></sup>  Разцепи канарата, и бликнаха води, Потекоха в безводните места като река. </p>
<p id="v42"><sup><small>42</small></sup>  Защото си припомни Своето свето обещание Към слугата Си Авраама. </p>
<p id="v43"><sup><small>43</small></sup>  Така изведе людете Си с веселие, Избраните Си с пеене. </p>
<p id="v44"><sup><small>44</small></sup>  Даде им земите на народите; И те усвоиха плода за който племената бяха се трудили. </p>
<p id="v45"><sup><small>45</small></sup>  За да пазят Неговите повеления, И да изпълняват законите Му. Алилуя. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 105:6,43 <i>Избрани от Бога хора</i>: <a href="/bg/The_Urantia_Book/96#p5_6">КУ 96:5.6</a>.  <i>Избран народ</i>: <a href="/bg/The_Urantia_Book/96#p2_3">КУ 96:2.3</a>.  <i>Избран народ</i>: <a href="/bg/The_Urantia_Book/97#p10_1">КУ 97:10.1</a>.  <i>Избран народ</i>: <a href="/bg/The_Urantia_Book/97#p4_2">КУ 97:4.2</a>.  <i>Избран народ</i>: <a href="/bg/The_Urantia_Book/93#p5_1">КУ 93:5.1</a>.  <i>Избран народ</i>: <a href="/bg/The_Urantia_Book/121#p2_8">КУ 121:2.8</a>. </li>
  <li id="fn2"><a href="#cite2">↑</a> 105:9-10 <i>Свещени обети и клетви</i>: <a href="/bg/The_Urantia_Book/87#p6_9">КУ 87:6.9</a>. </li>
</ol>
</div>
