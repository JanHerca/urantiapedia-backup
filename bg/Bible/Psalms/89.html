<!--
title: Псалми - глава 89
description: 
published: true
date: 2022-10-6T9:45:13Z
tags: bible, bible—psalms
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/88">Псалми - глава 88</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/90">Псалми - глава 90</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 88). Поучение на Етана Езраева. Господи, до века ще възпявам Твоите милости; С устата си ще известявам Твоята вярност из род в род. </p>
<p id="v2"><sup><small>2</small></sup>  Защото рекох: Милостта Ти ще се съгради за до века; На самите небеса ще утвърдиш верността Си. </p>
<p id="v3"><sup><small>3</small></sup>  Ти каза: Направил съм завет с избрания Си, Заклел съм се на слугата Си Давида, казвайки: </p>
<p id="v4"><sup><small>4</small></sup>  Ще утвърдя потомството ти за винаги, И ще съзидам престола ти из род в род. (Села). </p>
<p id="v5"><sup><small>5</small></sup>  И небесата ще възпяват Твоите чудеса, Господи, Също и Твоята вярност, в събранието на светиите. </p>
<p id="v6"><sup><small>6</small></sup>  Защото на небето кой може да се сравни с Господа? Между синовете на силните кой може да се уподоби Господу? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Бог е твърде ужасен в съвета на светиите, И достопочитаем повече от всички, които са около Него. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Господи Боже на Силите, кой е могъщ Господ като Тебе? Твоята вярност Те окръжава. </p>
<p id="v9"><sup><small>9</small></sup>  Ти владееш над надигането на морето; Когато се подигат вълните му, Ти ги укротяваш. </p>
<p id="v10"><sup><small>10</small></sup>  Ти си съкрушил Египет като някого смъртно ранен; С мощната си мишца си разпръснал враговете Си. </p>
<p id="v11"><sup><small>11</small></sup>  Твои са небесата, Твоя е земята; Вселената и всичко що има в нея - Ти си ги основал. </p>
<p id="v12"><sup><small>12</small></sup>  Север и юг - Ти си ги създал; Тавор и Ермон се радват в името Ти. </p>
<p id="v13"><sup><small>13</small></sup>  Ти имаш крепка мишца; Силна е ръката Ти, и издигната десницата Ти. </p>
<p id="v14"><sup><small>14</small></sup>  Правда и правосъдие са основа на престола Ти; Милост и истина ходят пред Твоето лице. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Блажени людете, които познават възклицанието на тръбите; Та ходят, Господи, в светлината на Твоето лице. </p>
<p id="v16"><sup><small>16</small></sup>  В Твоето име се радват всеки ден, И с правдата Ти се въздигат; </p>
<p id="v17"><sup><small>17</small></sup>  Защото Ти си славата на силата им; И с Твоето благоволение ще се въздигне нашият рог. </p>
<p id="v18"><sup><small>18</small></sup>  Понеже на Господа принадлежи да бъде наша защита, И на Светия Израилев да бъде наш Цар. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Тогава Ти говори на светиите Си чрез видение, Като каза: Възложих на един силен да бъде помощ, Възвисих едного избран между людете. </p>
<p id="v20"><sup><small>20</small></sup>  Намерих слугата Си Давида; Със светото Си миро го помазах. </p>
<p id="v21"><sup><small>21</small></sup>  Ръката Ми ще го поддържа, И мишцата Ми ще го укрепява. </p>
<p id="v22"><sup><small>22</small></sup>  Неприятелят няма да го изнудва, Нито предадения на нечестие ще го наскърби. </p>
<p id="v23"><sup><small>23</small></sup>  Но Аз ще съкруша пред него противниците му, И ще поразя ония, които го мразят. </p>
<p id="v24"><sup><small>24</small></sup>  А верността Ми и милостта Ми ще бъдат с него; И с Моето име ще се издигне рогът му. </p>
<p id="v25"><sup><small>25</small></sup>  Тоже ще туря ръката му над морето, И десницата му над реките. </p>
<p id="v26"><sup><small>26</small></sup>  Той ще извика към Мене: Отец ми си, Бог мой и спасителната ми канара. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  При това Аз ще го поставя в положение на първороден, По-горе от земните царе. </p>
<p id="v28"><sup><small>28</small></sup>  Вечно ще пазя милостта Си за него; И завета Ми ще бъде верен спрямо него. </p>
<p id="v29"><sup><small>29</small></sup>  Също и потомството му ще направя да продължава до века, И престолът му като дните на небето. </p>
<p id="v30"><sup><small>30</small></sup>  Чадата му ако оставят закона Ми, И не ходят в съдбите Ми, </p>
<p id="v31"><sup><small>31</small></sup>  Ако престъпят повеленията Ми. И не пазят заповедите Ми, - </p>
<p id="v32"><sup><small>32</small></sup>  Тогава ще накажа§ с тояга престъпленията им, И с бич беззаконията им; </p>
<p id="v33"><sup><small>33</small></sup>  Но милостта Си не ще оттегля от него, Нито ще изневеря на верността Си. </p>
<p id="v34"><sup><small>34</small></sup>  Няма да наруша завета Си, Нито ще променя това що е излязло из устните Ми. </p>
<p id="v35"><sup><small>35</small></sup>  За едно нещо се заклех в светостта Си. И няма да излъжа Давида, </p>
<p id="v36"><sup><small>36</small></sup>  Че потомството му ще трае до века, И престолът му като слънцето пред мене, </p>
<p id="v37"><sup><small>37</small></sup>  Като луната, която е утвърдена до века, И е вярна свидетелка на небето. (Села.) </p>
<p id="v38"><sup><small>38</small></sup>  Но Ти си отхвърлил помазаника Си, Отказал си се от него, и си му се разгневил. </p>
<p id="v39"><sup><small>39</small></sup>  Погнусил си се от завета със слугата Си; Унизил си короната му до земята. </p>
<p id="v40"><sup><small>40</small></sup>  Съсипал си всичките му огради; Превърнал си крепостта му в развалини. Да! делото на ръцете ни утвъждавай го. </p>
<p id="v41"><sup><small>41</small></sup>  Разграбват го всички, които минават по пътя; Стана за укор на съседите си. </p>
<p id="v42"><sup><small>42</small></sup>  Възвисил си десницата на противниците му; Зарадвал си всичките му неприятели. </p>
<p id="v43"><sup><small>43</small></sup>  Още си упътил острото на меча му, И не си го укрепил в боя. </p>
<p id="v44"><sup><small>44</small></sup>  Направил си да престане блясъкът му, И тръшнал си престола му на земята. </p>
<p id="v45"><sup><small>45</small></sup>  Съкратил си дните на младостта му; Покрил си го със срам. (Села.) </p>
<p id="v46"><sup><small>46</small></sup>  До кога, Господи? ще се криеш ли винаги? Ще гори ли като огън гневът Ти? </p>
<p id="v47"><sup><small>47</small></sup>  Помни колко е кратко времето ми; За каква суета си създал всичките човешки чада! </p>
<p id="v48"><sup><small>48</small></sup>  Кой човек ще живее без да види смърт, И ще избави душата си от ръката на преизподнята? (Села.) </p>
<p id="v49"><sup><small>49</small></sup>  Где са предишните Твои милости, Господи, Които с клетва си обещал на Давида във верността Си? </p>
<p id="v50"><sup><small>50</small></sup>  Помни, Господи, как са укорявани слугите Ти, Как нося в пазухата си укор от толкова многочислени племена, </p>
<p id="v51"><sup><small>51</small></sup>  С който враговете Ти, Господи, укоряваха, С който укоряваха Постъпките на Твоя помезаник . </p>
<p id="v52"><sup><small>52</small></sup>  Благословен да бъде Господ до века. Ами и амин! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/88">Псалми - глава 88</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/90">Псалми - глава 90</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 89:6 <i>Част 2: Кой може да сравни</i>: <a href="/bg/The_Urantia_Book/97#p1_7">КУ 97:1.7</a>. </li>
  <li id="fn2"><a href="#cite2">↑</a> 89:7 <i>Събрания на Рая</i>: <a href="/bg/The_Urantia_Book/43#p9_1">КУ 43:9.1</a>. </li>
  <li id="fn3"><a href="#cite3">↑</a> 89:18 <i>Част 7: Защото той е нашият цар</i>: <a href="/bg/The_Urantia_Book/137#p8_4">КУ 137:8.4</a>. </li>
  <li id="fn4"><a href="#cite4">↑</a> 89:26 <i>Призоваването на Бог „Отче наш“</i>: <a href="/bg/The_Urantia_Book/1#p1_5">КУ 1:1.5</a>.  <i>Призоваването на Бог „Отче наш“</i>: <a href="/bg/The_Urantia_Book/1#p1_1">КУ 1:1.1</a>.  <i>Потомство на Бог</i>: <a href="/bg/The_Urantia_Book/1#p3_1">КУ 1:3.1</a>. </li>
  <li id="fn5"><a href="#cite5">↑</a> 89:26-27 <i>Бог е наш баща</i>: <a href="/bg/The_Urantia_Book/149#p6_8">КУ 149:6.8</a>.  <i>Бог е МОЯТ Баща</i>: <a href="/bg/The_Urantia_Book/131#p10_5">КУ 131:10.5</a>.  <i>Бог е наш баща</i>: <a href="/bg/The_Urantia_Book/141#p4_2">КУ 141:4.2</a>.  <i>Връзката между баща и дете</i>: <a href="/bg/The_Urantia_Book/131#p10_8">КУ 131:10.8</a>.  <i>Бог: любящ баща на всички хора</i>: <a href="/bg/The_Urantia_Book/194#p4_6">КУ 194:4.6</a>.  <i>Връзката между баща и дете</i>: <a href="/bg/The_Urantia_Book/131#p10_6">КУ 131:10.6</a>. </li>
  <li id="fn6"><a href="#cite6">↑</a> 89:14 <i>Бог на справедливостта</i>: <a href="/bg/The_Urantia_Book/96#p6_3">КУ 96:6.3</a>. </li>
</ol>
</div>
