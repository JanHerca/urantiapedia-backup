<!--
title: Псалми - глава 68
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/67">Псалми - глава 67</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/69">Псалми - глава 69</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 67). За първия певец, Давидов псалом. Песен. Нека стане Бог, Нека се разпръснат враговете Му. Нека бягат пред Него ония, които Го мразят. </p>
<p id="v2"><sup><small>2</small></sup>  Както се издухва дима, така и тях раздухай; Както се топи восък пред огъня, Така нека погинат нечестивите пред Божието присъствие. </p>
<p id="v3"><sup><small>3</small></sup>  А праведните нека се веселят, нека се радват пред Бога, да! нека тържествуват твърде много. </p>
<p id="v4"><sup><small>4</small></sup>  Пейте Богу, пейте хваление на името Му; Пригответе друм на Онзи, Който се вози през пустините: Иеова е името Му, и радвайте се пред Него. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Отец на сирачетата и съдия на вдовиците Е Бог в Своето обиталище. </p>
<p id="v6"><sup><small>6</small></sup>  Бог настанява в семейство усамотените; Извежда в благоденствие затворниците; А бунтовниците живеят в безводна земя. </p>
<p id="v7"><sup><small>7</small></sup>  Боже, когато излезе Ти пред людете Си, Когато ходеше през пустинята, (Села.) </p>
<p id="v8"><sup><small>8</small></sup>  Земята се потресе, Дори и небесата капнаха при божието присъствие, Самата оная Синайска планина се разтресе При присъствието на Бога, Израилевия Бог. </p>
<p id="v9"><sup><small>9</small></sup>  Боже Ти си изпращал изобилен дъжд за наследството Си, И в изтощението му Ти си го подкрепил. </p>
<p id="v10"><sup><small>10</small></sup>  Войската Ти се настани в него; Ти, Боже, си приготвил от благата Си за сиромаха. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Господ издава дума за победа; Известителките за нея са голямо множество. </p>
<p id="v12"><sup><small>12</small></sup>  Царе с войски бягат ли, бягат; А жените останали в къщи делят користите. </p>
<p id="v13"><sup><small>13</small></sup>  Щете ли да лежите всред кошарите, Когато крилата на гълъбицата са покрити със сребро, И перата й са жълто злато? </p>
<p id="v14"><sup><small>14</small></sup>  Когато Всесилният разпръсне царе в тая земя, Тя побеля като Салмон, когато вали сняг. </p>
<p id="v15"><sup><small>15</small></sup>  Божия планина е Васанската планина; Висока планина е Васанската планина. </p>
<p id="v16"><sup><small>16</small></sup>  Защо завиждате, високи върхати планини, На хълма, в който Бог благоволи да обитава? Да! Господ ще обитава там до века, </p>
<p id="v17"><sup><small>17</small></sup>  Божиите колесници са двадесет хиляди, дори хиляди по хиляди; Господ е всред тях във светилището, както бе в Синай. </p>
<p id="v18"><sup><small>18</small></sup>  Възлязъл си на високо; пленил си пленници; Взел си в дар човеци, даже и непокорните, За да обитаваш като Господ Иеова. </p>
<p id="v19"><sup><small>19</small></sup>  Благословен да е Господ, Който всеки ден носи бремето ни, Бог, Който е наш спасител. (Села.) <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Бог е за нас Бог избавител, И на Господа Иеова принадлежи отърваването на смъртта. </p>
<p id="v21"><sup><small>21</small></sup>  Бог ще разцепи главите на враговете Си. И косматото теме на онези, които упорствува в престъпленията си. </p>
<p id="v22"><sup><small>22</small></sup>  Господ рече: Ще възвърна от Васан, Ще възвърна враговете Си от морските дълбини; </p>
<p id="v23"><sup><small>23</small></sup>  За да гази ногата ти кръв, И езикът на кучетата ти да има дял от неприятелите ти. </p>
<p id="v24"><sup><small>24</small></sup>  Видя се шествието Ти, Боже, Шествието на моя Бог, на моя Цар, за светилището. </p>
<p id="v25"><sup><small>25</small></sup>  Напред вървяха певците. Подир тях свирещите на инструменти Всред девици биещи тъпанчета </p>
<p id="v26"><sup><small>26</small></sup>  В събранията благославяйте Бога; Благославяйте Господа, вие които сте от Израилевия източник. </p>
<p id="v27"><sup><small>27</small></sup>  Там бе малкият Вениамин, началникът им, Юдовите първенци и дружината им, Завулоновите първенци, и Нефталимовите първенци. </p>
<p id="v28"><sup><small>28</small></sup>  Бог твой ти е отредил сила; Укрепи, Боже, това, което си извършил за нас </p>
<p id="v29"><sup><small>29</small></sup>  От храма Си. В Ерусалим Царете ще ти принасят дарове. </p>
<p id="v30"><sup><small>30</small></sup>  Смъмри зверовете в тръстиката. Много бикове, с юнаците на племената, И ония, които се явяват украсени със сребърни плочици; Разпръсни народите, които обичат война. </p>
<p id="v31"><sup><small>31</small></sup>  Ще дойдат големци от Египет; Етиопия ще побърза да простре ръцете си към Бога. </p>
<p id="v32"><sup><small>32</small></sup>  Земни царства, пейте Богу, Пейте, хвалете Господа, (Села.) </p>
<p id="v33"><sup><small>33</small></sup>  Който язди на небесата на небесата, които са от века; Ето, издава гласа Си, мощния Си глас. </p>
<p id="v34"><sup><small>34</small></sup>  Признайте, че силата принадлежи на Бога; Превъзходството Му е защита над Израиля, И силата Му стига до облаците. </p>
<p id="v35"><sup><small>35</small></sup>  Боже, от светилищата Си се явяваш страшен; Израилевият Бог е, Който дава сила и мощ на людете Си. Благословен да е Бог. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/67">Псалми - глава 67</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/69">Псалми - глава 69</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 68:4 <i>Jah</i>: <a href="/bg/The_Urantia_Book/96#p1_9">КУ 96:1.9</a>. </li>
  <li id="fn2"><a href="#cite2">↑</a> 68:10 <i>Бог е щедър</i>: <a href="/bg/The_Urantia_Book/2#p1_2">КУ 2:1.2</a>. </li>
  <li id="fn3"><a href="#cite3">↑</a> 68:19-20 <i>Част 2: Бог на спасението</i>: <a href="/bg/The_Urantia_Book/2#p6_3">КУ 2:6.3</a>. </li>
</ol>
</div>
