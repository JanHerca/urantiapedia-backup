<!--
title: Псалми - глава 22
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Psalms/21">Псалми - глава 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Psalms/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Psalms/23">Псалми - глава 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 21). За първия певец по "Кошутата на зората". Давидов псалом. Боже мой, Боже мой, защо си ме оставил? Защо стоиш далеч и не ми помагаш, Нито внимаваш на думите на охкането ми? <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Боже мой, викам денем, но не отговаряш, И нощем, но нямам отдих. </p>
<p id="v3"><sup><small>3</small></sup>  Но Ти си Светият, Който си възцарен между Израилевите хваления. </p>
<p id="v4"><sup><small>4</small></sup>  На тебе уповаваха бащите ни Уповаваха, и Ти ги избави, </p>
<p id="v5"><sup><small>5</small></sup>  Към Тебе извикаха, и бяха избавени; На Тебе уповаваха, и не се посрамиха. </p>
<p id="v6"><sup><small>6</small></sup>  А аз съм червей, а не човек, Укоряван от човеците, и презрян от людете. </p>
<p id="v7"><sup><small>7</small></sup>  Всички, които ме гледат, ругаят ме, Отварят устните си, кимват с глава и казват: </p>
<p id="v8"><sup><small>8</small></sup>  Той упова на Господа: нека го избави; Нека го избави понеже има благоволение в него. </p>
<p id="v9"><sup><small>9</small></sup>  Но Ти си, Който си ме извадил из утробата; Ти си ме научил да уповавам като бях на майчините си гърди, </p>
<p id="v10"><sup><small>10</small></sup>  На Тебе бях оставен от рождението си; От утробата на майка ми Ти си мой Бог. </p>
<p id="v11"><sup><small>11</small></sup>  Да се не отдалечиш от мене; защото скръбта е близо, Понеже няма помощник. </p>
<p id="v12"><sup><small>12</small></sup>  Много юнци ме обиколиха; Силни васански бикове ме окръжиха. </p>
<p id="v13"><sup><small>13</small></sup>  Отвориха срещу мене устата си, Като лъв, който граби и реве. </p>
<p id="v14"><sup><small>14</small></sup>  Разлях се като вода, И разглобиха се всичките ми кости; Сърцето ми стана като восък, Разтопява се всред вътрешностите ми. </p>
<p id="v15"><sup><small>15</small></sup>  Силата ми изсъхна като черепка, И езикът ми прилепна за челюстите ми; И Ти си ме свел в пръстта на смъртта. </p>
<p id="v16"><sup><small>16</small></sup>  Защото кучета ме обиколиха; Тълпа от злодейци ме окръжи; Прободоха ръцете ми и нозете ми. </p>
<p id="v17"><sup><small>17</small></sup>  Мога да преброя всичките си кости, Хората се взират в мене и ме гледат. </p>
<p id="v18"><sup><small>18</small></sup>  Разделиха си дрехите ми, И за облеклото ми хвърлиха жребие. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Но Ти, Господи, да се не отдалечиш; Ти, сило моя, побързай да ми помогнеш. </p>
<p id="v20"><sup><small>20</small></sup>  Избави от меча душата ми, Живота ми от силата на кучето. </p>
<p id="v21"><sup><small>21</small></sup>  Избави ме от устата на лъва И от роговете не дивите волове. Ти си ме послушал! </p>
<p id="v22"><sup><small>22</small></sup>  Ще възвестявам името Ти на братята си; Всред събранието ще Те хваля. </p>
<p id="v23"><sup><small>23</small></sup>  Вие, които се боите от Господа, хвалете Го; Цяло Яковово потомство славете Го; И бойте Му се, всички вие от Израилевото потомство. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Защото не е презрял и не се е отвърнал от скръбта на оскърбения, Нито е скрил лицето Си от него; Но послуша, когато извика той към Него. </p>
<p id="v25"><sup><small>25</small></sup>  От Тебе е гдето принасям хваление в голямото събрание: Ще изпълня обреците си пред ония, които Му се боят. </p>
<p id="v26"><sup><small>26</small></sup>  Смирените ще ядат и ще се наситят; Ще хвалят Господа ония, които Го търсят; Сърцето ви нека живее вечно. </p>
<p id="v27"><sup><small>27</small></sup>  Ще си спомнят и ще се обърнат към Господа Всичките земни краища, И ще се покланят пред Тебе Всичките племена на народите; <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Защото царството е на Господа, И То владее над народите. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Ще ядат и ще се поклонят всичките богати на земята; Пред Него ще се преклонят всички, които слизат в пръстта; А онзи, който не може да запази живота си, </p>
<p id="v30"><sup><small>30</small></sup>  Неговото потомство ще Му слугува; Ще се приказва за Господа на идното поколение. </p>
<p id="v31"><sup><small>31</small></sup>  Ще дойдат и ще известят правдата Му На люде, които ще се родят, казвайки, че Той е сторил това. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 22:1 <i>Боже мой, защо ме изостави</i>: <a href="/bg/The_Urantia_Book/187#p5_2">КУ 187:5.2</a>.  <i>Боже мой, защо ме изостави</i>: <a href="/bg/The_Urantia_Book/187#p5_2">КУ 187:5.2</a>. </li>
  <li id="fn2"><a href="#cite2">↑</a> 22:23 <i>Значение на страха</i>: <a href="/bg/The_Urantia_Book/149#p6_3">КУ 149:6.3</a>. </li>
  <li id="fn3"><a href="#cite3">↑</a> 22:27 <i>Юдеите виждаха Бога като цар над всички</i>: <a href="/bg/The_Urantia_Book/141#p4_1">КУ 141:4.1</a>. </li>
  <li id="fn4"><a href="#cite4">↑</a> 22:28 <i>Царството като настояща реалност</i>: <a href="/bg/The_Urantia_Book/170#p1_2">КУ 170:1.2</a>.  <i>Бог управлява народите</i>: <a href="/bg/The_Urantia_Book/131#p2_5">КУ 131:2.5</a>. </li>
  <li id="fn5"><a href="#cite5">↑</a> 22:18 <i>Разделяне на дрехите на Исус</i>: <a href="/bg/The_Urantia_Book/187#p2_8">КУ 187:2.8</a>. </li>
</ol>
</div>
