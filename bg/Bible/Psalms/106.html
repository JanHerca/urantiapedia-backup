<!--
title: Псалми - глава 106
description: 
published: true
date: 2022-10-6T9:45:13Z
tags: bible, bible—psalms
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/105">Псалми - глава 105</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/107">Псалми - глава 107</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 105). Алилуя. Славете Господа, защото е благ. Защото неговата милост трае до века. </p>
<p id="v2"><sup><small>2</small></sup>  Кой може да изкаже мощните дела на Господа, Или да разгласи всичките Негови хвали? </p>
<p id="v3"><sup><small>3</small></sup>  Блажени ония, които пазят правосъдие; Блажен оня, който върши правда на всяко време. </p>
<p id="v4"><sup><small>4</small></sup>  Помни ме, Господи, с благоволението, което питаеш към Людете Си; Посети ме със спасението Си; </p>
<p id="v5"><sup><small>5</small></sup>  За да видя благоденствието на Твоите избрани, За да се радвам във веселието на народа Ти, За да се хваля заедно с Твоето наследство. </p>
<p id="v6"><sup><small>6</small></sup>  Съгрешихме ние и бащите ни, Беззаконие и нечестие сторихме. </p>
<p id="v7"><sup><small>7</small></sup>  Бащите ни не разсъждаваха за Твоите чудесни дела в Египет, Не си спомняха многото Твои милости, Но се възпротивиха при морето, при Червеното море. </p>
<p id="v8"><sup><small>8</small></sup>  При все това Бог ги избави заради името Си, За да направи познато могъществото Си. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Смъмра Червеното море, и то изсъхна; И така ги преведе през дълбочините като през пасбище, </p>
<p id="v10"><sup><small>10</small></sup>  И ги спаси от ръката на ненавистника им, И ги изкупи от ръката на неприятеля. </p>
<p id="v11"><sup><small>11</small></sup>  Водите покриха противниците им; Не остана ни един от тях. </p>
<p id="v12"><sup><small>12</small></sup>  Тогава повярваха думите Му, Пееха хвалата Му. </p>
<p id="v13"><sup><small>13</small></sup>  Но скоро забравиха делата Му, Не чакаха изпълнението на намерението Му, </p>
<p id="v14"><sup><small>14</small></sup>  Но се полакомиха твърде много в пустинята, И изпитаха Бога в безводната страна; </p>
<p id="v15"><sup><small>15</small></sup>  И Той им даде това, което искаха; Прати, обаче, мършавост на душите им. </p>
<p id="v16"><sup><small>16</small></sup>  Също и на Моисея те завидяха в стана. И на Господния светия Аарон. </p>
<p id="v17"><sup><small>17</small></sup>  Земята се затвори та погълна Датана, И покри Авироновата дружина; </p>
<p id="v18"><sup><small>18</small></sup>  И огън се запали в дружината им; Пламък изгори нечестивите. </p>
<p id="v19"><sup><small>19</small></sup>  Те направиха теле в Хорив, И поклониха се на излеян идол; </p>
<p id="v20"><sup><small>20</small></sup>  Така размениха Славата си Срещу подобие на вол, който яде трева! </p>
<p id="v21"><sup><small>21</small></sup>  Забравиха своя избавител Бог, Който беше извършил велики дела в Египет, </p>
<p id="v22"><sup><small>22</small></sup>  Чудесни дела в Хамовата земя, Страшни неща около Червеното море. </p>
<p id="v23"><sup><small>23</small></sup>  Затова Той каза, че ще ги изтреби; Само че избраният му Моисей застана пред Него в пролома За да отвърне гнева Му, да не би да ги погуби. </p>
<p id="v24"><sup><small>24</small></sup>  Дори те презряха желаната земя, Не повярваха Неговото слово, </p>
<p id="v25"><sup><small>25</small></sup>  А пороптаха в шатрите си, И не послушаха гласа на Господа. </p>
<p id="v26"><sup><small>26</small></sup>  Затова Той им се закле, Че ще ги повали в пустинята, </p>
<p id="v27"><sup><small>27</small></sup>  И че ще повали потомството им между народите, И ще ги разпръсне по разни страни, </p>
<p id="v28"><sup><small>28</small></sup>  Тоже те се прилепиха към Ваалфегора, И ядоха жертви принесени на мъртви богове. </p>
<p id="v29"><sup><small>29</small></sup>  И тъй, предизвикаха Бога с делата си До толкова щото язвата направи пролом между тях. </p>
<p id="v30"><sup><small>30</small></sup>  Но стана Финеес и извърши посредничество, Та язвата престана; </p>
<p id="v31"><sup><small>31</small></sup>  И това му се вмени за правда Из род в род до века. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Също и при водите на Мерива те Го разгневиха, Така щото стана зле с Моисея поради тях; </p>
<p id="v33"><sup><small>33</small></sup>  Защото се възбунтуваха против Духа Му, Та Моисей говори несмислено с устните си. </p>
<p id="v34"><sup><small>34</small></sup>  При това, те не изтребиха племената Според както Господ им бе заповядал, </p>
<p id="v35"><sup><small>35</small></sup>  Но се смесиха с тия народи, И се научиха на техните дела; </p>
<p id="v36"><sup><small>36</small></sup>  Тъй щото служиха на идолите им, Които станаха примка за тях. </p>
<p id="v37"><sup><small>37</small></sup>  Да! Синовете и дъщерите си Принесоха в жертва на бесовете, </p>
<p id="v38"><sup><small>38</small></sup>  И проляха невинна кръв, кръвта на синовете си и на дъщерите си, Които пожертвуваха на ханаанските идоли; И земята се оскверни от кръвопролития. </p>
<p id="v39"><sup><small>39</small></sup>  Така те се оскверниха от делата си, И блудствуваха в деянията си. </p>
<p id="v40"><sup><small>40</small></sup>  Затова гневът на Господа пламна против людете Му И Той се погнуси от наследството Си. </p>
<p id="v41"><sup><small>41</small></sup>  Предаде ги в ръцете на народите; И завладяха ги ненавистниците им. </p>
<p id="v42"><sup><small>42</small></sup>  Неприятелите им още ги притесняваха; И те останаха подчинени под ръката им. </p>
<p id="v43"><sup><small>43</small></sup>  Много пъти Той ги избавя; Но, понеже намеренията им бяха бунтовнически, Затова се и унищожиха поради беззаконието си. </p>
<p id="v44"><sup><small>44</small></sup>  Въпреки това, обаче, Той погледна на утеснението им, Когато чу вика им; </p>
<p id="v45"><sup><small>45</small></sup>  Спомни си за тях Своя завет, И разкая се според голямата Си милост; <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  Тоже стори да ги съжаляват Всички, които ги бяха пленили. </p>
<p id="v47"><sup><small>47</small></sup>  Избави ни, Господи Боже наш, И събери ни измежду народите, За да славословим Твоето свето име, И да тържествуваме с Твоята хвала. </p>
<p id="v48"><sup><small>48</small></sup>  Благословен да е Господ Израилевият Бог от века до века; И всичките люде да рекат: Амин. Алилуя. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/105">Псалми - глава 105</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/107">Псалми - глава 107</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 106:8 <i>Силата</i>: <a href="/bg/The_Urantia_Book/131#p10_6">КУ 131:10.6</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Божията сила</i>: <a href="/bg/The_Urantia_Book/1#p1_4">КУ 1:1.4</a>.  <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>. </li>
  <li id="fn2"><a href="#cite2">↑</a> 106:31 <i>Сметнат за правда</i>: <a href="/bg/The_Urantia_Book/93#p4_5">КУ 93:4.5</a>. </li>
  <li id="fn3"><a href="#cite3">↑</a> 106:45 <i>За Бога се казва, че се покайва</i>: <a href="/bg/The_Urantia_Book/2#p2_2">КУ 2:2.2</a>.  <i>За Бога се казва, че се покайва</i>: <a href="/bg/The_Urantia_Book/4#p3_4">КУ 4:3.4</a>. </li>
</ol>
</div>
