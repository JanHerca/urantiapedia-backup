<!--
title: Псалми - глава 78
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/77">Псалми - глава 77</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/79">Псалми - глава 79</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 77). Асафово поучение. Слушайте, люде мои, поучението ми: Приклонете ушите си към думите на устата ми. </p>
<p id="v2"><sup><small>2</small></sup>  Ще отворя устата си в притча, Ще произнеса гатанки от древността. </p>
<p id="v3"><sup><small>3</small></sup>  Това, което чухме и научихме, И нашите бащи ни разказаха, </p>
<p id="v4"><sup><small>4</small></sup>  Няма да го скрием от чадата им в идното поколение, Но ще повествуваме хвалите на Господа, Неговата сила и чудесните дала, които извърши, </p>
<p id="v5"><sup><small>5</small></sup>  Защото Той постави свидетелство в Якова, И положи закон в Израиля, За които заповяда в Израиля, За които заповяда на бащите ни Да ги възвестяват чадата си, </p>
<p id="v6"><sup><small>6</small></sup>  За да ги знае идното поколение, Децата, които щяха да се родят, - Които да настанат и да ги разказват на своите чада. </p>
<p id="v7"><sup><small>7</small></sup>  За да възложат надеждата си на Бога, И да не забравят делата на Бога, Но да пазят Неговите заповеди, </p>
<p id="v8"><sup><small>8</small></sup>  И да не станат като бащите си, Упорито и непокорно поколение, Поколение, което не утвърди сърцето си. И чийто дух не биде непоколебим за Бога. </p>
<p id="v9"><sup><small>9</small></sup>  Ефремците, макар въоръжени и запъващи лъкове, Върнаха се назад в деня на боя. </p>
<p id="v10"><sup><small>10</small></sup>  Не опазиха завета на Бога, И в закона Му не склониха да ходят, </p>
<p id="v11"><sup><small>11</small></sup>  А забравиха Неговите деяния И чудесните дела, които им показа. </p>
<p id="v12"><sup><small>12</small></sup>  Пред бащите им извърши чудеса В Египетската земя, в полето Танис </p>
<p id="v13"><sup><small>13</small></sup>  Раздвои морето и ги преведе, И направи водите да стоят като грамада. </p>
<p id="v14"><sup><small>14</small></sup>  Води ги денем с облак, И цялата нощ с огнена виделина. </p>
<p id="v15"><sup><small>15</small></sup>  Разцепи канари в пустинята, И ги напои изобилно като от бездни. </p>
<p id="v16"><sup><small>16</small></sup>  И изведе потоци из канарата, И направи да потекат води като реки. </p>
<p id="v17"><sup><small>17</small></sup>  Но те продължиха да Му съгрешават още И да огорчават Всевишния в безводната страна. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Със сърцето си изпитаха Бога, Като искаха ястия за лакомството си, </p>
<p id="v19"><sup><small>19</small></sup>  И говориха против Бога, казвайки: Може ли Бог да приготви трапеза в пустинята? </p>
<p id="v20"><sup><small>20</small></sup>  Ето, Той удари канарата, та потекоха води и потоци преляха; А може ли и хляб да даде, или да достави месо за людете Си? </p>
<p id="v21"><sup><small>21</small></sup>  Затова Господ чу и се разгневи, И огън пламна против Якова, А още и гняв обсипа Израиля; </p>
<p id="v22"><sup><small>22</small></sup>  Защото не повярваха в Бога, Нито Му уповаваха, че ще ги избави. </p>
<p id="v23"><sup><small>23</small></sup>  При все това Той заповяда на облаците горе, И отвори небесните врати, </p>
<p id="v24"><sup><small>24</small></sup>  Та им наваля манна да ядат И даде им небесно жито. </p>
<p id="v25"><sup><small>25</small></sup>  Всеки ядеше ангелски хляб; Прати им храна до насита. </p>
<p id="v26"><sup><small>26</small></sup>  Подигна източен вятър на небето, И със силата Си докара южния вятър. </p>
<p id="v27"><sup><small>27</small></sup>  Наваля върху тях и месо изобилно като прах, И птици крилати много като морския пясък; </p>
<p id="v28"><sup><small>28</small></sup>  И направи ги да падат всред стана им, Около жилищата им. </p>
<p id="v29"><sup><small>29</small></sup>  И тъй, ядоха и се преситиха, Като им даде това, което желаеха. </p>
<p id="v30"><sup><small>30</small></sup>  А докато още не бяха се отказали от лакомството си, И ястието им бе в устата им, </p>
<p id="v31"><sup><small>31</small></sup>  Гневът Божий ги обсипа та изби по-тлъстите от тях, И повали отборните на Израиля. </p>
<p id="v32"><sup><small>32</small></sup>  При всичко това те следваха да съгрешават, И не вярваха поради чудесните Му дела. </p>
<p id="v33"><sup><small>33</small></sup>  Затова Той изнуряваше дните им със суета, И годините им с ужас. </p>
<p id="v34"><sup><small>34</small></sup>  Когато ги умъртвяваше, тогава питаха за Него, Та изново търсеха Бога ревностно; </p>
<p id="v35"><sup><small>35</small></sup>  И спомниха, че Бог им беше канара, И всевишният Бог техен изкупител. </p>
<p id="v36"><sup><small>36</small></sup>  Но с устата си Го ласкаеха, И с езика си Го лъжеха; <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  Защото сърцето им не беше право пред Него, Нито бяха верни на завета Му. </p>
<p id="v38"><sup><small>38</small></sup>  Но Той, като многомилостив, прощаваше беззаконието им и не ги погубваше; Да! много пъти въздържаше гнева Си, И не подигаше всичкото Си негодувание; </p>
<p id="v39"><sup><small>39</small></sup>  И си спомняше, че бяха плът, Вятър, който прехожда и не се връща. </p>
<p id="v40"><sup><small>40</small></sup>  Колко пъти Го огорчаваха в пустинята И Го разгневяваха в безводната страна, </p>
<p id="v41"><sup><small>41</small></sup>  Като изново изпитваха Бога, И предизвикваха Светия Израилев! </p>
<p id="v42"><sup><small>42</small></sup>  Не си спомнюваха силата на ръката Му В деня, когато ги избави от противника, </p>
<p id="v43"><sup><small>43</small></sup>  Как показа в Египет знаменията Си, И чудесата на полето Танис, </p>
<p id="v44"><sup><small>44</small></sup>  И превърна вадите им в кръв, И потоците им, та не можаха да пият; </p>
<p id="v45"><sup><small>45</small></sup>  Как прати върху тях рояци мухи, които ги изпоядоха, И жаби, които ги изпогубиха, </p>
<p id="v46"><sup><small>46</small></sup>  И предаде произведенията им на гъсеници, И трудовете им на скакалци </p>
<p id="v47"><sup><small>47</small></sup>  Как порази с град лозята им, И със светкавици черниците им, </p>
<p id="v48"><sup><small>48</small></sup>  И предаде на град добитъка им, И стадата им на мълнии; </p>
<p id="v49"><sup><small>49</small></sup>  Как изля върху тях пламенния Си гняв, Негодувание, ярост и неволя, - Нашествие на ангелите на злощастието, - </p>
<p id="v50"><sup><small>50</small></sup>  Изравни пътя за гнева Си, Но пощади от смърт душата им, Но предаде на мор живота им; </p>
<p id="v51"><sup><small>51</small></sup>  Как порази всеки първороден заведе ги като стадо в Египет, Първака на силите им в шатрите на Хама, </p>
<p id="v52"><sup><small>52</small></sup>  А людете Си изведе като овци и заведе ги като стадо в пустинята, </p>
<p id="v53"><sup><small>53</small></sup>  И води ги безопасно, така щото не се бояха, А неприятелите им - морето ги покри; </p>
<p id="v54"><sup><small>54</small></sup>  Как ги въведе в светия Си предел. В тая поляна, която десницата Му придоби, </p>
<p id="v55"><sup><small>55</small></sup>  И изгони пред тях народите, Та им ги раздели за наследство с въже, И в шатрите им настани Израилевите племена. </p>
<p id="v56"><sup><small>56</small></sup>  Но въпреки това те изпитваха Всевишния Бог и се бунтуваха против Него, И не пазеха наредбите Му, </p>
<p id="v57"><sup><small>57</small></sup>  Но връщаха се назад, и обхождаха се неверно както бащите им; Измятаха се като неверен лък. </p>
<p id="v58"><sup><small>58</small></sup>  Защото Го разгневиха с високите си места, И с ваяните си идоли Го подбуждаха към ревност. </p>
<p id="v59"><sup><small>59</small></sup>  Чу Бог и възнегодува, И много се погнуси от Израиля, </p>
<p id="v60"><sup><small>60</small></sup>  Тъй че напусна скинията в Сило, Шатъра, който бе поставил между човеците, </p>
<p id="v61"><sup><small>61</small></sup>  И предаде на пленение Силата Си, Славата Си в неприятелска ръка. </p>
<p id="v62"><sup><small>62</small></sup>  Тоже и людете Си предаде на меч, Като се разгневи на наследстовото Си. </p>
<p id="v63"><sup><small>63</small></sup>  Огън пояде момците им, И девиците им не се възпяваха с венчални песни. </p>
<p id="v64"><sup><small>64</small></sup>  Свещениците им паднаха от нож; И вдовиците им не плакаха. </p>
<p id="v65"><sup><small>65</small></sup>  Тогава се събуди Господ като от сън, Като силен мъж, който ободрен от вино, вика; </p>
<p id="v66"><sup><small>66</small></sup>  И, като порази враговете Си, отблъсна ги назад, Та ги предаде на вечно посрамяване. </p>
<p id="v67"><sup><small>67</small></sup>  При това Той се отказа от Иосифовия шатър, И Ефремовото племе не избра; </p>
<p id="v68"><sup><small>68</small></sup>  Но избра Юдовото племе, Хълма Сион, който възлюби. </p>
<p id="v69"><sup><small>69</small></sup>  Съгради светилището Си като небесните възвишения, Като земята, която е утвърдил за винаги. </p>
<p id="v70"><sup><small>70</small></sup>  Избра и слугата Си Давида, И го взе от кошарите на овците; </p>
<p id="v71"><sup><small>71</small></sup>  Отподир дойните овци го доведе За да пасе людете Му Якова и наследството Му Израиля. </p>
<p id="v72"><sup><small>72</small></sup>  Така той ги пасеше според незлобието на сърцето си, И ги водеше с изкуството на ръцете си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/77">Псалми - глава 77</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/79">Псалми - глава 79</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Всевишен</i>: <a href="/bg/The_Urantia_Book/93#p3_2">КУ 93:3.2</a>.  <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>.  <i>Най-високите</i>: <a href="/bg/The_Urantia_Book/43#p3_1">КУ 43:3.1</a>. </li>
  <li id="fn2"><a href="#cite2">↑</a> 78:36 <i>Ласкай с устни</i>: <a href="/bg/The_Urantia_Book/149#p6_12">КУ 149:6.12</a>. </li>
</ol>
</div>
