<!--
title: Псалми - глава 18
description: 
published: true
date: 2022-10-6T9:45:13Z
tags: bible, bible—psalms
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/17">Псалми - глава 17</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/19">Псалми - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 17). За първия певец. Псалом на Господния слуга Давид, който е говорил Господу думите на тая песен в деня, когато Господ го избавил от ръката на всичките му неприятели и от ръката на Саула. И рече: Любя Те, Господи, сило моя. </p>
<p id="v2"><sup><small>2</small></sup>  Господ е скала моя, крепост моя и избавител мой, Бог мой, канара моя, на Когото се надявам, Щит мой, рога на избавлението ми и високата ми кула <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ще призова Господа, Който е достохвален; Така ще бъда избавен от неприятелите си. </p>
<p id="v4"><sup><small>4</small></sup>  Връзките на смъртта ме окръжиха; Порои от беззаконие ме уплашиха. </p>
<p id="v5"><sup><small>5</small></sup>  Връзките на преизподнята ме обвиха; Примките на смъртта ме стигнаха. </p>
<p id="v6"><sup><small>6</small></sup>  В утеснението си призовах Господа. И към Бог мой викнах; От храма Си Той чу гласа ми, И викането ми пред Него стигна в ушите Му. </p>
<p id="v7"><sup><small>7</small></sup>  Тогава се поклати и потресе земята; Основите на планините се разлюляха И поклатиха се, защото се разгневи Той. </p>
<p id="v8"><sup><small>8</small></sup>  Дим се издигаше от ноздрите Му, И огън из устата му поглъщаше; Въглища се разпалиха от Него. </p>
<p id="v9"><sup><small>9</small></sup>  Той сведе небесата и слезе; И мрак бе под нозете Му. </p>
<p id="v10"><sup><small>10</small></sup>  Възседна на херувим и летя; Летя не ветрени крила. </p>
<p id="v11"><sup><small>11</small></sup>  Положи за Свое скривалище тъмнината, За покров около Си тъмните води, Гъстите въздушни облаци. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  О святкането пред Него Преминаха през облаците Му Град и огнени въглища. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  И гръмна Господ от небето, Всевишният даде гласа Си, Град и огнени въглища. </p>
<p id="v14"><sup><small>14</small></sup>  И прати стрелите Си та ги разпръсна, Да! светкавици в изобилие та ги смути. </p>
<p id="v15"><sup><small>15</small></sup>  Тогава се явиха коритата на водите, Откриха се основите на вселената От твоето изобличение, Господи, От духането на дъха на ноздрите Ти. </p>
<p id="v16"><sup><small>16</small></sup>  Прати от височината, взе ме, Извлече ме из големи води. </p>
<p id="v17"><sup><small>17</small></sup>  Избави ме от силния ми неприятел, От ония, които ме мразеха; Защото бяха по-силни от мене. </p>
<p id="v18"><sup><small>18</small></sup>  Стигнаха ме в деня на бедствието ми; Но Господ ми стана подпорка. </p>
<p id="v19"><sup><small>19</small></sup>  И изведе ме на широко, Избави ме, защото имаше благоволение към мене. </p>
<p id="v20"><sup><small>20</small></sup>  Въздаде ми Господ според правдата ми; Според чистотата на ръцете ми възнагради ме, </p>
<p id="v21"><sup><small>21</small></sup>  Защото съм опазил пътищата Господни, И не съм се отклонил от Бога мой в нечестие. </p>
<p id="v22"><sup><small>22</small></sup>  Защото всичките Му съдби са били пред мене, И от повеленията Му не съм се отдалечил. </p>
<p id="v23"><sup><small>23</small></sup>  Непорочен бях пред Него, И опазих се от беззаконието си. </p>
<p id="v24"><sup><small>24</small></sup>  Затова Господ ми въздаде според правдата ми, Според чистотата на ръцете ми пред очите Му. </p>
<p id="v25"><sup><small>25</small></sup>  Към милостивия, Господи, милостив ще се явиш, Към непорочния, непорочен ще се явиш. </p>
<p id="v26"><sup><small>26</small></sup>  Към чистия, час ще се явиш, И към развратния, противен ще се явиш. </p>
<p id="v27"><sup><small>27</small></sup>  Защото оскърбени люде Ти ще спасиш; А очи горделиви ще смириш. </p>
<p id="v28"><sup><small>28</small></sup>  Защото Ти ще запалиш светилото ми; Господ Бог мой ще озари тъмнината ми; </p>
<p id="v29"><sup><small>29</small></sup>  Защото чрез Тебе разбивам полк; Чрез Бога мой прескачам стена. </p>
<p id="v30"><sup><small>30</small></sup>  Колкото за Бога, Неговият път е съвършен; Словото на Господа е опитано; Той е щит на всички, които уповават на Него. </p>
<p id="v31"><sup><small>31</small></sup>  Защото кой е Бог освен Господа? И кой е канара, освен нашия Бог? </p>
<p id="v32"><sup><small>32</small></sup>  Бог, Който ме препасва със сила, И прави съвършен пътя ми, </p>
<p id="v33"><sup><small>33</small></sup>  Той прави нозете ми като нозете на елените, И ме поставя на високите ми места. </p>
<p id="v34"><sup><small>34</small></sup>  Учи ръцете ми да воюват, Тъй щото мишците ми запъват меден лък. </p>
<p id="v35"><sup><small>35</small></sup>  Ти си ми дал и щит на избавлението Си; Твоята десница ме е поддържала И Твоята благодат ме е направила велик. </p>
<p id="v36"><sup><small>36</small></sup>  Ти си разширил стъпките ми под мене; И нозете ми не се подхлъзнаха. </p>
<p id="v37"><sup><small>37</small></sup>  Гоних неприятелите си и ги стигнах, И не се върнах, докато ги не довърших. </p>
<p id="v38"><sup><small>38</small></sup>  Стрих ги, те не можаха да се подигнат; Паднаха под нозете ми. </p>
<p id="v39"><sup><small>39</small></sup>  Защото си ме препасал със сила за бой; Повалил си под мене въставащите против мене. </p>
<p id="v40"><sup><small>40</small></sup>  Сторил си да обърнат гръб към мене неприятелите ми, За да изтребя ония, които ме мразят. </p>
<p id="v41"><sup><small>41</small></sup>  Извикаха, но нямаше избавител, Към Господа, но не ги послуша. </p>
<p id="v42"><sup><small>42</small></sup>  Тогава ги стрих като прах пред вятъра; Изхвърлих ги като калта на пътищата. </p>
<p id="v43"><sup><small>43</small></sup>  Ти си ме избавил и от съпротивленията на людете; Поставил си ме глава на народите: Народ, когото не познавах, слугува на мене, </p>
<p id="v44"><sup><small>44</small></sup>  Щом чуха за мене, те ме и послушаха; Даже чужденците се преструваха, че ми се покоряват. </p>
<p id="v45"><sup><small>45</small></sup>  Чужденците отслабнаха, И разтреперани излязоха из яките си скривалища. </p>
<p id="v46"><sup><small>46</small></sup>  Жив е Господ, и благословена да бъде Канарата ми, И да се възвиси Бог на избавлението ми, </p>
<p id="v47"><sup><small>47</small></sup>  Бог, Който мъздовъздава за мене, И покорява под мене племена, </p>
<p id="v48"><sup><small>48</small></sup>  Който ме избавя от неприятелите ми. Да! Ти ме възвишаваш над въставащите против мене, Избавяш ме от насилника. </p>
<p id="v49"><sup><small>49</small></sup>  Затова ще Те хваля, Господи, между народите, И на името Ти ще пея. </p>
<p id="v50"><sup><small>50</small></sup>  Ти си, който даваш велико избавление на царя Си, И показваш милосърдие към помазаника Си, Към Давида и към потомството му до века. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Psalms/17">Псалми - глава 17</a></td>
        <td><a href="/bg/Bible/Psalms/Index">Индекс</a></td>
        <td><a href="/bg/Bible/Psalms/19">Псалми - глава 19</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 18:2 <i>Избавител на световете</i>: <a href="/bg/The_Urantia_Book/128#p1_10">КУ 128:1.10</a>. </li>
  <li id="fn2"><a href="#cite2">↑</a> 18:2,46 <i>Бог на спасението</i>: <a href="/bg/The_Urantia_Book/2#p6_3">КУ 2:6.3</a>. </li>
  <li id="fn3"><a href="#cite3">↑</a> 18:11 <i>Тъмни гравитационни тела</i>: <a href="/bg/The_Urantia_Book/14#p1_7">КУ 14:1.7</a>. </li>
  <li id="fn4"><a href="#cite4">↑</a> 18:12 <i>Градушка</i>: <a href="/bg/The_Urantia_Book/85#p4_3">КУ 85:4.3</a>. </li>
</ol>
</div>
