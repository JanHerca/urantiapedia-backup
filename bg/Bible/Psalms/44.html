<!--
title: Псалми - глава 44
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Psalms/43">Псалми - глава 43</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Psalms/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Psalms/45">Псалми - глава 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (По слав. 43). За първия певец. Поучение за Кореевите синове. Боже с ушите си сме чули, нашите бащи са ни разказвали, Какво дело си извършил в техните дни, в древните времена. </p>
<p id="v2"><sup><small>2</small></sup>  Ти си изгорил с ръката Си народите, а тях си насадил; Съкрушил си племена, а тях си разпространил. </p>
<p id="v3"><sup><small>3</small></sup>  Защото не завладяха земята със своя меч, Нито тяхната мишца ги спаси, Но Твоята десница и Твоята мишца, и светлостта на Твоето лице, Защото Твоето благоволение беше към тях. </p>
<p id="v4"><sup><small>4</small></sup>  Ти си Цар мой, Боже; Заповядай да стават победи за Якова. </p>
<p id="v5"><sup><small>5</small></sup>  Чрез Тебе ще повалим неприятелите си; Чрез Твоето име ще стъпчем ония, които се повдигат против нас. </p>
<p id="v6"><sup><small>6</small></sup>  Защото няма да уповавам на лъка си, Нито ще ме избави мечът ми. </p>
<p id="v7"><sup><small>7</small></sup>  Защото Ти си ни избавил от противниците ни, И посрамил си ония, които ни мразят. </p>
<p id="v8"><sup><small>8</small></sup>  С Бога ще се хвалим всеки ден, И името Ти ще славословим до века. (Села). </p>
<p id="v9"><sup><small>9</small></sup>  Но сега Ти си ни отхвърлил и посрамил, И не излизат вече с нашите войски. </p>
<p id="v10"><sup><small>10</small></sup>  Правиш ни да се върнем назад пред противника; И мразещите ни обират ни за себе си. </p>
<p id="v11"><sup><small>11</small></sup>  Предал си ни като овци за ядене, И разпръснал си ни между народите. </p>
<p id="v12"><sup><small>12</small></sup>  Продал си Своите люде за нищо. И не си спечелил от цената им. </p>
<p id="v13"><sup><small>13</small></sup>  Правиш ни за укор на съседите ни, За присмех и поругание на ония, които са около нас. </p>
<p id="v14"><sup><small>14</small></sup>  Правиш ни за поговорка между народите, За кимване с глава между племената. </p>
<p id="v15"><sup><small>15</small></sup>  Всеки ден позорът ми е пред мене, И срамът на лицето ми ме покрива, </p>
<p id="v16"><sup><small>16</small></sup>  Поради гласа на онзи, който укорява и хули, Поради неприятеля, и отмъстителя. </p>
<p id="v17"><sup><small>17</small></sup>  Всичко това дойде върху нас; Обаче ние не Те забравихме, Нито станахме неверни на Твоя завет. </p>
<p id="v18"><sup><small>18</small></sup>  Сърцето ни не се върна назад, Нито се отклониха стъпките ни от Твоя път, </p>
<p id="v19"><sup><small>19</small></sup>  Макар Ти да си ни съкрушил в пусто място. И да си ни покрил с мрачна сянка. </p>
<p id="v20"><sup><small>20</small></sup>  Ако сме забравили името на нашия Бог, Или сме прострели ръцете си към чужд Бог, </p>
<p id="v21"><sup><small>21</small></sup>  То не ще ли Бог да издири това? Защото той знае тайните на сърцето. </p>
<p id="v22"><sup><small>22</small></sup>  Не! ние сме убивани заради Тебе цял ден, Считани сме като овци за клане, </p>
<p id="v23"><sup><small>23</small></sup>  Събуди се, Господи, защо спиш? Стани, не ни отхвърляй за винаги. </p>
<p id="v24"><sup><small>24</small></sup>  Защо криеш лицето Си, И забравяш неволята ни и угнетението ни? </p>
<p id="v25"><sup><small>25</small></sup>  Защото душата ни е снишена до пръстта; Коремът ни е прилепен до земята. </p>
<p id="v26"><sup><small>26</small></sup>  Стани да ни помогнеш, И Избави ни заради милосърдието Си. </p>
