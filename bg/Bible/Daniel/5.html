<!--
title: Данаил - глава 5
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Daniel/4">Данаил - глава 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Daniel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Daniel/6">Данаил - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Цар Валтасар направи голям пир на хиляда от големците си, и пиеше вино пред хилядата. </p>
<p id="v2"><sup><small>2</small></sup>  Когато пиеше виното, Валтасар заповяда да донесат златните и сребърните съдове, които дядо му Навуходоносор беше задигнал от храма, който бе в Ерусалим, за да пият с тях царят и големците му, жените му и наложниците му. </p>
<p id="v3"><sup><small>3</small></sup>  Тогава донесоха златните съдове, които бяха задигнати от храма на Божия дом, който бе в Ерусалим; и с тях пиеха царят и големците му, жените му и наложниците му. </p>
<p id="v4"><sup><small>4</small></sup>  Пиеха вино, и хвалеха златните, сребърните, медните, железните, дървените и каменните богове. </p>
<p id="v5"><sup><small>5</small></sup>  В същия час се появиха пръсти на човешка ръка, които пишеха, срещу светилника, по мазилката на стената на царския палат; и царят видя тая част от ръката, която пишеше. </p>
<p id="v6"><sup><small>6</small></sup>  Тогава изгледът на лицето на царя се измени и мислите му го смущаваха, така щото ставите на кръста му се разхлабиха, и колената му се удряха едно о друго. </p>
<p id="v7"><sup><small>7</small></sup>  Царят извика с голям глас да въведат вражарите, халдейците, и астролозите, на които вавилонски мъдреци царят проговаряйки, рече: Който прочете това писание и ми яви значението му ще бъде облечен в багреница, златна огърлица ще се окачи около шията му, и ще бъде един от тримата, които ще владеят царството. </p>
<p id="v8"><sup><small>8</small></sup>  Влязоха прочее всичките царски мъдреци; но не можаха да прочетат написаното, нито да явят на царя значението му. </p>
<p id="v9"><sup><small>9</small></sup>  Тогава цар Валтасар се смути много, изгледът на лицето му се измени, и големците му се смаяха. </p>
<p id="v10"><sup><small>10</small></sup>  От думите на царя и на големците му овдовялата царица влезе в къщата на пируването; и царицата проговаряйки, рече: Царю, да си жив до века! Да те  не смущават мислите ти, нито да се изменява лицето ти. </p>
<p id="v11"><sup><small>11</small></sup>  Има човек в царството ти, в когото е духът на светите богове; и в дните на дядо ти, в него се намериха светлина, разум, и мъдрост като мъдростта на боговете; и дядо ти Навуходоносор, -дядо ти, казвам, царю, - го постави началник на врачовете, на вражарите, на халдейците, и на астролозите, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  защото превъзходен дух и знание, разум за тълкуване сънища, изясняване на гатанки, и разрешаване на недоумения се намираха в тоя Даниил, когото царят преименува Валтасасар. Сега нека се повика Даниил, и той ще покаже значението на написаното. </p>
<p id="v13"><sup><small>13</small></sup>  Тогава Даниил биде въведен пред царя. Царят проговаряйки, рече на Даниила: Ти ли си оня Даниил, който си от пленените юдейци, които дядо ми царят доведе от Юдея? </p>
<p id="v14"><sup><small>14</small></sup>  Чух за тебе, че духът на боговете бил в тебе, и че светлина, разум, и превъзходна мъдрост се намирали в тебе. </p>
<p id="v15"><sup><small>15</small></sup>  И сега бяха въведени пред мене мъдреците и вражарите, за да прочетат това писание и ми явят значението му; но не можаха да покажат значението на това нещо. </p>
<p id="v16"><sup><small>16</small></sup>  Но аз чух за тебе, че си могъл да тълкуваш, и да разрешаваш недоумения; прочее, ако можеш да прочетеш написаното и да ми явиш значението му, ще бъдеш облечен в багреница, златна огърлица ще се окачи около шията ти, и ти ще бъдеш един от тримата, които ще владеят царството. </p>
<p id="v17"><sup><small>17</small></sup>  Тогава в отговор Даниил рече пред царя: Подаръците ти нека останат за тебе, и дай на другиго наградите си; все пак аз ще прочета на царя написаното, и ще му явя значението му. </p>
<p id="v18"><sup><small>18</small></sup>  Царю, Всевишният Бог даде на дядо ти Навуходоносора царство и величие, сила и чест; <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  и поради величието, което му даде, всичките племена, народи, и езици трепереха и се бояха пред него; когото искаше убиваше, и когото искаше опазваше жив, когото искаше възвишаваше, и когото искаше унижаваше. </p>
<p id="v20"><sup><small>20</small></sup>  Но когато се надигна сърцето му, и духът му закоравя та да постъпва гордо, той биде свален от царския си престол, славата му се отне от него, </p>
<p id="v21"><sup><small>21</small></sup>  и биде изгонен измежду човеците; сърцето му стана като на животните, и жилището му бе между живите осли; хранеха го с трева като говедата, и тялото му се мокреше от небесната роса, додето призна, че Всевишният Бог владее над царството на човеците, и когото иска поставя над него. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  А ти, негов внук, Валтасаре, не си смирил сърцето си, ако и да знаеше всичко това, </p>
<p id="v23"><sup><small>23</small></sup>  но си се надигнал против небесния Господ; и донесоха пред тебе съдовете на дома му, с които пиехте вино ти и големците ти, жените ти и наложниците ти; и ти славослови сребърните, златните, медните, железните, дървените и каменните богове, които не виждат, нито чуват, нито разбират; а Бога, в Чиято ръка е дишането ти, и в Чиято власт са всичките твои пътища, не си възвеличил. </p>
<p id="v24"><sup><small>24</small></sup>  Затова, от Него е била изпратена частта от ръката, и това писание се написа. </p>
<p id="v25"><sup><small>25</small></sup>  И ето писанието, което се написа: М'не, М'не, Т'кел, у Фарсин. </p>
<p id="v26"><sup><small>26</small></sup>  Ето и значението на това нещо: М'не, Бог е преброил дните на твоето царство, и го е свършил; </p>
<p id="v27"><sup><small>27</small></sup>  Т'кел, Претеглен си на везните, и си бил намерен недостатъчен; <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  П'рес, Раздели се царството ти, и се даде на мидяните и персите. </p>
<p id="v29"><sup><small>29</small></sup>  Тогава Валтасар заповяда, та облякоха Даниила в багреницата, окачиха златната огърлица около шията му, и прогласиха за него да бъде един от тримата, които да владеят царството. </p>
<p id="v30"><sup><small>30</small></sup>  В същата нощ царят на халдейците Валтасар биде убит. </p>
<p id="v31"><sup><small>31</small></sup>  И мидянинът Дарий, който бе около на шестдесет и две години, взе царството. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 5:11-12,14 <i>Дух на разбирането</i>: <a href="/bg/The_Urantia_Book/36#p5_7">КУ 36:5.7</a>. </li>
  <li id="fn2"><a href="#cite2">↑</a> 5:18,21 <i>Всевишен</i>: <a href="/bg/The_Urantia_Book/93#p3_2">КУ 93:3.2</a>.  <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>.  <i>Най-високите</i>: <a href="/bg/The_Urantia_Book/43#p3_1">КУ 43:3.1</a>. </li>
  <li id="fn3"><a href="#cite3">↑</a> 5:21 <i>Всевишният владее в човешките царства</i>: <a href="/bg/The_Urantia_Book/93#p3_4">КУ 93:3.4</a>.  <i>Всевишният управлява човешките царства</i>: <a href="/bg/The_Urantia_Book/175#p1_8">КУ 175:1.8</a>.  <i>Най-високите правила</i>: <a href="/bg/The_Urantia_Book/114#p0_1">КУ 114:0.1</a>.  <i>Управлява в човешките царства</i>: <a href="/bg/The_Urantia_Book/43#p5_17">КУ 43:5.17</a>.  <i>Всевишният управлява царства</i>: <a href="/bg/The_Urantia_Book/97#p8_5">КУ 97:8.5</a>.  <i>Най-високите правила</i>: <a href="/bg/The_Urantia_Book/114#p6_8">КУ 114:6.8</a>.  <i>Всевишният управлява царства</i>: <a href="/bg/The_Urantia_Book/50#p2_6">КУ 50:2.6</a>.  <i>Всевишният управлява</i>: <a href="/bg/The_Urantia_Book/43#p3_4">КУ 43:3.4</a>.  <i>Бог управлява народите</i>: <a href="/bg/The_Urantia_Book/131#p2_5">КУ 131:2.5</a>.  <i>Управлява в човешките царства</i>: <a href="/bg/The_Urantia_Book/3#p5_2">КУ 3:5.2</a>.  <i>Всевишният владее в човешките царства</i>: <a href="/bg/The_Urantia_Book/134#p5_3">КУ 134:5.3</a>. </li>
  <li id="fn4"><a href="#cite4">↑</a> 5:27 <i>Намерен (не) желаещ</i>: <a href="/bg/The_Urantia_Book/28#p6_15">КУ 28:6.15</a>. </li>
</ol>
</div>
