<!--
title: Данаил - глава 7
description: 
published: true
date: 2022-10-6T9:45:13Z
tags: bible, bible—daniel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Daniel/6">Данаил - глава 6</a></td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/8">Данаил - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В първата година на вавилонския цар Валтасар Даниил видя сън и видения на главата си върху леглото си. Тогава написа сънят и разказа същността на работите. </p>
<p id="v2"><sup><small>2</small></sup>  Даниил проговаряйки, рече: Видях в нощното си видение, и ето, четирите небесни ветрища избухнаха върху голямото море. </p>
<p id="v3"><sup><small>3</small></sup>  И четири големи зверове възлязоха из морето, различни един от друг. </p>
<p id="v4"><sup><small>4</small></sup>  Първият бе като лъв и имаше орлови крила; а, като го гледах, крилата му се изскубаха, и той се издигна от земята и биде заставен да се изправи на две нозе като човек, и даде му се човешко сърце. </p>
<p id="v5"><sup><small>5</small></sup>  След това, ето друг звяр, втори, приличен на мечка, който се повдигна от едната страна, и имаше три ребра в устата си между зъбите си; и му думаха така: Стани, изяж много месо. </p>
<p id="v6"><sup><small>6</small></sup>  Подир това, като погледнах, ето друг звяр, приличен на леопард, който имаше на гърба си четири птичи крила: тоя звяр имаше и четири глави; и даде му се власт. </p>
<p id="v7"><sup><small>7</small></sup>  Подир това, като погледнах в нощните видения, ето четвъртият звяр, страшен и ужасен и твърде як; той имаше големи железни зъби, с които пояждаше и сломяваше, като стъпкваше останалото с нозете си; той се различаваше от всичките зверове, които бяха преди него; и имаше десет рога. </p>
<p id="v8"><sup><small>8</small></sup>  Като разглеждах роговете, ето, между тях излезе друг рог, малък, пред който три от първите рогове се изкорениха; и ето, в тоя рог имаше очи като човешки очи, и уста, които говореха надменно. </p>
<p id="v9"><sup><small>9</small></sup>  Гледах, додето се положиха престоли, и Древният по Дни седна, чието облекло беше бяло като сняг, и космите на главата му като чиста вълна, престолът му огнени пламъци, и колелата му пламенен огън. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Огнена река излизаше и течеше изпред него; милион служители му слугуваха, и  милиарди по милиарди стояха пред него; съдилището се откри, и книгите се отвориха. </p>
<p id="v11"><sup><small>11</small></sup>  Тогава погледнах по причина на гласа на надменните думи, които рогът изговаряше; гледах додето звярът биде убит, и тялото му погубено и предадено да се изгори с огън. </p>
<p id="v12"><sup><small>12</small></sup>  А колкото за другите зверове, тяхното владичество биде отнето; животът им обаче се продължи до време и година. </p>
<p id="v13"><sup><small>13</small></sup>  Гледах в нощните видения, и ето, един като човешки син идеше с небесните облаци и стигна до Древния по Дни; и доведоха го пред Него. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  И Нему се даде владичество, слава и царство, за да му слугуват всичките племена, народи и езици. Неговото владичество е вечно владичество, което няма да премине, и царството Му е царство, което няма да се разруши. <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Колкото за мене Даниила, духът ми се наскърби дълбоко в тялото ми, и виденията на главата ми ме смутиха. </p>
<p id="v16"><sup><small>16</small></sup>  Приближих се до едного от предстоящите и го попитах що е истинското значение на всичко това. И той ми разправи и ми даде да разбера значението на тия неща. </p>
<p id="v17"><sup><small>17</small></sup>  Тия четири големи зверове, каза той, са четирима царе, които ще се издигнат от земята. </p>
<p id="v18"><sup><small>18</small></sup>  Но светиите на Всевишния ще приемат царството, и ще владеят царството до века и до вечни векове. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Тогава поисках да узная истината за четвъртия звяр, който се различаваше от всичките други и бе твърде страшен, чиито зъби бяха железни и ноктите му медни, който пояждаше и строшаваше, а останалото стъпкваше с нозете си, - </p>
<p id="v20"><sup><small>20</small></sup>  и за десетте рога, които бяха на главата му, и за другия рог, който излезе, и пред който паднаха три, тоест, за оня рог, който имаше очи и уста, които говореха надменно, и който наглед бе по-як от другарите си. </p>
<p id="v21"><sup><small>21</small></sup>  Гледах същия рог като воюваше със светиите и превъзмогваше против тях, </p>
<p id="v22"><sup><small>22</small></sup>  докато дойде Древният по Дни, и се извърши съд за светиите на Всевишния, и настана времето, когато светиите завладяха царството. </p>
<p id="v23"><sup><small>23</small></sup>  Той каза така: Четвъртият звяр ще бъде четвърто царство на света, което ще се различава от всичките царства, и ще погълне целия свят, и ще го стъпче и разтроши. </p>
<p id="v24"><sup><small>24</small></sup>  А за десетте рога, те са десет царе, които ще се издигнат от това царство; и след тях ще се издигне друг, който ще се различава от първите, и ще покори трима царе. </p>
<p id="v25"><sup><small>25</small></sup>  Той ще говори думи против Всевишния, ще изтощава светиите на Всевишния, и ще замисли да промени времена и закони; и те ще бъдат предаде в ръката му до време и времена и половина време. </p>
<p id="v26"><sup><small>26</small></sup>  Но когато съдилището ще заседава, ще му отнемат владичеството, за да го изтребят и погубят до край. </p>
<p id="v27"><sup><small>27</small></sup>  А царството и владичеството и величието на царствата, които са под цялото небе, ще се дадат на людете, които са светиите на Всевишния, Чието царство е вечно царство, и на Когото всичките владичества ще служат и се покоряват. <sup id="cite7"><a href="#fn7">[7]</a></sup></p>
<p id="v28"><sup><small>28</small></sup>  Тук е краят на това нещо. Колкото за мене, Даниила, размишленията ми ме смущават много, и изгледът на лицето ми се измени; но запазих това нещо в сърцето си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Daniel/6">Данаил - глава 6</a></td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/8">Данаил - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:9,13,22 <i>Древният на дните</i>: <a href="/bg/The_Urantia_Book/96#p1_9">КУ 96:1.9</a>.  <i>Древните дни</i>: <a href="/bg/The_Urantia_Book/18#p3_1">КУ 18:3.1</a>.  <i>Древните дни</i>: <a href="/bg/The_Urantia_Book/15#p10_3">КУ 15:10.3</a>. </li>
  <li id="fn2"><a href="#cite2">↑</a> 7:9-10 <i>Съдът на Древния</i>: <a href="/bg/The_Urantia_Book/28#p6_6">КУ 28:6.6</a>. </li>
  <li id="fn3"><a href="#cite3">↑</a> 7:13 <i>Даниел цитира</i>: <a href="/bg/The_Urantia_Book/137#p2_2">КУ 137:2.2</a>. </li>
  <li id="fn4"><a href="#cite4">↑</a> 7:13-14 <i># 2 Човешкият син</i>: <a href="/bg/The_Urantia_Book/136#p1_1">КУ 136:1.1</a>.  <i>Човешкият син</i>: <a href="/bg/The_Urantia_Book/135#p5_7">КУ 135:5.7</a>.  <i>Не е Човешкият син на Даниил</i>: <a href="/bg/The_Urantia_Book/126#p3_6">КУ 126:3.6</a>.  <i>Видение за идването на Човешкия син</i>: <a href="/bg/The_Urantia_Book/135#p3_3">КУ 135:3.3</a>.  <i>Човешки син</i>: <a href="/bg/The_Urantia_Book/128#p1_2">КУ 128:1.2</a>.  <i>Видях Месията като Син човешки</i>: <a href="/bg/The_Urantia_Book/136#p1_6">КУ 136:1.6</a>.  <i>Човешки син</i>: <a href="/bg/The_Urantia_Book/126#p3_6">КУ 126:3.6</a>. </li>
  <li id="fn5"><a href="#cite5">↑</a> 7:14 <i>Вечно господство</i>: <a href="/bg/The_Urantia_Book/135#p3_2">КУ 135:3.2</a>. </li>
  <li id="fn6"><a href="#cite6">↑</a> 7:18,22,25,27 <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>.  <i>Най-високите</i>: <a href="/bg/The_Urantia_Book/43#p3_1">КУ 43:3.1</a>.  <i>Всевишен</i>: <a href="/bg/The_Urantia_Book/93#p3_2">КУ 93:3.2</a>. </li>
  <li id="fn7"><a href="#cite7">↑</a> 7:27 <i>Възглед за края на времето</i>: <a href="/bg/The_Urantia_Book/170#p5_15">КУ 170:5.15</a>.  <i>Дайте царство на Всевишния</i>: <a href="/bg/The_Urantia_Book/135#p3_2">КУ 135:3.2</a>. </li>
</ol>
</div>
