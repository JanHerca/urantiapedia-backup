<!--
title: Данаил - глава 6
description: 
published: true
date: 2022-10-6T9:45:13Z
tags: bible, bible—daniel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Daniel/5">Данаил - глава 5</a></td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/7">Данаил - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Видя се добре на Дария да постави над царството сто и двадесет сатрапи, които да бъдат из цялото царство, </p>
<p id="v2"><sup><small>2</small></sup>  и над тях трима председатели, един от които бе Даниил, за да дават тия сатрапи сметка на тях, и тъй царят да не губи. </p>
<p id="v3"><sup><small>3</small></sup>  В това време тоя Даниил се отличаваше от другите председатели и сатрапи, защото имаше в него превъзходен дух; и царят намисли да го постави над цялото царство. </p>
<p id="v4"><sup><small>4</small></sup>  Тогава председателите и сатрапите се стараеха да намерят причина против Даниила относно делата на царството; но не можаха да намерят никаква причина или вина, защото той бе верен, и в него не се намери никаква погрешка или вина. </p>
<p id="v5"><sup><small>5</small></sup>  И тъй, тия човеци си рекоха: Няма да намерим никаква причина против тоя Даниил, освен ако намерим нещо относно закона на неговия Бог. </p>
<p id="v6"><sup><small>6</small></sup>  Прочее, тия председатели и сатрапи се събраха при царя и му рекоха така: Царю Дарие, да си жив до века! </p>
<p id="v7"><sup><small>7</small></sup>  Всичките председатели на царството, наместниците и сатрапите, съветниците и управителите като се съветваха, решиха да поискат от царя да издаде указ и да обяви строга забрана, че който, до тридесет дена, би отправил някаква просба до кой да било бог или човек, освен до тебе, царю, той да се хвърли в рова на лъвовете. </p>
<p id="v8"><sup><small>8</small></sup>  Сега, царю, утвърди забраната и подпиши писмената й форма, за да не се измени, според закона на мидяните и персите, който не се изменява. </p>
<p id="v9"><sup><small>9</small></sup>  За това, цар Дарий подписа писмената забрана. </p>
<p id="v10"><sup><small>10</small></sup>  А Даниил, щом се научи, че била подписана писмената забрана, влезе у дома си, и, като държеше прозорците на стаята си отворени към Ерусалим, падаше на колената си три пъти на ден, молещ се и благодарящ пред своя Бог, както правеше по-напред. </p>
<p id="v11"><sup><small>11</small></sup>  Тогава ония човеци се събраха демонстративно и намериха, че Даниил отправяше просба и се молеше пред своя Бог. </p>
<p id="v12"><sup><small>12</small></sup>  За това, приближиха се и говориха пред царя за царската забрана, като рекоха: Не подписа ли ти забрана, че всеки човек, който до тридесет дена би отправил просба до кой да било бог или човек, освен до тебе, царю, ще се хвърли в рова на лъвовете? Царят в отговор рече: Това е вярно, според закона на мидяните и персите, който не се изменява. </p>
<p id="v13"><sup><small>13</small></sup>  Тогава отговаряйки, те рекоха пред церя: Оня Даниил, който е от пленените юдейци, не зачита ни тебе, царю, нито подписаната от тебе забрана, но принася молбата си три пъти на ден. </p>
<p id="v14"><sup><small>14</small></sup>  Тогава царят, като чу тия думи, наскърби се много, и тури присърце да отърве Даниила; и трудеше се до захождането на слънцето да го избави. </p>
<p id="v15"><sup><small>15</small></sup>  Тогава ония човеци се събраха при царя и му рекоха: Знай, царю, че е закон на мидяните и на персите какво никаква забрана или повеление, което царят постави, да не се изменява. </p>
<p id="v16"><sup><small>16</small></sup>  Тогава царят заповяда та докараха Даниила и го хвърлиха в рова на лъвовете. А царят проговаряйки, рече на Даниила: Твоят Бог, Комуто ти служиш непрестанно, Той ще те отърве. </p>
<p id="v17"><sup><small>17</small></sup>  После, като донесоха камък и го поставиха на устието на рова, царят го запечати със своя си печат и с печата на големците си, за да се не измени никакво намерение относно Даниила. </p>
<p id="v18"><sup><small>18</small></sup>  Тогава царят отиде в палата си и пренощува гладен, нито остави да донесат пред него музикални инструменти; и сънят побягна от него. </p>
<p id="v19"><sup><small>19</small></sup>  И на утринта царят стана много рано и побърза да отиде при рова на лъвовете. </p>
<p id="v20"><sup><small>20</small></sup>  И като се приближи при рова извика с плачевен глас на Даниила: Данииле, служителю на живия Бог, твоят Бог, Комуто ти служиш непрестанно, можа ли да те отърве от лъвовете? </p>
<p id="v21"><sup><small>21</small></sup>  Тогава Даниил рече на царя: Царю, да си жив до века! </p>
<p id="v22"><sup><small>22</small></sup>  Моят Бог прати ангела Си да затули устата на лъвовете, та не ме повредиха, защото се намерих невинен пред Него; още и пред тебе, царю, не съм сторил никакво прегрешение. </p>
<p id="v23"><sup><small>23</small></sup>  Тогава царят се зарадва много, и заповяда да извадят Даниила из рова. И когато Даниил бе изваден из рова, никаква повреда не се намери на него, защото бе уповал на своя Бог. </p>
<p id="v24"><sup><small>24</small></sup>  Тогава, по заповед на царя, докараха ония човеци, които бяха наклеветили Даниила, и хвърлиха тях, чадата им, и жените им в рова на лъвовете; и преди да стигнат до дъното на рова лъвовете им надвиха и счупиха всичките им кости. </p>
<p id="v25"><sup><small>25</small></sup>  Тогава цар Дарий писа до всички племена, народи, и езици, които живеят по целия свят: Мир да се умножи на вас! </p>
<p id="v26"><sup><small>26</small></sup>  Издавам указ, щото в цялата държава, над която царувам, да треперят човеците и да се боят пред Данииловия Бог; защото той е живият Бог, който е утвърден до века, и Неговото царство е царство, което няма да се разруши, и властта Му ще трае до край. / <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Той избавя и отървава, и върши знамения и чудеса на небесата и на земята; Той е, който отърва Даниил от силата на лъвовете. </p>
<p id="v28"><sup><small>28</small></sup>  И тъй, тоя Даниил благоденстваше в царуването на Дария и в царуването на персиеца Кир. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Daniel/5">Данаил - глава 5</a></td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/7">Данаил - глава 7</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 6:26 <i>Царството като настояща реалност</i>: <a href="/bg/The_Urantia_Book/170#p1_2">КУ 170:1.2</a>. </li>
</ol>
</div>
