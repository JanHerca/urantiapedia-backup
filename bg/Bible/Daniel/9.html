<!--
title: Данаил - глава 9
description: 
published: true
date: 2023-11-8T20:7:31Z
tags: bible, bible—daniel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Daniel/8">
          <span class="mdi mdi-arrow-left-drop-circle"></span><span class="pl-2">Данаил - глава 8</span>
        </a>
        </td>
        <td>
        <a href="/bg/Bible/Daniel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Daniel/10">
          <span class="pr-2">Данаил - глава 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В първата година на Дария Асуировия син, от рода на мидяните, който се постави цар над Халдейската държава, - </p>
<p id="v2"><sup><small>2</small></sup>  в първата година от царуването му аз Даниил разбрах от свещените книги числото на годините, за които дойде Господното слово към пророк Еремия, че запустението на Ерусалим ще трае седемдесет години. </p>
<p id="v3"><sup><small>3</small></sup>  Тогава обърнах лицето си към Господа Бога, за да отправя към него молитва и молби с пост, вретище и пепел. </p>
<p id="v4"><sup><small>4</small></sup>  Когато се помолих на Господа моя Бог и се изповядах, рекох: О, Господи, велики и страшни Боже, Който пазиш завета и милостта Си към ония, които Те любят и пазят Твоите заповеди! </p>
<p id="v5"><sup><small>5</small></sup>  Съгрешихме, постъпихме извратено, вършихме нечестие, бунтувахме се, и се отклонихме от Твоите заповеди и от Твоите съдби; </p>
<p id="v6"><sup><small>6</small></sup>  и не послушахме слугите Ти пророците, които говориха в Твое име на царете ни и на началниците ни, на бащите ни и на всичките люде на земята ни. </p>
<p id="v7"><sup><small>7</small></sup>  На Тебе, Господи, прилича правда, а на нас срам на лицето, както е и днес, на юдовите мъже, на ерусалимските жители, и на целия Израил, както и на ония, които са ближни, така и на ония, които са далечни по всички страни дето си ги изгонил подир престъплението, което извършиха против Тебе. </p>
<p id="v8"><sup><small>8</small></sup>  Господи, срам на лицето подобава на нас, на царете ни, на началниците ни, и на бащите ни, защото Ти съгрешихме. </p>
<p id="v9"><sup><small>9</small></sup>  На Господа нашия Бог принадлежат милост и прощение, защото се възбунтувахме против Него, </p>
<p id="v10"><sup><small>10</small></sup>  и не послушахме гласа на Господа Нашия Бог да ходим по законите, които положи пред нас чрез слугите си пророците. </p>
<p id="v11"><sup><small>11</small></sup>  Да! Целият Израил престъпи закона Ти, като се отклони та не послуша гласа Ти; за която причина се изля върху нас проклетията и клетвата, написана в закона на Божия слуга Мойсей; защото му съгрешихме. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Той потвърди думите, които изговори против нас, и против нашите съдии, които са ни съдили, като докара върху нас голямо зло; защото никъде под небето не е ставало това, което стана на Ерусалим. </p>
<p id="v13"><sup><small>13</small></sup>  Всичкото това зло, както е написано в Мойсеевия закон, дойде върху нас; но пак не се молихме пред Господа нашия Бог, за да се върнем от беззаконията си и да постъпваме разумно според истината Ти. </p>
<p id="v14"><sup><small>14</small></sup>  Затова, Господ е бдял за това зло, и вече го е докарал върху нас; защото Господ нашият Бог е справедлив във всичките дела, които върши; и ние не послушахме гласа Му. </p>
<p id="v15"><sup><small>15</small></sup>  И сега, Господи Боже наш, който си извел людете си из египетската земя с мощна ръка, и си спечелил за себе си име, каквото имаш днес, съгрешихме и вършихме нечестие. </p>
<p id="v16"><sup><small>16</small></sup>  Господи, според всичката Твоя правда, моля се, нека гневът и яростта Ти се отвърнат от твоя град Ерусалим, светия Ти хълм; защото поради нашите грехове и поради беззаконията на бащите ни Ерусалим и твоите люде станахме за укор на всички, които са около нас. </p>
<p id="v17"><sup><small>17</small></sup>  Сега прочее, послушай, Боже наш, молитвата на слугата ти и молбите му, и, заради Господа, осияй с лицето си върху запустялото си светилище. </p>
<p id="v18"><sup><small>18</small></sup>  Боже мой, приклони ухото си и послушай; отвори очите си и виж опустошенията ни, и града, който се нарича с Твоето име; защото ние не принасяме прошенията си пред Тебе заради нашата правда, но заради многото Твои щедроти. </p>
<p id="v19"><sup><small>19</small></sup>  Господи, послушай; Господи, прости; Господи, дай внимание и подействай; да не закъснееш, заради Себе Си, Боже мой; защото с Твоето име се наричат града Ти и людете Ти. </p>
<p id="v20"><sup><small>20</small></sup>  И докато още говорех, и се молех, и изповядвах своя грях и греха на людете си Израиля, и принасях молбата си пред Господа моя Бог за светия хълм на моя Бог, </p>
<p id="v21"><sup><small>21</small></sup>  дори като още говорех в молитвата, мъжът Гавриил, когото бях видял във видението по-напред, като летеше бързо се приближи до мене около часа на вечерната жертва. </p>
<p id="v22"><sup><small>22</small></sup>  И вразуми ме като говори с мене, казвайки: Данииле, сега излязох да те направя способен да разбереш. </p>
<p id="v23"><sup><small>23</small></sup>  Когато ти почна да се молиш заповедта излезе; и аз дойдох да ти кажа това, защото си възлюбен; за това, размисли за работата и разбери видението. </p>
<p id="v24"><sup><small>24</small></sup>  Седемдесет седмици са определени за людете ти и за светия ти град за въздържането на престъплението, за довършване на греховете, и за правене умилостивение за беззаконието,  и да се въведе вечна правда, да се запечата видението и пророчеството, и да се помаже Пресветия. </p>
<p id="v25"><sup><small>25</small></sup>  Знай, прочее, и разбери, че от излизането на заповедта да се съгради изново Ерусалим до княза Месия ще бъдат седем седмици; и за шестдесет и две седмици ще се съгради изново, с улици и окоп, макар в размирни времена. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  И подир шестдесет и две седмици Месия ще бъде посечен, и не ще има кои да му принадлежат; и людете на княза, който ще дойде, ще погубят града и светилището; и краят му ще го постигне чрез потоп; и до края на войната има определени опустошения. </p>
<p id="v27"><sup><small>27</small></sup>  и той ще потвърди завет с мнозина за една седмица; а в половината на седмицата ще направи да престанат жертвата и приносът; и един, който запустява, ще дойде яздещ на крилото на мерзостите; и гняв ще се излее върху запустителя до определеното време. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Daniel/8">
          <span class="mdi mdi-arrow-left-drop-circle"></span><span class="pl-2">Данаил - глава 8</span>
        </a>
        </td>
        <td>
        <a href="/bg/Bible/Daniel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Daniel/10">
          <span class="pr-2">Данаил - глава 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:11 <i>Чувстваха се виновна нация</i>: <a href="/bg/The_Urantia_Book/136#p2_1">КУ 136:2.1</a>. </li>
  <li id="fn2"><a href="#cite2">↑</a> 9:25-26 <i>Месията</i>: <a href="/bg/The_Urantia_Book/136#p1_1">КУ 136:1.1</a>. </li>
</ol>
</div>
