<!--
title: Данаил - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/2">Данаил - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В третата година от царуването на Юдовия цар Иоаким дойде вавилонския цар Навуходоносор в Eрусалим и го обсади. </p>
<p id="v2"><sup><small>2</small></sup>  И Господ предаде в ръката му Юдовия цар Иоаким и част от съдовете в Божия дом; и той ги занесе в земята Сенаар, в капището на своя бог, и съдовете внесе в съкровищницата на своя бог. </p>
<p id="v3"><sup><small>3</small></sup>  И царят заповяда на началника на скопците си Асфеназ да доведе някой от израиляните, сиреч, от царския род и от благородните, </p>
<p id="v4"><sup><small>4</small></sup>  юноши без никакъв недостатък, красиви на глед, които проумяваха всякаква мъдрост, вещи във всякакво знание, такива, които владееха науките и бяха достойни да стоят в царския палат, та да ги учението и езика на халдейците. </p>
<p id="v5"><sup><small>5</small></sup>  И царят им определи за всеки ден дял от царските изрядни ястия и от виното, което той пиеше, с които да ги хранят три години, за да стоят пред царя след изтичането на това време. </p>
<p id="v6"><sup><small>6</small></sup>  А между тях бяха, от юдейците, Даниил, Анания, Мисаил, и Азария, </p>
<p id="v7"><sup><small>7</small></sup>  които началникът на скопците преименува, като нарече Даниила Валтасасар, и Анания Седрах, Мисаила Мисах, и Азария, Авденаго. </p>
<p id="v8"><sup><small>8</small></sup>  Но Даниил реши в сърцето си да се не оскверни от изрядните ястия на царя, нито от виното, което той пиеше; затова, помоли началника на скопците да се не оскверни. </p>
<p id="v9"><sup><small>9</small></sup>  А Бог направи щото Даниил да придобие благоволение и милост пред началника на скопците. </p>
<p id="v10"><sup><small>10</small></sup>  И началникът на скопците рече на Даниила: Аз се боя от господаря си царя, който определи ястието ви и питието ви, да не би да види, че лицата ви са по-малко поправени от лицата на юношите вашите връстници, и така да турите главата ми в опасност пред царя. </p>
<p id="v11"><sup><small>11</small></sup>  Тогава Даниил рече на надзирателя, когото началникът на скопците беше поставил над Даниила, Анания, Мисаила, и Азария. </p>
<p id="v12"><sup><small>12</small></sup>  Опитай, моля, слугите си десет дни, през което време да ни се даде зеленчук да ядем и вода да пием; </p>
<p id="v13"><sup><small>13</small></sup>  после нека се прегледат пред тебе нашите лица и лицата на юношите, които ядат от изрядните ястия на царя; и според каквото видиш постъпи със слугите си. </p>
<p id="v14"><sup><small>14</small></sup>  И той ги послуша в това нещо, и ги опита десет дена. </p>
<p id="v15"><sup><small>15</small></sup>  И на края на десетте дена техните лица изглеждаха по-красиви и по-пълни, отколкото лицата на всичките юноши, които ядяха от изрядните ястия на царя. </p>
<p id="v16"><sup><small>16</small></sup>  И тъй, надзирателят отнемаше от тях изрядното ястие и виното, което трябваше да пият, и им даваше зеленчук. </p>
<p id="v17"><sup><small>17</small></sup>  А на тия четири юноша Бог даде знание и разум във  всяко учение и мъдрост; и Даниил можеше да проумява всички видения и сънувания. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  И на края на дните, когато царят бе заповядал да ги въведат, началникът на скопците ги въведе пред Навуходоносора. </p>
<p id="v19"><sup><small>19</small></sup>  И като разговаря с тях царят, между всички тях не се намери подобен на Даниила, Анания, Мисаила, и Азария; за това, те стояха пред царя. </p>
<p id="v20"><sup><small>20</small></sup>  И във всяко дело, което изискваше мъдрост и проумяване, за което царят ги попита, намери ги десет пъти по-добри от всичките врачове и вражари, които бяха в цялото му царство. </p>
<p id="v21"><sup><small>21</small></sup>  И Даниил остана до първата година на цар Кира. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/2">Данаил - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:17 <i>Бог „говори“ в сънищата</i>: <a href="/bg/The_Urantia_Book/86#p5_7">КУ 86:5.7</a>. </li>
</ol>
</div>
