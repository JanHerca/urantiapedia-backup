<!--
title: Данаил - глава 10
description: 
published: true
date: 2023-11-8T20:7:31Z
tags: bible, bible—daniel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Daniel/9">
          <span class="mdi mdi-arrow-left-drop-circle"></span><span class="pl-2">Данаил - глава 9</span>
        </a>
        </td>
        <td>
        <a href="/bg/Bible/Daniel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Daniel/11">
          <span class="pr-2">Данаил - глава 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В третата година на персийския цар Кир едно нещо се откри на Даниила,който се нарече Валтасасар; това нещо бе истинно, и означаваше големи бедствия; и той разбра нещото и проумя видението, </p>
<p id="v2"><sup><small>2</small></sup>  (В онова време аз Даниил жалеех цели три седмици; </p>
<p id="v3"><sup><small>3</small></sup>  вкусен хляб не ядях, месо и вино не влизаше в устата ми, и ни веднъж не помазах себе си, додето не се навършиха цели три седмици.) </p>
<p id="v4"><sup><small>4</small></sup>  И на двадесет и четвъртия ден от първия месец, като бях при брега на голямата река, която е Тигър, </p>
<p id="v5"><sup><small>5</small></sup>  като повдигнах очите си видях, и ето един човек облечен в ленени дрехи, чийто кръст бе опасан с чисто уфазско злато. </p>
<p id="v6"><sup><small>6</small></sup>  Тялото му бе като хрисолит, лицето му като изгледа на светкавица, очите му като огнени светила, мишците и нозете му бяха наглед като лъскава мед, и гласът на думите му като глас на много народ. </p>
<p id="v7"><sup><small>7</small></sup>  Само аз Даниил видях видението; а мъжете, които бяха с мене, не видяха видението; но голям трепет ги нападна, та побягнаха да се скрият. </p>
<p id="v8"><sup><small>8</small></sup>  И тъй, аз останах сам да видя това голямо видение, от което не остана сила в мене, защото енергията ми се обърна в тление, та останах безсилен. </p>
<p id="v9"><sup><small>9</small></sup>  Чух обаче гласа на думите му; и като слушах гласа на думите му аз паднах на лицето си в несвяст, с лицето си към земята. </p>
<p id="v10"><sup><small>10</small></sup>  И, ето, ръка се допря до мене, която ме тури разклатен на коленете ми и на дланите на ръцете ми. </p>
<p id="v11"><sup><small>11</small></sup>  И рече ми: Данииле, мъжу възлюбени, разбери думите, които ти говоря, и стой прав, защото при тебе съм изпратен сега, и когато ми изговори тая дума аз  се изправих разтреперан. </p>
<p id="v12"><sup><small>12</small></sup>  Тогава ми рече: Не бой се, Данииле; защото от първия ден откак ти приклони сърцето си да разбираш, и да смириш себе си пред своя Бог, димите ти се послушаха; и аз дойдох поради думите ти. </p>
<p id="v13"><sup><small>13</small></sup>  Обаче князът на персийското царство ми противостоеше двадесет и един дена; но, ето, Михаил, един от главните князе, дойде да ми помогне; аз прочее останах непотребен вече там при персийските царе, </p>
<p id="v14"><sup><small>14</small></sup>  и сега дойдох да те направя да разбереш що има да стане с людете ти в послешните дни; защото видението се отнася до далечни дни. </p>
<p id="v15"><sup><small>15</small></sup>  И като ми говореше тия думи, насочих лицето си към земята и останах ням. </p>
<p id="v16"><sup><small>16</small></sup>  И, ето, един подобен на човешки син се допря до устните ми. Тогава отворих устата си та говорих, като рекох на оногоз, който стоеше пред мене: Господарю мой, от видението болките ми се върнаха, и не остана сила в мене. </p>
<p id="v17"><sup><small>17</small></sup>  Защото как може слугата на тоя мой господар да говори с тоя мой господар? Понеже веднага не остана никаква сила в мене, па и дишане не остана в мене. </p>
<p id="v18"><sup><small>18</small></sup>  Тогава пак се допря до мене нещо като човешки образ и ме подкрепи. </p>
<p id="v19"><sup><small>19</small></sup>  и рече: Не бой се, мъжо възлюбени; мир на тебе! крепи се! да! крепи се! И като ми говореше аз се подкрепих, и рекох: Нека говори господарят ми, защото си ме подкрепил. </p>
<p id="v20"><sup><small>20</small></sup>  Тогава каза: Знаеш ли защо съм дошъл при тебе? А сега ще се върна да воювам против княза на Персия; и когато изляза, ето, князът на Гърция ще дойде. </p>
<p id="v21"><sup><small>21</small></sup>  Все пак, обаче, ще ти известя значението на това, което е написано в едно истинско писание, при все че няма кой да ми помага против тия князе, освен вашия княз Михаил. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Daniel/9">
          <span class="mdi mdi-arrow-left-drop-circle"></span><span class="pl-2">Данаил - глава 9</span>
        </a>
        </td>
        <td>
        <a href="/bg/Bible/Daniel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Daniel/11">
          <span class="pr-2">Данаил - глава 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
