<!--
title: Данаил - глава 4
description: 
published: true
date: 2023-11-8T20:7:31Z
tags: bible, bible—daniel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Daniel/3">
          <span class="mdi mdi-arrow-left-drop-circle"></span><span class="pl-2">Данаил - глава 3</span>
        </a>
        </td>
        <td>
        <a href="/bg/Bible/Daniel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Daniel/5">
          <span class="pr-2">Данаил - глава 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Цар Навуходоносор към всичките племена, народи и езици, които живеят по цял свят - Мир да ви се умножи! </p>
<p id="v2"><sup><small>2</small></sup>  Видя ми се за добре да оповестя знаменията и чудесата, които ми направи всевишният Бог. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Колко са велики Неговите знамения! И колко могъщи са чудесата му! Неговото царство е вечно царство, и Неговото владичество из род в род. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Аз Навуходоносор, като бях спокоен у дома си и благополучен в палата си, </p>
<p id="v5"><sup><small>5</small></sup>  видях сън, който ме уплаши; и размишленията ми на леглото ми и виденията на главата ми ме смутиха. </p>
<p id="v6"><sup><small>6</small></sup>  За това, издадох указ да се въведат пред мене всичките вавилонски мъдреци, за да ми явят значението на съня. </p>
<p id="v7"><sup><small>7</small></sup>  Тогава влязоха врачовете, вражарите, халдейците, и астролозите, и аз разказах съня си пред тях; но не можаха да ми явят значението му. </p>
<p id="v8"><sup><small>8</small></sup>  А най- после дойде пред мене Даниил, чието име бе Валтасасар по името на моя бог, и в когото е духът на светите богове; и аз разказах съня пред него, като рекох: </p>
<p id="v9"><sup><small>9</small></sup>  Валтасасаре, началниче на врачовете, понеже узнах, че духът на светите богове е в тебе, и че никаква тайна не е мъчна за тебе, обясни ми виденията на съня, който видях, и кажи ми значението му. </p>
<p id="v10"><sup><small>10</small></sup>  Ето какви бяха виденията на главата ми и на леглото ми: Гледах, и ето дърво всред света, на което височината бе голяма. </p>
<p id="v11"><sup><small>11</small></sup>  Това дърво стана голямо и яко, височината му стигаше до небето, и то се виждаше до краищата на целия свят. </p>
<p id="v12"><sup><small>12</small></sup>  Листата му бяха хубави, плодът му изобилен, и в него имаше храна за всички; под сянката му почиваха полските животни, и на клоновете му обитаваха небесните птици, и от него се хранеше всяка твар. </p>
<p id="v13"><sup><small>13</small></sup>  Видях във виденията на главата си на леглото си, и ето, един свет страж слезе от небето, </p>
<p id="v14"><sup><small>14</small></sup>  и извика със силен глас, казвайки така: Отсечете дървото и изсечете клоновете му; отърсете листата му и разпръснете плода му; нека бягат животните изпод него, и птиците от клоновете му; </p>
<p id="v15"><sup><small>15</small></sup>  обаче оставете в земята пъна с корените му всред полската трева, и то с железен и меден обръч наоколо, и нека се мокри с небесна роса, и участта му нека бъде с животните в тревата на земята; </p>
<p id="v16"><sup><small>16</small></sup>  нека се измени човешкото му сърце, и нека му се даде животинско сърце; и така нека минат над него седем времена. </p>
<p id="v17"><sup><small>17</small></sup>  Тая присъда е по заповед от стражите, и делото на думата на светите, за да знаят живите, че Всевишният владее над царството на човеците, дава го комуто ще, и поставя над него най-нищожният измежду човеците. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Тоя сън видях аз цар Навуходоносор, и ти, Валтасасаре, кажи значението му; защото ни един от мъдреците на царството ми не може да ми яви значението; а ти можеш, защото духът на светите богове е в тебе. </p>
<p id="v19"><sup><small>19</small></sup>  Тогава Даниил, чието име бе Валтасасар, остана смаян за малко, и размишленията му го смущаваха. Царят продумайки, рече: Валтасасаре, да те не смущава сънят или значението му. Валтасасар рече в отговор: Господарю мой, сънят нека бъде върху ония, които те мразят, и това, което означава, върху неприятелите ти! </p>
<p id="v20"><sup><small>20</small></sup>  Дървото, което си видял, че станало голямо и яко, чиято височина стигала до небето, и което се виждало от целия свят, </p>
<p id="v21"><sup><small>21</small></sup>  чиито листа били хубави и плодът му изобилен, дори достатъчна храна за всички, под което живеели полските животни, и по клоновете на което се подсланяли небесните птици, </p>
<p id="v22"><sup><small>22</small></sup>  това дърво си ти, царю, който си станал голям и як; защото величието ти нарасна и стигна до небето, и владичеството ти до края на света. </p>
<p id="v23"><sup><small>23</small></sup>  А дето царят е видял един свет страж да слиза от небето и да казва : Отсечете дървото и го съборете, но оставете в земята, в полската трева, пъна с корените му, и то със железен и меден обръч наоколо, и нека се мокри от небесната роса, и нека бъде участта му с полските животни, докато така минат над него седем времена, - </p>
<p id="v24"><sup><small>24</small></sup>  ето значението му, царю: Решението на Всевишния, което постигна господаря ми царя, е </p>
<p id="v25"><sup><small>25</small></sup>  да бъдеш изгонен измежду човеците, жилището ти да бъде с полските животни, да ядеш трева като говедата, и да те мокри небесната роса, и да минат над тебе седем времена, догдето познаеш, че Всевишният владее в царството на човеците, и го дава комуто ще. </p>
<p id="v26"><sup><small>26</small></sup>  А дето се заповядало да оставят пъна с корените на дървото, значи, че царството ти ще бъде обезпечено щом признаеш, че небесата владеят. </p>
<p id="v27"><sup><small>27</small></sup>  Затова, царю, нека ти бъде угоден моят съвет да напуснеш греховете си чрез вършене на правда, и беззаконията си чрез правене благодеяния на бедните, негли се продължи благоденствието ти.(Или: се прости престъплението ти) </p>
<p id="v28"><sup><small>28</small></sup>  Всичко това постигна цар Навуходоносора. </p>
<p id="v29"><sup><small>29</small></sup>  В края на дванадесет месеца, като ходеше по царския палат у Вавилон, </p>
<p id="v30"><sup><small>30</small></sup>  царят проговори, казвайки: Не е ли велик тоя Вавилон, който аз съградих с мощната си сила за царското жилище и за славата на величието си! </p>
<p id="v31"><sup><small>31</small></sup>  Думата бе още в устата на царя, и глас дойде от небесата, който рече: На тебе се известява, царю Навуходоносоре, че царството премина от тебе; </p>
<p id="v32"><sup><small>32</small></sup>  и ще бъдеш изгонен измежду човеците, между полските животни ще бъде жилището ти, и ще те хранят с трева като говедата; и седем времена ще минат над тебе, додето признаеш, че Всевишният владее над царството на човеците, и го дава комуто ще. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  В същия час това нещо се изпълни над Навуходоносора; той бе изгонен измежду човеците, ядеше трева като говедата, и тялото му се мокреше от небесната роса, додето космите му пораснаха като пера на орли, и ноктите му като на птици. </p>
<p id="v34"><sup><small>34</small></sup>  А в края на тия дни аз Навуходоносор повдигнах очите си към небесата; и разумът ми се възвърна като благослових Всевишния и похвалих и прославих Оногова, който живее до века, понеже владичеството Му е вечно владичество, и царството Му из род в род; </p>
<p id="v35"><sup><small>35</small></sup>  пред Него всичките земни жители се считат като нищо; по волята Си Той действа между небесната войска и между земните жители; и никой не може да спре ръката Му, или да Му каже - Що правиш Ти? <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  И в същото време, когато разумът ми се възвърна, възвърнаха ми се, за славата на царството ми, и величието и светлостта ми; защото съветниците ми и големците ми ме търсеха, закрепих се на царството си, и ми се притури превъзходно величие. </p>
<p id="v37"><sup><small>37</small></sup>  Сега аз Навуходоносор хваля, превъзнасям, и славя небесния Цар; защото всичко, що върши е с вярност, и пътищата му са справедливи; а Той може да смири ония, които ходят горделиво. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Daniel/3">
          <span class="mdi mdi-arrow-left-drop-circle"></span><span class="pl-2">Данаил - глава 3</span>
        </a>
        </td>
        <td>
        <a href="/bg/Bible/Daniel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Daniel/5">
          <span class="pr-2">Данаил - глава 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 4:2,17,24-25,32 <i>Най-високите</i>: <a href="/bg/The_Urantia_Book/43#p3_1">КУ 43:3.1</a>.  <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>.  <i>Всевишен</i>: <a href="/bg/The_Urantia_Book/93#p3_2">КУ 93:3.2</a>. </li>
  <li id="fn2"><a href="#cite2">↑</a> 4:3 <i>Царството като настояща реалност</i>: <a href="/bg/The_Urantia_Book/170#p1_2">КУ 170:1.2</a>. </li>
  <li id="fn3"><a href="#cite3">↑</a> 4:17,25,32 <i>Всевишният управлява царства</i>: <a href="/bg/The_Urantia_Book/97#p8_5">КУ 97:8.5</a>.  <i>Най-високите правила</i>: <a href="/bg/The_Urantia_Book/114#p0_1">КУ 114:0.1</a>.  <i>Всевишният управлява човешките царства</i>: <a href="/bg/The_Urantia_Book/175#p1_8">КУ 175:1.8</a>.  <i>Управлява в човешките царства</i>: <a href="/bg/The_Urantia_Book/3#p5_2">КУ 3:5.2</a>.  <i>Всевишният владее в човешките царства</i>: <a href="/bg/The_Urantia_Book/93#p3_4">КУ 93:3.4</a>.  <i>Всевишният управлява царства</i>: <a href="/bg/The_Urantia_Book/50#p2_6">КУ 50:2.6</a>.  <i>Управлява в човешките царства</i>: <a href="/bg/The_Urantia_Book/43#p5_17">КУ 43:5.17</a>.  <i>Всевишният владее в човешките царства</i>: <a href="/bg/The_Urantia_Book/134#p5_3">КУ 134:5.3</a>.  <i>Бог управлява народите</i>: <a href="/bg/The_Urantia_Book/131#p2_5">КУ 131:2.5</a>.  <i>Най-високите правила</i>: <a href="/bg/The_Urantia_Book/114#p6_8">КУ 114:6.8</a>.  <i>Всевишният управлява</i>: <a href="/bg/The_Urantia_Book/43#p3_4">КУ 43:3.4</a>. </li>
  <li id="fn4"><a href="#cite4">↑</a> 4:32 <i>Най-високите</i>: <a href="/bg/The_Urantia_Book/43#p3_1">КУ 43:3.1</a>.  <i>Всевишен</i>: <a href="/bg/The_Urantia_Book/93#p3_2">КУ 93:3.2</a>.  <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>.  <i>Най-високите</i>: <a href="/bg/The_Urantia_Book/43#p3_1">КУ 43:3.1</a>. </li>
  <li id="fn5"><a href="#cite5">↑</a> 4:35 <i>Действа според волята си</i>: <a href="/bg/The_Urantia_Book/3#p2_1">КУ 3:2.1</a>. </li>
</ol>
</div>
