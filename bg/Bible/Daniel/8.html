<!--
title: Данаил - глава 8
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Daniel/7">Данаил - глава 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Daniel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Daniel/9">Данаил - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В третата година от царуването на цар Валтасара видение ми се яви, на мене Даниила, подир онова, което бе ми се явило по-напред. </p>
<p id="v2"><sup><small>2</small></sup>  Видях във видението, (а когато видях, бях в замъка Суса, който е в областта Елам; и когато видях във видението бях при потока Улай), - </p>
<p id="v3"><sup><small>3</small></sup>  прочее повдигнах очите си и видях, и, ето, стоеше пред реката един овен, който имаше два рога; роговете бяха високи, но единият по-висок от другия; и по-високият беше израснал по-после. </p>
<p id="v4"><sup><small>4</small></sup>  Видях, овенът че бодеше към запад, към север, и към юг; и никой звяр не можеше да устои пред него, и нямаше кой да избави от силата му; но постъпваше по волята си, и се носеше горделиво. </p>
<p id="v5"><sup><small>5</small></sup>  А като размишлявах, ето, козел идеше от запад по лицето на целия свят, без да се допира до земята; и козелът имаше бележит рог между очите си. </p>
<p id="v6"><sup><small>6</small></sup>  Той дойде до овена, който имаше двата рога, който видях да стои пред потока, и завтече се върху него с устремителната си сила. </p>
<p id="v7"><sup><small>7</small></sup>  И видях, че се приближи при овена и се разсвирепи против него, и като удари овена счупи двата му рога; и нямаше сила в овена да устои пред него; но го хвърли на земята и го стъпка; и нямаше кой да отърве овена от силата му. </p>
<p id="v8"><sup><small>8</small></sup>  За това, козелът се възвеличи много; а когато заякна, големият му рог се счупи, вместо който излязоха четири бележити рога към четирите небесни ветрища. </p>
<p id="v9"><sup><small>9</small></sup>  И из единия от тях излезе един малък рог, който наголемя твърде много към юг, към изток и към славната земя. </p>
<p id="v10"><sup><small>10</small></sup>  Той се възвеличи дори до небесната войска, и хвърли на земята част от множеството и от звездите и ги стъпка. </p>
<p id="v11"><sup><small>11</small></sup>  Да! Възвеличи се дори до началника на множеството, и отне от него всегдашната жертва; и мястото на светилището му се съсипа. </p>
<p id="v12"><sup><small>12</small></sup>  И множеството биде предадено нему заедно с всегдашната жертва, поради престъплението им; и той тръшна на земята истината, стори по волята си, и успя. </p>
<p id="v13"><sup><small>13</small></sup>  Тогава чух един свет да говори; и друг свет рече на тогоз, който говореше: Докога се простира видението за всегдашната жертва, и за престъплението, което докарва запустение, когато светилището и множеството ще бъдат потъпквани? </p>
<p id="v14"><sup><small>14</small></sup>  И каза ми: До две хиляди и триста денонощия; тогава светилището ще се очисти. </p>
<p id="v15"><sup><small>15</small></sup>  И когато аз, аз Даниил, видях видението, поисках да го разбера. И, ето, застана пред мене нещо като човешки образ; </p>
<p id="v16"><sup><small>16</small></sup>  и чух човешки глас, който извика изсред бреговете на Улай и рече: Гаврииле, направи тоя човек да разбере видението. </p>
<p id="v17"><sup><small>17</small></sup>  И така, той се приближи дето стоях; и когато дойде аз се уплаших и паднах на лицето си; а той ми рече: Разбери, сине човешки; защото видението се отнася до последните времена. </p>
<p id="v18"><sup><small>18</small></sup>  И като ми говореше, аз паднах в несвяст с лицето си на земята; но той се допря до мене и ме изправи. </p>
<p id="v19"><sup><small>19</small></sup>  И рече: Ето, аз ще те науча що има да се случи в последните гневни времена; защото видението се отнася до определеното последно време. </p>
<p id="v20"><sup><small>20</small></sup>  Двата рога на овена, които си видял, са царете на Мидия и на Персия. </p>
<p id="v21"><sup><small>21</small></sup>  Буйният козел е гръцкият цар; и големият рог между очите му е първият цар. </p>
<p id="v22"><sup><small>22</small></sup>  А дето се строшил той и излезли четири вместо него, значи, че четири царе ще се издигнат от тоя народ, но не със сила като неговата. </p>
<p id="v23"><sup><small>23</small></sup>  И в послешните времена на царуването им, когато беззаконниците стигнат до върха на беззаконието си, ще се издигне цар с жестоко лице и вещ в лукавщини. </p>
<p id="v24"><sup><small>24</small></sup>  И силата му ще бъде голяма, но не като силата на другия; и ще погубва чудесно, ще успява и върши по волята си, и ще поквари силните и светите люде. </p>
<p id="v25"><sup><small>25</small></sup>  Чрез коварството си ще направи да успява измамата в ръката му, ще се надигне в сърцето си, и ще погуби мнозина в спокойствието им; ще въстане и против Началника на началниците; но ще бъде смазан, не с ръка. </p>
<p id="v26"><sup><small>26</small></sup>  А казаното видение за денонощията е вярно; все пак обаче запечатай видението, защото се отнася до далечни дни. </p>
<p id="v27"><sup><small>27</small></sup>  Тогава аз Даниил премрях, и боледувах няколко дни; после станах и вършех царевите работи. А чудех се за видението, защото никой не го разбираше. </p>
