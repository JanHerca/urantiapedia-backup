<!--
title: Данаил - глава 3
description: 
published: true
date: 2022-10-6T9:45:13Z
tags: bible, bible—daniel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Daniel/2">Данаил - глава 2</a></td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/4">Данаил - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Цар Навуходоносор направи златен образ, шестдесет лакти висок и шест лакти широк, и го постави на полето Дура, във вавилонската област. </p>
<p id="v2"><sup><small>2</small></sup>  Тогава цар Навуходоносор прати да съберат сатрапите, наместниците, областните управители, съдиите, съкровищниците, съветниците, законоведците, и всичките началници на областите да дойдат на посвещението на образа, който цар Навуходоносор бе поставил. </p>
<p id="v3"><sup><small>3</small></sup>  Тогава сатрапите, наместниците, областните управители, съдиите, съкровищниците, съветниците, законоведците и всичките началници на областите се събраха на посвещението на образа, който цар Навуходоносор бе поставил; и застанаха пред образа, който Навуходоносор бе поставил. </p>
<p id="v4"><sup><small>4</small></sup>  Тогава глашатай викаше със силен глас: Вам се заповядва, племена, народи, и езици, </p>
<p id="v5"><sup><small>5</small></sup>  щото когато чуете звука на тръбата, на свирката, на арфата, на китарата, на псалтира, на гайдата, и на всякакъв вид музика, да паднете та да се поклоните на златния образ, който Навуходоносор е поставил; </p>
<p id="v6"><sup><small>6</small></sup>  а който не падне да се поклони, в същия час ще бъде хвърлен всред пламенната огнена пещ. </p>
<p id="v7"><sup><small>7</small></sup>  За това, когато всичките племена чуха звука на тръбата, на свирката, на арфата, на китарата, на псалтира, и на всякакъв вид музика, всичките племена, народи, и езици падаха и се кланяха на златния образ, който цар Навуходоносор бе поставил. </p>
<p id="v8"><sup><small>8</small></sup>  Тогава някои халдейци се приближиха при царя, та наклеветиха юдеите, </p>
<p id="v9"><sup><small>9</small></sup>  като проговориха казвайки на цар Навуходоносора: Царю, да си жив до века! </p>
<p id="v10"><sup><small>10</small></sup>  Ти царю, си издал указ, щото всеки човек, който чуе звука на тръбата, на свирката, на арфата, на китарата, на псалтира, на гайдата, и на всякакъв вид музика, да падне и да се поклони на златния образ, </p>
<p id="v11"><sup><small>11</small></sup>  а който не падне и не се поклони да бъде хвърлен всред пламенната огнена пещ. </p>
<p id="v12"><sup><small>12</small></sup>  Има някои юдеи, които ти си поставил над работите на вавилонската област, Седрах, Мисах, и Авденаго, които човеци, царю, не те зачетоха; на боговете ти не служат, и на златния образ, който си поставил, не се кланят. </p>
<p id="v13"><sup><small>13</small></sup>  Тогава Навуходоносор с гняв и ярост заповяда да докарат Седраха, Мисаха и Авденаго. И докараха тия човеци пред царя. </p>
<p id="v14"><sup><small>14</small></sup>  Навуходоносор проговаряйки, рече им: Седрахе, Мисахе, и Авденаго, нарочно ли не служите на моя бог, и не се кланяте на златния образ, който поставих? </p>
<p id="v15"><sup><small>15</small></sup>  Сега, като чуете звука на тръбата, на свирката, на арфата, на китарата, на псалтира, на гайдата, и на всякакъв вид музика, ако сте готови да паднете и се поклоните на образа, който съм направил, добре; но ако не се поклоните, в същия час ще бъдете хвърлени всред пламенната огнена пещ; и кой е оня бог, който ще ви отърве от ръцете ми? </p>
<p id="v16"><sup><small>16</small></sup>  Седрах, Мисах, и Авденаго рекоха в отговор на царя: Навуходоносоре, нам  не ни трябва да ти отговаряме за това нещо. </p>
<p id="v17"><sup><small>17</small></sup>  Ако е така нашият Бог, Комуто ние служим, може да ни отърве от пламенната огнена пещ и от твоите ръце, царю, ще ни избави; </p>
<p id="v18"><sup><small>18</small></sup>  но ако не, пак да знаеш, царю, че на боговете ти няма да служим, и на златния образ, които си поставил, няма да се кланяме. </p>
<p id="v19"><sup><small>19</small></sup>  Тогава Навуходоносор се изпълни с ярост, и изгледът на лицето му се измени против Седраха, Мисаха и Авденаго, та проговаряйки, заповяда да нажежат пещта седем пъти повече, отколкото обикновено се нажежаваше. </p>
<p id="v20"><sup><small>20</small></sup>  И на някои силни мъже от войската си заповяда да вържат Седраха, Мисаха и Авденаго, и да ги хвърлят в пламенната огнена пещ. </p>
<p id="v21"><sup><small>21</small></sup>  Тогава тия мъже бидоха вързани с шалварите си, хитоните си, мантиите си, и другите си дрехи, и бяха хвърлени всред пламенната огнена пещ. </p>
<p id="v22"><sup><small>22</small></sup>  А понеже царската заповед бе настойчива, и пещта се нажежи премного, огненият пламък уби ония мъже, които вдигнаха Седраха, Мисаха и Авденаго. </p>
<p id="v23"><sup><small>23</small></sup>  А тия трима мъже, Седрах, Мисах и Авденаго, паднаха вързани всред пламенната огнена пещ. </p>
<p id="v24"><sup><small>24</small></sup>  Тогава цар Навуходоносор, ужасен, стана бърже, и като продума, рече на съветниците си: Не хвърлихме ли всред огъня трима мъже вързани? Те отговаряйки, рекоха на царя: Вярно е, царю. </p>
<p id="v25"><sup><small>25</small></sup>  В отговор той рече: Ето, виждам четирима мъже развързани, които ходят всред огъня, без да имат някаква повреда; и по изгледа си четвъртият прилича на син на боговете. </p>
<p id="v26"><sup><small>26</small></sup>  Тогава Навуходоносор се приближи до устието на пламенната огнена пещ, и проговаряйки рече: Седрахе, Мисахе и Авденаго, слуги на всевишния Бог, излезте и дойдете тук. Тогава Седрах, Мисах и Авденаго излязоха изсред огъня. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  И като се събраха сатрапите, наместниците, областните управители, и царските съветници, видяха, че огънят не бе имал сила върху телата на тия мъже, косъм от главата им не бе изгорял, и шалварите им не бяха се изменили, нито даже миризма от огън не бе преминала на тях. </p>
<p id="v28"><sup><small>28</small></sup>  Навуходоносор продумайки, рече: Благословен да бъде Бог Седрахов, Мисахов и Авденагов, който изпрати ангела си и избави слугите си, които, като уповаха на него, не послушаха думата на царя, но предадоха телата си, за да не служат, нито да се поклонят на друг бог, освен на своя си Бог. </p>
<p id="v29"><sup><small>29</small></sup>  За това, издавам указ, щото всеки човек, от които и да било люде, народ и език, който би казал зло против Бога на Седраха, Мисаха и Авденаго, да се разсече, и къщата му да се обърне на бунище; защото друг бог няма, който може да избави така. </p>
<p id="v30"><sup><small>30</small></sup>  Тогава царят повиши Седраха, Мисаха и Авденаго във вавилонската област. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Daniel/2">Данаил - глава 2</a></td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/4">Данаил - глава 4</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 3:26 <i>Всевишен</i>: <a href="/bg/The_Urantia_Book/93#p3_2">КУ 93:3.2</a>.  <i>Най-високите</i>: <a href="/bg/The_Urantia_Book/43#p3_1">КУ 43:3.1</a>.  <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>. </li>
</ol>
</div>
