<!--
title: Данаил - глава 2
description: 
published: true
date: 2022-10-6T9:45:13Z
tags: bible, bible—daniel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Daniel/1">Данаил - глава 1</a></td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/3">Данаил - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И във втората година от царуването на Навуходоносора, Навуходоносор видя сънища, от които духът му се смути и сънят побягна от него. </p>
<p id="v2"><sup><small>2</small></sup>  Тогава царят заповяда да повикат врачовете и вражарите, омаятелите и халдейците, за да явят на царя сънищата му. И тъй, те влязоха и застанаха пред царя. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  И царят им рече: Видях сън; и духът ми се смущава, за да разбера съня. </p>
<p id="v4"><sup><small>4</small></sup>  Тогава халдейците говориха на царя на сирийски, казвайки: Царю, да си жив до веки! кажи съня на слугите си, и ние ще явим значението му. </p>
<p id="v5"><sup><small>5</small></sup>  В отговор царят рече на халдейците: Указът излезе от мене; ако не ми явите съня и значението му, ще бъдете разсечени, и къщите ви ще се обърнат на бунища; </p>
<p id="v6"><sup><small>6</small></sup>  но ако явите съня и значението му, ще получите от мене подаръци, награди, и голяма чест. Явете ми, прочее, съня и значението му. </p>
<p id="v7"><sup><small>7</small></sup>  Те отговаряйки втори път рекоха: Нека каже царят съня на слугите си, и ние ще явим значението му. </p>
<p id="v8"><sup><small>8</small></sup>  В отговор царят рече: Зная добре, че вие искате да печелите време, понеже виждате, че указът излезе от мене. </p>
<p id="v9"><sup><small>9</small></sup>  Обаче, ако не ми явите съня, има само това решение за вас; защото сте се наговорили да говорите лъжливи и празни думи пред мене додето се измени решението (Еврейски: времето) ми. Кажете ми прочее съня, и аз ще узная, че можете да ми явите и значението му. </p>
<p id="v10"><sup><small>10</small></sup>  Халдейците отговаряйки пред царя, рекоха: Няма човек на света, който да може да яви тая царева работа; защото няма цар, господар или управител, който да е изискал такова нещо от врач или вражар, или халдеец. </p>
<p id="v11"><sup><small>11</small></sup>  Това нещо, което царят изисква е мъчно; и няма друг, който би могъл да го яви пред царя, освен боговете, чието жилище не е между човеците. (Еврейски: не е с плът) </p>
<p id="v12"><sup><small>12</small></sup>  За това, царят се разгневи и много се разяри, и заповяда да погубят всичките вавилонски мъдреци. </p>
<p id="v13"><sup><small>13</small></sup>  И тъй, като излезе указът да се умъртвят мъдреците, потърсиха Даниила и другарите му, за да ги убият. </p>
<p id="v14"><sup><small>14</small></sup>  Тогава Даниил отговори с благоразумие и мъдрост на началника на царските телохранители, Ариох, който беше излязъл да убие вавилонските мъдреци. </p>
<p id="v15"><sup><small>15</small></sup>  Отговаряйки, той рече на царския началник Ариох: Защо е тоя царски указ тъй прибързан? Тогава Ариох яви работата на Даниила. </p>
<p id="v16"><sup><small>16</small></sup>  И Даниил влезе и помоли царя да му даде време, за да яви на царя значението на съня. </p>
<p id="v17"><sup><small>17</small></sup>  Тогава Даниил отиде в къщата си и яви това нещо на другарите си Анания, Мисаила, и Азария, </p>
<p id="v18"><sup><small>18</small></sup>  за да просят милост от небесния Бог досежно тая тайна, тъй щото да не погинат Даниил и другарите му с другите вавилонски мъдреци. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Тогава се откри тайната на Даниила в нощно видение. Тогава Даниил, като благослови небесния Бог, проговори. </p>
<p id="v20"><sup><small>20</small></sup>  Даниил рече: -  Да бъде благословено името Божие От века и до века; Защото мъдростта и силата са негови. </p>
<p id="v21"><sup><small>21</small></sup>  Той изменява времената и годините; Сваля царе, и поставя царе; Той е, който дава мъдрост на мъдрите И знание на разумните. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Той открива дълбоките и скрити неща; Той познава онова, което е в тъмнината; И светлината обитава с Него. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  На тебе, Боже на бащите ми, благодаря, И тебе славословя, Който си ми дал мъдрост и сила Като си ми открил онова, Което попросих от тебе; Защото си ни открил царевата работа. </p>
<p id="v24"><sup><small>24</small></sup>  И тъй, Даниил влезе при Ариоха, когото царят бе назначил да погуби Вавилонските мъдреци, и като влезе рече му така: Недей погубва вавилонските мъдреци. Въведи ме пред царя, и аз ще явя на царя значението на съня. </p>
<p id="v25"><sup><small>25</small></sup>  Тогава Ариох побърза да въведе Даниила пред царя, и му каза така: Намерих човек от юдейските пленници, който ще яви на царя значението. </p>
<p id="v26"><sup><small>26</small></sup>  Царят проговаряйки рече на Даниила, чието име бе Валтасасар: Можеш ли да ми откриеш съня, който видях, и значението му? </p>
<p id="v27"><sup><small>27</small></sup>  В отговор Даниил рече на царя: Тайната, която царят изисква, не могат да явят на царя ни мъдреци, ни вражари, ни врачове, ни астролози; </p>
<p id="v28"><sup><small>28</small></sup>  Но има Бог на небесата, който открива тайни; и той явява на цар Навуходоносора онова, що има да стане в послешните дни. Ето сънят ти и това, което си видял в главата си на леглото си; </p>
<p id="v29"><sup><small>29</small></sup>  Царю, размишленията ти дойдоха в ума ти на леглото ти за онова, което има да стане по-после; и оня, който открива тайни, ти е явил онова, що има да стане. </p>
<p id="v30"><sup><small>30</small></sup>  Но колкото за мене, тая тайна не ми се откри чрез някоя мъдрост, която имам аз повече от всичките живи, но за да се открие на царя значението на съня, и за да разбереш размишленията на сърцето си. </p>
<p id="v31"><sup><small>31</small></sup>  Ти, царю, си видял, и ето голям образ. Тоя образ, който е бил велик, и чийто блясък е бил превъзходен, е стоял пред тебе; и изгледът му е бил страшен. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Главата на тоя образ е била от чисто злато, гърдите му и мишците му от сребро, корема му и бедрата му от мед, </p>
<p id="v33"><sup><small>33</small></sup>  краката му от желязо, нозете му отчасти от желязо, а отчасти от кал. </p>
<p id="v34"><sup><small>34</small></sup>  Ти си гледал додето се е отсякъл камък, не с ръце, който е ударил образа в нозете му, които са били от желязо и кал, и ги е строшил. </p>
<p id="v35"><sup><small>35</small></sup>  Тогава желязото, калта, медта, среброто, и златото са се строшили изведнъж, и са станали като прах по гумното лете; вятърът ги е отнесъл, и за тях не се е намерило никакво място. А камъкът, който ударил образа, е станал голяма планина и е изпълнил целия свят. <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  Това е сънят; и ще кажем пред царя значението му. </p>
<p id="v37"><sup><small>37</small></sup>  Царю, ти си цар на царете, на когото небесният Бог даде царство и сила, могъщество и слава; </p>
<p id="v38"><sup><small>38</small></sup>  и където и да живеят човеците, горските зверове, и небесните птици, Той ги е дал в твоята ръка, и те е поставил господар над всички тях. Ти си оная златна глава. </p>
<p id="v39"><sup><small>39</small></sup>  И подир тебе ще се издигне друго царство по-долно от твоето, и друго трето царство от мед, което ще обладае целия свят. </p>
<p id="v40"><sup><small>40</small></sup>  Ще се издигне и четвърто царство яко като желязо, понеже желязото строшава и сдробява всичко; и то ще строшава и стрива както желязото, което строшава всичко. </p>
<p id="v41"><sup><small>41</small></sup>  А понеже си видял нозете и пръстите отчасти от грънчарска кал и отчасти от желязо, това ще бъде едно разделено царство; но в него ще има нещо от силата на желязото, понеже си видял желязото смесено с глинена кал. </p>
<p id="v42"><sup><small>42</small></sup>  И както пръстите на нозете са били отчасти от желязо и отчасти от кал, така и царството ще бъде отчасти яко и отчасти крехко. </p>
<p id="v43"><sup><small>43</small></sup>  И както си видял желязото смесено с глинената кал, така те ще се размесят с потомците на други родове човеци; но няма да се слеят един с друг, както желязото не се смесва с калта. </p>
<p id="v44"><sup><small>44</small></sup>  И в дните на ония царе небесният Бог ще издигне царство, което до века няма да се разруши, и владичеството над което няма да премине към други люде; но то ще строши и довърши всички тия царства, а само то ще пребъдва до века. <sup id="cite8"><a href="#fn8">[8]</a></sup></p>
<p id="v45"><sup><small>45</small></sup>  Както си видял, че камък се е отсякъл от планината, не с ръце, и че е разтрил желязото, медта, калта, среброто, и златото, великият Бог открива на царя онова, което има да стане по-после. Сънят е истинен и тълкуванието му вярно. </p>
<p id="v46"><sup><small>46</small></sup>  Тогава цар Навуходоносор падна на лице та се поклони на Даниила, и заповяда да му принесат принос и кадения. </p>
<p id="v47"><sup><small>47</small></sup>  Царят, отговаряйки на Даниила, рече: Наистина вашият Бог е Бог на боговете и Господ на царете, и откривател на тайни, тъй като ти можа да откриеш тая тайна. <sup id="cite9"><a href="#fn9">[9]</a></sup></p>
<p id="v48"><sup><small>48</small></sup>  Тогава царят възвеличи Даниила, даде му много и големи подаръци, и го постави управител над цялата Вавилонска област и началник на управителите над всичките вавилонски мъдреци. </p>
<p id="v49"><sup><small>49</small></sup>  И Даниил измоли от царя, и той постави Седраха, Мисаха, и Авденаго над работите на вавилонската област; а Даниил беше в царския дворец. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Daniel/1">Данаил - глава 1</a></td>
        <td><a href="/bg/Bible/Daniel/Index">Индекс</a></td>
        <td><a href="/bg/Bible/Daniel/3">Данаил - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:2 <i>Астрология</i>: <a href="/bg/The_Urantia_Book/90#p2_5">КУ 90:2.5</a>. </li>
  <li id="fn2"><a href="#cite2">↑</a> 2:18-19,28 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
  <li id="fn3"><a href="#cite3">↑</a> 2:21 <i>Премахва, поставя, царе</i>: <a href="/bg/The_Urantia_Book/3#p5_2">КУ 3:5.2</a>. </li>
  <li id="fn4"><a href="#cite4">↑</a> 2:22 <i>Разкрива дълбоки тайни, светлина</i>: <a href="/bg/The_Urantia_Book/131#p2_3">КУ 131:2.3</a>. </li>
  <li id="fn5"><a href="#cite5">↑</a> 2:31-33 <i>Големият образ на Даниел</i>: <a href="/bg/The_Urantia_Book/135#p3_2">КУ 135:3.2</a>. </li>
  <li id="fn6"><a href="#cite6">↑</a> 2:31-45 <i>Даниил: месианско царство</i>: <a href="/bg/The_Urantia_Book/97#p8_3">КУ 97:8.3</a>. </li>
  <li id="fn7"><a href="#cite7">↑</a> 2:35 <i>Камък пада, чупи се и т.н.</i>: <a href="/bg/The_Urantia_Book/173#p4_4">КУ 173:4.4</a>. </li>
  <li id="fn8"><a href="#cite8">↑</a> 2:44 <i>Вечното царство</i>: <a href="/bg/The_Urantia_Book/135#p3_2">КУ 135:3.2</a>.  <i>Царството Божие наближи</i>: <a href="/bg/The_Urantia_Book/136#p2_1">КУ 136:2.1</a>.  <i>Юдеите виждаха Бога като цар над всички</i>: <a href="/bg/The_Urantia_Book/141#p4_1">КУ 141:4.1</a>. </li>
  <li id="fn9"><a href="#cite9">↑</a> 2:47 <i>Бог Върховният</i>: <a href="/bg/The_Urantia_Book/0#p2_12">КУ 0:2.12</a>.  <i>Богът на боговете</i>: <a href="/bg/The_Urantia_Book/45#p4_10">КУ 45:4.10</a>. </li>
</ol>
</div>
