<!--
title: Рут - глава 1
description: 
published: true
date: 2022-10-6T9:45:13Z
tags: bible, bible—ruth
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Ruth/Index">Индекс</a></td>
        <td><a href="/bg/Bible/Ruth/2">Рут - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В Дните когато съдиите съдеха, настана глад на земята. И един човек от Витлеем Юдов отиде да престои в Моавската земя, той, и жена му, и двамата му сина. </p>
<p id="v2"><sup><small>2</small></sup>  Името на човека беше Елимелех, а името на жена му Ноемин, а имената на двамата му сина Маалон и Хелеон; те бяха ефратци от Витлеем Юдов. И дойдоха в Моавската земя и там останаха. </p>
<p id="v3"><sup><small>3</small></sup>  И Елимелех, мъжът на Ноемин, умря; и тя остана с двамата си сина. </p>
<p id="v4"><sup><small>4</small></sup>  И те си взеха жени моавки, на които името на едната беше Орфа, а името на другата Рут; и живяха там около десет години. </p>
<p id="v5"><sup><small>5</small></sup>  Тогава умряха Маалон и Хелеон, и двамата, тъй че жената се лиши от двамата си сина и от мъжа си. </p>
<p id="v6"><sup><small>6</small></sup>  След това тя стана със снахите си да се върне от Моавската земя, защото беше чула в Моавската земя, че Господ посетил людете Си и им дал хляб. </p>
<p id="v7"><sup><small>7</small></sup>  И тъй, тя излезе от мястото, гдето беше, и двете и снахи с нея, и вървяха по пътя да се върнат в Юдовата земя. </p>
<p id="v8"><sup><small>8</small></sup>  Сетне Ноемин каза на двете си снахи: Идете, върнете се всяка в дома на майка си. Господ да постъпва с благост към вас, както вие постъпихте към умрелите и към мене. </p>
<p id="v9"><sup><small>9</small></sup>  Господ да ви даде да намерите спокойствие, всяка в дома на мъжа си. Тогава ги целуна; а те плакаха с висок глас. </p>
<p id="v10"><sup><small>10</small></sup>  И рекоха й: Не, но с тебе ще се върнем при твоите люде. </p>
<p id="v11"><sup><small>11</small></sup>  Но Ноемин каза: Върнете се, дъщери мои, защо да дойдете с мене? Имам ли още синове в утробата си, за да ви станат мъже? </p>
<p id="v12"><sup><small>12</small></sup>  Върнете се, дъщери мои, идете защото остарях и не съм вече за мъж. Ако бих рекла: Имам надежда; даже ако се омъжех тая нощ, па и родих синове, </p>
<p id="v13"><sup><small>13</small></sup>  вие бихте ли ги чакали догде пораснат? Бихте ли се въздържали заради тях да се не омъжите? Не, дъщери мои; върнете се, понеже съм много огорчена заради вас, гдето Господната ръка се е простирала против мене. </p>
<p id="v14"><sup><small>14</small></sup>  А като плакаха пак с висок глас, Орфа целуна свекърва си, а Рут се привърза при нея. </p>
<p id="v15"><sup><small>15</small></sup>  Тогава рече Ноемин: Ето, етърва ти се върна при людете си и боговете си; върни се и ти подир етърва си. </p>
<p id="v16"><sup><small>16</small></sup>  А Рут каза: Не ме умолявай да те оставя и да не дойда подире ти; защото, гдето идеш ти, и аз ще ида, и гдето останеш и аз ще остана; твоите люде ще бъдат мои люде, и твоят Бог мой Бог; </p>
<p id="v17"><sup><small>17</small></sup>  гдето умреш ти, и аз ще умра, и там ще се погреба; така да ми направи Господ, да! и повече да притури, ако друго, освен смъртта, ме разлъчи от тебе. </p>
<p id="v18"><sup><small>18</small></sup>  И Ноемин, като видя, че тя настояваше да иде с нея, престана да й говори. </p>
<p id="v19"><sup><small>19</small></sup>  И тъй, двете вървяха докато дойдоха във Витлеем. И когато стигнаха във Витлеем, целият град се раздвижи поради тях; и жените думаха: Това ли е Ноемин? </p>
<p id="v20"><sup><small>20</small></sup>  А тя им каза: Не ме наричайте Ноемин наричайте ме Мара защото Всесилният ме твърде огорчи. </p>
<p id="v21"><sup><small>21</small></sup>  Пълна излязох; а Господ ме доведе празна. Защо ме наричате Ноемин, тъй като Господ е заявил против мене, и Всесилният ме е оскърбил? </p>
<p id="v22"><sup><small>22</small></sup>  Така се върна Ноемин, и със снаха й Рут, моавката, която дойде от Моавската земя. Те стигнаха във Витлеем в началото на ечемичната жътва. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Ruth/Index">Индекс</a></td>
        <td><a href="/bg/Bible/Ruth/2">Рут - глава 2</a></td>
      </tr>
    </tbody>
  </table>
</figure>
