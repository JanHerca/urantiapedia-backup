<!--
title: Рут - глава 2
description: 
published: true
date: 2022-10-6T9:45:13Z
tags: bible, bible—ruth
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ruth/1">Рут - глава 1</a></td>
        <td><a href="/bg/Bible/Ruth/Index">Индекс</a></td>
        <td><a href="/bg/Bible/Ruth/3">Рут - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Ноемин имаше един сродник по мъжа си, много имотен човек, от рода на Елимелеха, на име Вооз. </p>
<p id="v2"><sup><small>2</small></sup>  И моавката, Рут, каза на Ноемин: Да отида на нивата да събирам класове подир онзи, чието благоволение придобия. И тя й рече: Иди, дъщерьо моя. </p>
<p id="v3"><sup><small>3</small></sup>  И тя отиде, и като стигна, събираше класове в нивата подир жътварите; и случи се да попадне на нивата, която беше дал на Вооза, човекът от рода на Елимелеха. </p>
<p id="v4"><sup><small>4</small></sup>  И, Ето, Вооз дойде от Витлеем та рече на жътварите: Господ с вас! И те му отговориха: Господ да те благослови! </p>
<p id="v5"><sup><small>5</small></sup>  Тогава Вооз рече на слугата си, настойника на жътварите: Чия е тая млада жена? </p>
<p id="v6"><sup><small>6</small></sup>  И слугата, настойникът на жътварите, рече в отговор: Тая млада жена е моавката, която се върна с Ноемин от Моавската земя; </p>
<p id="v7"><sup><small>7</small></sup>  и тя рече: Да бера, моля, класове, и да събера нещо между снопите подир жътварите. И тъй, тя дойде та стоя от сутринта до сега, само че си почина малко в къщи. </p>
<p id="v8"><sup><small>8</small></sup>  Тогава Вооз рече на Рут: Чуеш ли ме, дъщерьо моя? не ходи да събираш класове на друга нива, и да си не отидеш от тук, но стой тук при момичетата ми. </p>
<p id="v9"><sup><small>9</small></sup>  Нека очите ти бъдат в нивата, гдето ще жънат, и ходи подир тях; ето, аз заръчах на момчетата да се не досягат до тебе; и когато си жадна, иди при съдовете та пий от онова, което момчетата са налели. </p>
<p id="v10"><sup><small>10</small></sup>  И тя падна на лице та се поклони до земята, и рече му: Как придобих аз твоето благоволение, та да ме пригледаш, като съм чужденка? </p>
<p id="v11"><sup><small>11</small></sup>  А Вооз в отговор и рече: Каза ми се напълно всичко, що се сторила на свекърва си подир смъртта на мъжа си, и как си оставила баща си и майка си и родината си, та си дошла между люде, които по-преди не си познавала. </p>
<p id="v12"><sup><small>12</small></sup>  Господ да ти отплати за делото ти, и пълна награда да ти се даде от Господа Израилевия Бог, под чиито крила си дошла да се подслониш. </p>
<p id="v13"><sup><small>13</small></sup>  И тя рече: Да придобия твоето благоволение, господарю мой; понеже ти ме утеши и понеже говори благосклонно на слугинята си, ако и да не съм като някоя от твоите слугини. </p>
<p id="v14"><sup><small>14</small></sup>  И когато настана времето за ядене, Вооз й рече: Дойди тука, та яж от хляба, и натопи залъка си в оцета. Тя, прочее, седна до жътварите; а той й подаде пържена пшеница, та яде и се насити и остави нещо. </p>
<p id="v15"><sup><small>15</small></sup>  А като стана да бере класове, Вооз заповяда на момчетата си, като каза: И между снопите нека събира класове; не я мъмрете; </p>
<p id="v16"><sup><small>16</small></sup>  и даже изваждайте нещо за нея от ръкойките и оставяйте го, и нека го събира без да й забранявате. </p>
<p id="v17"><sup><small>17</small></sup>  Така тя береше класове в нивата до вечерта; па очука събраното, и то беше около една ефа ечемик. </p>
<p id="v18"><sup><small>18</small></sup>  И взе това та влезе в града, и свекърва й видя колко класове бе събрала; и Рут извади та й даде онова, което беше оставила след като се бе наситила. </p>
<p id="v19"><sup><small>19</small></sup>  И свекърва й рече: Где събира днес класове? и где работи? Благословен да бъде оня, който те пригледа. И тя яви на свекърва си в чия нива бе работила, като каза: Името на човека, у когото работих днес, е Вооз. </p>
<p id="v20"><sup><small>20</small></sup>  И Ноемин рече на снаха си: Благословен от Господа оня, който не лиши от милостта си ни живите, ни умрелите. Рече и още Ноемин: Тоя човек е от нашия род, близък нам сродник. </p>
<p id="v21"><sup><small>21</small></sup>  И Рут моавката каза: При това, той ми рече: Да не се делиш от момчетата ми докато не свършат цялата ми жътва. </p>
<p id="v22"><sup><small>22</small></sup>  И Ноемин рече на снаха си Рут: Добре е, дъщерьо моя, да излизаш с неговите момчета, и да те не срещат в друга нива. </p>
<p id="v23"><sup><small>23</small></sup>  И така, тя се привърза при момчетата на Вооза, за да бере класове догде се свърши ечемичната жътва и пшеничната жътва; и седеше със свекърва си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ruth/1">Рут - глава 1</a></td>
        <td><a href="/bg/Bible/Ruth/Index">Индекс</a></td>
        <td><a href="/bg/Bible/Ruth/3">Рут - глава 3</a></td>
      </tr>
    </tbody>
  </table>
</figure>
