<!--
title: Рут - глава 3
description: 
published: true
date: 2022-10-6T9:45:13Z
tags: bible, bible—ruth
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ruth/2">Рут - глава 2</a></td>
        <td><a href="/bg/Bible/Ruth/Index">Индекс</a></td>
        <td><a href="/bg/Bible/Ruth/4">Рут - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, свекърва й Ноемин й рече: Дъщерьо моя, да не потърся ли спокойствие за тебе та да благоденствуваш? </p>
<p id="v2"><sup><small>2</small></sup>  И сега, не е ли от нашия род Вооз, с чиито момчета беше ти? Ето, тая нощ той вее ечемика на гумното. </p>
<p id="v3"><sup><small>3</small></sup>  Умий се, прочее, и помажи се, и облечи се с дрехите си и слез на гумното; но да се не покажеш на човека, догде не е свършил яденето и пиенето си. </p>
<p id="v4"><sup><small>4</small></sup>  И като си ляга, забележи мястото гдето ляга, и иди та подигни покривката из към нозете му и легни; и той ще ти каже що трябва да направиш. </p>
<p id="v5"><sup><small>5</small></sup>  А тя й рече: Всичко що ми каза, ще сторя. </p>
<p id="v6"><sup><small>6</small></sup>  И тъй слезе на гумното, та стори всичко, що й заповяда свекърва й. </p>
<p id="v7"><sup><small>7</small></sup>  А Вооз, като яде и пи и сърцето му се развесели, отиде да си легне край купа ечемик; а тя дойде тихо та подигна покривката откъм нозете му и легна. </p>
<p id="v8"><sup><small>8</small></sup>  И около среднощ човекът се стресна и обърна; и ето жена лежеше при нозете му. </p>
<p id="v9"><sup><small>9</small></sup>  И рече: Коя си ти? И тя отговори: Аз съм слугинята ти Рут; простри, прочее, полата си над слугинята си, защото си ми близък сродник. </p>
<p id="v10"><sup><small>10</small></sup>  А той каза: Благословена да си от Господа, дъщерьо; тая последна доброта, която се показала, е по-голяма от предишната, гдето ти не отиде след млади, били те сиромаси или богати. </p>
<p id="v11"><sup><small>11</small></sup>  И сега, дъщерьо, не се бой; аз ще сторя за тебе всичко що казваш; защото целият град на людете ми знае, че си добродетелна жена. </p>
<p id="v12"><sup><small>12</small></sup>  И сега, вярно е, че аз съм близък сродник; има обаче друг сродник по-близък от мене. </p>
<p id="v13"><sup><small>13</small></sup>  Остани тая нощ и утре, ако иска той да изпълни към тебе длъжността на сродник, добре, нека я изпълни; но, ако не иска да изпълни към тебе длъжността на сродник, тогава заклевам се в живота на Господа, аз ще изпълня тая длъжност към тебе. Пренощувай тук. </p>
<p id="v14"><sup><small>14</small></sup>  И тя лежа при нозете му до сутринта, и стана преди да може човек да разпознае човека, защото той рече: Нека не се знае, че жена е дохождала на гумното. </p>
<p id="v15"><sup><small>15</small></sup>  Рече още: Донеси покривалото, което е върху тебе, и дръж го. И като го държеше, той премери шест мери ечемик, та го натовари на нея; и тя си отиде в града. </p>
<p id="v16"><sup><small>16</small></sup>  И като дойде при свекърва си, тя й каза: Що ти стана, дъщерьо моя. И тя й разправи всичко, що й стори човекът. </p>
<p id="v17"><sup><small>17</small></sup>  Каза още: Даде ми тия шест мери ечемик, защото ми рече: Да не идеш празна при свекърва си. </p>
<p id="v18"><sup><small>18</small></sup>  А тя рече: Седни, дъщерьо моя, догде видиш как ще се свърши работата; защото човекът няма да се спре, докато не свърши работата още днес. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ruth/2">Рут - глава 2</a></td>
        <td><a href="/bg/Bible/Ruth/Index">Индекс</a></td>
        <td><a href="/bg/Bible/Ruth/4">Рут - глава 4</a></td>
      </tr>
    </tbody>
  </table>
</figure>
