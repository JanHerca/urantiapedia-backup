<!--
title: Деяния - глава 7
description: 
published: true
date: 2023-11-8T20:7:31Z
tags: bible, bible—acts of the apostles
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Acts_of_the_Apostles/6">
          <span class="mdi mdi-arrow-left-drop-circle"></span><span class="pl-2">Деяния - глава 6</span>
        </a>
        </td>
        <td>
        <a href="/bg/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Acts_of_the_Apostles/8">
          <span class="pr-2">Деяния - глава 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава първосвещеникът рече: Така ли е това? </p>
<p id="v2"><sup><small>2</small></sup>  А той каза: Братя и бащи, слушайте: Бог на славата се яви на отца ни Авраама когато беше в Месопотамия, преди да се засели в Харан, и му рече, </p>
<p id="v3"><sup><small>3</small></sup>  "Излез из отечеството си и из рода си, та дойди в земята, която ще ти покажа." </p>
<p id="v4"><sup><small>4</small></sup>  Тогава той излезе от Халдейската земя и се засели в Харан. И оттам, след смъртта на баща му, Бог го пресели в тая земя, в която вие сега живеете. </p>
<p id="v5"><sup><small>5</small></sup>  И не му даде наследство в нея ни колкото една стъпка от нога, а обеща се да я даде за притежание нему и на потомството му след него, докато той още нямаше чадо. </p>
<p id="v6"><sup><small>6</small></sup>  И Бог му говори в смисъл, че неговите потомци щяха да бъдат преселени в чужда земя, дето щяха да ги поробят и притесняват четиристотин години. </p>
<p id="v7"><sup><small>7</small></sup>  Но аз, рече Бог, ще съдя народа, на който ще робуват: и подир това ще излязат и ще ми служат на това място. </p>
<p id="v8"><sup><small>8</small></sup>  И му даде в завет обрязването; и така Авраам роди Исаака, и обряза го в осмия ден; Исаака роди Якова, а Яков дванадесетте патриарси. </p>
<p id="v9"><sup><small>9</small></sup>  А патриарсите завидяха на Йосифа та го продадоха в Египет; Бог обаче беше с него, </p>
<p id="v10"><sup><small>10</small></sup>  и го избави от всичките му беди, и му даде благоволение и мъдрост преди Египетския цар Фараона, който го постави управител над Египет и над целия си дом. </p>
<p id="v11"><sup><small>11</small></sup>  И настана глад по цялата Египетска и Ханаанска земя и голямо бедствие; и бащите ни не намираха прехрана. </p>
<p id="v12"><sup><small>12</small></sup>  А Яков, като чу, че имало жито в Египет, изпрати първи път бащите ни; </p>
<p id="v13"><sup><small>13</small></sup>  и на втория път Йосиф се опозна на братята си, и Йосифовия род стана известен на Фараона. </p>
<p id="v14"><sup><small>14</small></sup>  Йосиф прати да повикат баща му Якова и целия му род, седемдесет и пет души. </p>
<p id="v15"><sup><small>15</small></sup>  И тъй Яков слезе в Египет, дето умря, той и бащите ни; </p>
<p id="v16"><sup><small>16</small></sup>  и пренесоха ги в Сихем, та ги положиха в гроба в Сихем, който Авраам беше купил, с цена в сребро от синовете на Емора. </p>
<p id="v17"><sup><small>17</small></sup>  А като наближаваше времето да се изпълни обещанието, което Бог беше утвърдил на Авраама, людете бяха нарасли и се умножили в Египет, </p>
<p id="v18"><sup><small>18</small></sup>  докле се издигна друг цар над Египет, който не познаваше Йосифа. </p>
<p id="v19"><sup><small>19</small></sup>  Той с коварно постъпване против нашия род дотолкова притесняваше бащите ни, щото да хвърля децата им за да не остават живи. </p>
<p id="v20"><sup><small>20</small></sup>  В това време се роди Моисей, който беше прекрасно дете, и когото храниха три месеца в бащиния му дом. </p>
<p id="v21"><sup><small>21</small></sup>  И когато го хвърлиха, фараоновата дъщеря го взе и го отхрани за свой син. </p>
<p id="v22"><sup><small>22</small></sup>  И Моисей биде научен на всичката Египетска мъдрост; и бе силен в слово и в дело. </p>
<p id="v23"><sup><small>23</small></sup>  А като навършваше четиридесетата си година, дойде му на сърце да посети братята си Изриляните. </p>
<p id="v24"><sup><small>24</small></sup>  И бидейки, един от тях онеправдан, защити го, и отмъсти за притеснения като порази Египтянина. </p>
<p id="v25"><sup><small>25</small></sup>  мислейки, че братята му ще разберат какво Бог чрез негова ръка им дава избавление; но те не разбраха. </p>
<p id="v26"><sup><small>26</small></sup>  На утрешния ден той им се яви когато двама от тях се биеха, и като искаше да ги помири, каза, Човеци, вие сте братя; защо се онеправдавате един, друг? </p>
<p id="v27"><sup><small>27</small></sup>  А тоя, който онеправдаваше ближния си, го отблъсна, и рече, Кой те е поставил началник и съдия над нас? </p>
<p id="v28"><sup><small>28</small></sup>  И мене ли искаш да убиеш както уби вчера Египтянина? </p>
<p id="v29"><sup><small>29</small></sup>  Поради тая дума, Мойсей побягна, и стана пришелец в Мадиамската земя, дето роди двама сина. </p>
<p id="v30"><sup><small>30</small></sup>  И като се навършиха четиридесет години, яви му се ангел Господен в пустинята на Синайската планина, всред пламъка на една запалена къпина. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  А Мойсей, като видя гледката, почуди и се; но когато се приближаваше да прегледа, дойде глас от Господ, </p>
<p id="v32"><sup><small>32</small></sup>  "Аз съм Бог на бащите ти, Бог Авраамов, Исааков, и Яковов". И Моисей се разтрепери и не смееше да погледне. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  И Господ му рече, "изуй обущата от нозете си, защото мястото, на което стоиш, е света земя. </p>
<p id="v34"><sup><small>34</small></sup>  Видях, видях злостраданието на людете, които са в Египет, чух стенанието им, слязох за да ги избавя. Дойди, прочее, и ще те изпратя в Египет". </p>
<p id="v35"><sup><small>35</small></sup>  Този Моисей, когото бяха отказали да приемат като му рекоха, Кой те постави началник и съдия? него Бог, чрез ръката на ангела, който му се яви в къпината, прати и за началник и за избавител. </p>
<p id="v36"><sup><small>36</small></sup>  Той ги изведе, като върши чудеса и знамения в Египет, в Червеното море, и в пустинята през четиридесет години. </p>
<p id="v37"><sup><small>37</small></sup>  Това е същия Моисей, който рече на израиляните: "Бог ще ви въздигне от братята ви пророк, както въздигна и мене". </p>
<p id="v38"><sup><small>38</small></sup>  Това е оня, който е бил в църквата в пустинята заедно с ангела, който му говореше на Синайската планина, както и с бащите ни, който и прие животворни думи, да ги предаде на нас; </p>
<p id="v39"><sup><small>39</small></sup>  когото нашите бащи не искаха да послушат, но го отхвърлиха, и се повърнаха със сърцата си в Египет, </p>
<p id="v40"><sup><small>40</small></sup>  казвайки на Аарона, "Направи ни богове, които да ходят пред нас; защото тоя Моисей, който ни изведе из Египетската земя, не знаем що му стана". </p>
<p id="v41"><sup><small>41</small></sup>  И през ония дни те си направиха теле, и принесоха жертва на идола, и се веселяха в това, което техните ръце бяха направили. </p>
<p id="v42"><sup><small>42</small></sup>  Затова Бог се отвърна от тях, и ги предаде да служат на небесното войнство, както е писано в книгата на пророците: - "Доме Израилев, на мене ли принасяхте заклани животни и жертви Четиридесет години в пустинята? </p>
<p id="v43"><sup><small>43</small></sup>  Напротив, носехте скинията на Молоха, И звездата на бога Рефана, Изображенията, които си направихте за да им се кланяте; Затова ще ви преселя оттатък Вавилон". </p>
<p id="v44"><sup><small>44</small></sup>  Скинията на свидетелството беше с бащите ни в пустинята, според както заповяда оня, който каза на Мойсея да я направи по образа който бе видял; </p>
<p id="v45"><sup><small>45</small></sup>  която нашите бащи по реда си приеха и внесоха с Исуса Навиева във владенията на народите, които Бог изгони пред нашите бащи: и така стоеше до дните на Давида, </p>
<p id="v46"><sup><small>46</small></sup>  който придоби Божието благоволение, и поиска да намери обиталище за Якововия Бог. </p>
<p id="v47"><sup><small>47</small></sup>  А Соломон му построи дом. </p>
<p id="v48"><sup><small>48</small></sup>  Но всевишния не обитава в ръкотворни храмове, както казва пророка: - <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  "Небето ми е престол, А земята е мое подножие; Какъв дом ще построите за мене? Казва Господ, Или какво е мястото за моя покой?" </p>
<p id="v50"><sup><small>50</small></sup>  Не направи ли моята ръка всичко това? </p>
<p id="v51"><sup><small>51</small></sup>  Коравовратни и с необрязано сърце и уши! вие всякога се противите на Светия Дух; както правеха бащите ви, така правите и вие. <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  Кого от пророците не гониха бащите ви? а още и избиха ония, които предизвестиха за дохождането на тогова Праведника, на когото вие сега станахте предатели и убийци, </p>
<p id="v53"><sup><small>53</small></sup>  вие, които приехте закона чрез ангелско служение, и го не опазихте. <sup id="cite5"><a href="#fn5">[5]</a></sup></p>
<p id="v54"><sup><small>54</small></sup>  А като слушаха това, сърцата им се късаха от яд, и те скърцаха със зъби на него. </p>
<p id="v55"><sup><small>55</small></sup>  А Стефан, бидейки пълен със Светия Дух, погледна на небето, и видя Божията слава и Исуса стоящ отдясно на Бога; <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  И Рече: Ето, виждам небесата отворени, и Човешкият Син стоящ отдясно на Бога. </p>
<p id="v57"><sup><small>57</small></sup>  Но те, като изкрещяха със силен глас, запушиха си ушите и единодушно се спуснаха върху него. </p>
<p id="v58"><sup><small>58</small></sup>  И като го изтласкаха вън от града, хвърляха камъни върху него. И свидетелите сложиха дрехите си при нозете на един момък на име Савел. <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  И хвърлиха камъни върху Стефана, който призоваваше Христа, казвайки: Господи Исусе, приеми духа ми. </p>
<p id="v60"><sup><small>60</small></sup>  И като коленичи, извика със силен глас: Господи, не им считай тоя грях. И като рече това, заспа. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Acts_of_the_Apostles/6">
          <span class="mdi mdi-arrow-left-drop-circle"></span><span class="pl-2">Деяния - глава 6</span>
        </a>
        </td>
        <td>
        <a href="/bg/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Acts_of_the_Apostles/8">
          <span class="pr-2">Деяния - глава 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:30 <i>Ангели на огъня</i>: <a href="/bg/The_Urantia_Book/85#p4_2">КУ 85:4.2</a>. </li>
  <li id="fn2"><a href="#cite2">↑</a> 7:32 <i>Бог на живота</i>: <a href="/bg/The_Urantia_Book/174#p3_4">КУ 174:3.4</a>.  <i>Бог на живота</i>: <a href="/bg/The_Urantia_Book/174#p3_2">КУ 174:3.2</a>. </li>
  <li id="fn3"><a href="#cite3">↑</a> 7:48 <i>Всевишен</i>: <a href="/bg/The_Urantia_Book/93#p3_2">КУ 93:3.2</a>.  <i>Най-високите</i>: <a href="/bg/The_Urantia_Book/43#p3_1">КУ 43:3.1</a>.  <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>. </li>
  <li id="fn4"><a href="#cite4">↑</a> 7:51-60 <i>Пребиване с камъни на Стефан</i>: <a href="/bg/The_Urantia_Book/194#p4_11">КУ 194:4.11</a>. </li>
  <li id="fn5"><a href="#cite5">↑</a> 7:53 <i>Получено чрез служение от ангели</i>: <a href="/bg/The_Urantia_Book/113#p0_1">КУ 113:0.1</a>. </li>
  <li id="fn6"><a href="#cite6">↑</a> 7:55-56 <i>Дясната ръка на Отца</i>: <a href="/bg/The_Urantia_Book/5#p2_2">КУ 5:2.2</a>.  <i>Божията десница</i>: <a href="/bg/The_Urantia_Book/38#p0_1">КУ 38:0.1</a>.  <i>Божията десница</i>: <a href="/bg/The_Urantia_Book/13#p2_7">КУ 13:2.7</a>.  <i>Божията десница</i>: <a href="/bg/The_Urantia_Book/21#p4_4">КУ 21:4.4</a>. </li>
  <li id="fn7"><a href="#cite7">↑</a> 7:58 <i>Саул от Тарс</i>: <a href="/bg/The_Urantia_Book/128#p3_6">КУ 128:3.6</a>. </li>
  <li id="fn8"><a href="#cite8">↑</a> 7:60 <i>Не им приписвайте този грях</i>: <a href="/bg/The_Urantia_Book/188#p5_6">КУ 188:5.6</a>. </li>
</ol>
</div>
