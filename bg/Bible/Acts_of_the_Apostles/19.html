<!--
title: Деяния - глава 19
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/18">Деяния - глава 18</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/20">Деяния - глава 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А когато Аполос беше в Коринт, Павел, след като беше минал през горните страни, дойде в Ефес, дето намери някои ученици. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  И рече им: Приехте ли Светия Дух като повярвахте? А те му отговориха: Даже не сме чули дали има Свети Дух. </p>
<p id="v3"><sup><small>3</small></sup>  И рече: А в що се кръстихте? А те рекоха: В Йоановото кръщение. </p>
<p id="v4"><sup><small>4</small></sup>  А Павел рече: Йоан е кръщавал с кръщението на покаяние, като е казвал на людете да вярват в тогова, който щеше да дойде подир него, сиреч в Исуса. </p>
<p id="v5"><sup><small>5</small></sup>  И като чуха това, кръстиха се в името на Господа Исуса. </p>
<p id="v6"><sup><small>6</small></sup>  И като положи Павел ръце на тях, Светия Дух дойде на тях; и говореха други езици и пророкуваха. </p>
<p id="v7"><sup><small>7</small></sup>  И те всички бяха около дванадесет мъже. </p>
<p id="v8"><sup><small>8</small></sup>  И той влезе в синагогата, дето говореше дързостно; и в разстояние на три месеца разискваше с людете и ги увещаваше за някои неща отнасящи се до Божието царство. </p>
<p id="v9"><sup><small>9</small></sup>  А понеже някои се закоравяваха и не вярваха, но злословеха учението пред народа, той се оттегли от тях и отдели учениците та разискваше всеки ден в училището на Тирана. </p>
<p id="v10"><sup><small>10</small></sup>  И това се продължава две години, така щото всички, които живееха в Азия, и юдеи и гърци, чуха Господнето учение. </p>
<p id="v11"><sup><small>11</small></sup>  При това, Бог вършеше особено велики дела чрез ръцете на Павла; </p>
<p id="v12"><sup><small>12</small></sup>  дотолкоз щото, когато носеха по болните кърпи или престилки от неговото тяло, болестите се отмахваха от тях, и злите духове излизаха. </p>
<p id="v13"><sup><small>13</small></sup>  А някои от юдейските скитници заклинатели предприеха да произнасят името на Господа Исуса над тия, които имаха зли духове, казвайки: Заклевам ви в Исуса, когото Павел проповядва. </p>
<p id="v14"><sup><small>14</small></sup>  И между тия, които вършеха това, бяха седемте синове на някой си юдеин Скева, главен свещеник. </p>
<p id="v15"><sup><small>15</small></sup>  Но веднъж злият дух в отговор им рече: Исуса признавам, и Павла зная; но вие кои сте? </p>
<p id="v16"><sup><small>16</small></sup>  И човекът, в когото беше злия дух, скочи върху тях, и, като надви на двамата, превъзмогна над тях, така щото голи и ранени избягаха от оная къща. </p>
<p id="v17"><sup><small>17</small></sup>  И това стана известно на всички Ефески жители, и юдеи и гърци; и страх обзе всички тях, и името на Господа Исуса се възвеличаваше. </p>
<p id="v18"><sup><small>18</small></sup>  И мнозина от повярвалите дохождаха та се изповядваха и изказваха делата си. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Мнозина още и от тия, които правеха магии, донасяха книгите си и ги изгаряха пред всичките; и като пресметнаха цената им, намериха, че бе петдесет хиляди сребърници. </p>
<p id="v20"><sup><small>20</small></sup>  Така силно растеше и преодоляваше Господнето учение. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  И като свърши това, Павел чрез Духа стори намерение да отиде в Ерусалим след като обиколи Македония и Ахаия, казвайки: като постоя там, трябва да видя и Рим. </p>
<p id="v22"><sup><small>22</small></sup>  И прати в Македония двама от тия, които му помагаха, Тимотея и Ераста; а той остана за още няколко време в Азия. </p>
<p id="v23"><sup><small>23</small></sup>  А по онова време се подигна голямо размирие относно Господния път. </p>
<p id="v24"><sup><small>24</small></sup>  Защото един златар на име Димитър, който правеше сребърни храмчета на Даниното капище, и докарваше не малко печалба на занаятчиите, </p>
<p id="v25"><sup><small>25</small></sup>  като събра и тях и ония, които работеха подобни неща, рече: О мъже, вие знаете, че от тая работа иде нашето богатство. </p>
<p id="v26"><sup><small>26</small></sup>  И вие виждате и чуете, че не само в Ефес, но почти в цяла Азия, тоя Павел е придумал и обърнал големи множества, казвайки, че не са богове тия, които са с ръка направени. </p>
<p id="v27"><sup><small>27</small></sup>  И има опасност не само това наше занятия да изпадне в презрение, но и капището на великата богиня Диана да счита за нищо, и даже да се свали от величието си оная, на която цяла Азия и вселената се кланя. </p>
<p id="v28"><sup><small>28</small></sup>  Като чуха това, те се изпълниха с гняв та викаха, казвайки: Велика, е Ефеската Диана! </p>
<p id="v29"><sup><small>29</small></sup>  И смущението се разпростря по града; и като уловиха македонците Гаия и Аристарха, Павловите спътници, единодушно се спуснаха в театъра. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  А когато Павел искаше да влезе между народа, учениците не го пуснаха. </p>
<p id="v31"><sup><small>31</small></sup>  Така някой от Азийските началници, понеже му бяха приятели, пратиха до него да го помолят да се не показва в театъра. </p>
<p id="v32"><sup><small>32</small></sup>  И тъй, едни викаха едно, а други друго; защото навалицата беше разбъркана и знаеше защо се бяха стекли. </p>
<p id="v33"><sup><small>33</small></sup>  А някои се бяха стекли от народа изкараха Александра да говори, понеже юдеите посочиха него; и Александър помаха с ръка и щеше да даде обяснение пред народа. </p>
<p id="v34"><sup><small>34</small></sup>  Но като го познаха, че е юдеин, всички едногласно викаха за около два часа: Велика е Ефеската Диана! </p>
<p id="v35"><sup><small>35</small></sup>  Тогава градският писар, като въдвори тишина между народа, каза: Ефесяни, кой е оня човек, който не знае, че град Ефес е пазач на капището на великата Диана и на падналия от Юпитера идол? </p>
<p id="v36"><sup><small>36</small></sup>  И тъй, понеже това е неоспоримо, вие трябва да мирувате и да не правите нищо несмислено. </p>
<p id="v37"><sup><small>37</small></sup>  Защото сте довели тук тия човеци, които нито са светотатци, нито хулят нашата богиня. </p>
<p id="v38"><sup><small>38</small></sup>  Прочее, ако Димитър и занаятчиите, които са с него, имат спор с някого. съдилищата заседават, има и съдийски чиновници, нека се съдят едни други. </p>
<p id="v39"><sup><small>39</small></sup>  Но ако търсите нещо друго, то ще се реши в редовното събрание. </p>
<p id="v40"><sup><small>40</small></sup>  Защото има опасност да ни обвинят поради днешното размирие, понеже няма никаква причина за него; и колкото за това, ние не ще можем да оправдаем това стичане. </p>
<p id="v41"><sup><small>41</small></sup>  И като рече това, разпусна събранието. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/18">Деяния - глава 18</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/20">Деяния - глава 20</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 19:1-10 <i>Християнството започва в Ефес</i>: <a href="/bg/The_Urantia_Book/133#p6_3">КУ 133:6.3</a>. </li>
  <li id="fn2"><a href="#cite2">↑</a> 19:18 <i>Ако изповядате греховете си, те се прощават</i>: <a href="/bg/The_Urantia_Book/156#p2_7">КУ 156:2.7</a>. </li>
  <li id="fn3"><a href="#cite3">↑</a> 19:20 <i>Кириос</i>: <a href="/bg/The_Urantia_Book/96#p1_9">КУ 96:1.9</a>. </li>
  <li id="fn4"><a href="#cite4">↑</a> 19:29 <i>Gaius</i>: <a href="/bg/The_Urantia_Book/133#p3_11">КУ 133:3.11</a>. </li>
</ol>
</div>
