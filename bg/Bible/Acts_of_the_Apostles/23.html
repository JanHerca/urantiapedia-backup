<!--
title: Деяния - глава 23
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Acts_of_the_Apostles/22">Деяния - глава 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Acts_of_the_Apostles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Acts_of_the_Apostles/24">Деяния - глава 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Павел, като се вгледа в синедриона рече: Братя, до тоя ден съм живял пред Бога със съвършено чиста съвест. </p>
<p id="v2"><sup><small>2</small></sup>  А първосвещеникът Анания заповяда на стоящите до него да го ударят по устата. </p>
<p id="v3"><sup><small>3</small></sup>  Тогава Павел му рече: Бог ще удари тебе, стено варосана; и ти си седнал да ме съдиш по закона, а против закона заповядваш да ме ударят! </p>
<p id="v4"><sup><small>4</small></sup>  А стоящите наоколо рекоха: Божия първосвещеник ли хулиш? </p>
<p id="v5"><sup><small>5</small></sup>  И Павел рече: Не знаех, братя, че той е първосвещеник, защото е писано: "Да не злословиш началника на рода си." </p>
<p id="v6"><sup><small>6</small></sup>  А когато Павел позна, че едната част са садукеи, а другите фарисеи, извика в синедриона: Братя, аз съм фарисей, син на фарисей; съдят ме поради надеждата и учението за възкресението на мъртвите. </p>
<p id="v7"><sup><small>7</small></sup>  И когато рече това, възникна разпря между фарисеите и садукеите; И събранието се раздели. </p>
<p id="v8"><sup><small>8</small></sup>  Защото садукеите казват, че няма възкресение, нито ангел, нито дух; а фарисеите признават и двете. </p>
<p id="v9"><sup><small>9</small></sup>  И така възникна голяма глъчка; и някои книжници от фарисейската страна станаха та се препираха казвайки: Никакво зло не намираме у тоя човек; и какво да направим ако му е говорил дух или ангел? </p>
<p id="v10"><sup><small>10</small></sup>  И понеже разпрята стана голяма, хилядникът, боейки се да не би да разкъсат Павла, заповяда на войниците да слязат и да го грабнат изпомежду им, и да го заведат в крепостта. </p>
<p id="v11"><sup><small>11</small></sup>  И през следващата нощ Господ застана до него и рече: Дерзай, защото както си свидетелствувал за мене в Ерусалим, така трябва да свидетелствуваш и в Рим. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  И като се разсъмна, юдеите направиха заговор, влязоха под проклетия, и рекоха, че няма да ядат нито да пият додето не убият Павла. </p>
<p id="v13"><sup><small>13</small></sup>  Тия, които направиха тоя заговор, бяха повече от четиридесет души. </p>
<p id="v14"><sup><small>14</small></sup>  Те дойдоха при първосвещениците и старейшините и рекоха; влязохме под проклетия, да не вкусим нищо докле не убием Павла. </p>
<p id="v15"><sup><small>15</small></sup>  Сега, прочее, вие със синедриона заявете на хилядника да го доведе долу при вас, уж че искате да изучите по-точно неговото дело; а ние, преди да се приближи той, сме готови да го убием. </p>
<p id="v16"><sup><small>16</small></sup>  Но Павловият сестрин син, като ги завари, чу заговора и влезе в крепостта та обади на Павла. </p>
<p id="v17"><sup><small>17</small></sup>  Тогава Павел повика един от стотниците и му рече: Заведи това момче при хилядника, защото има да му обади нещо. </p>
<p id="v18"><sup><small>18</small></sup>  И той, го взе, заведе го при хилядника, и каза: Запреният Павел ме повика и ми се помоли да доведа това момче при тебе, защото имало да ти каже нещо. </p>
<p id="v19"><sup><small>19</small></sup>  (А хилядникът го взе за ръка, и като се оттегли настрана, попита го насаме; Какво да ми обадиш? </p>
<p id="v20"><sup><small>20</small></sup>  А той рече: юдеите се нагласиха да те замолят да заведеш Павла утре долу в Синедриона, като че ли искаш да разпиташ по-точно за него. </p>
<p id="v21"><sup><small>21</small></sup>  Но ти недей ги слуша; защото го причакват повече от четиридесет души от тях, които влязоха под проклетия; задължавайки се да не ядат нито да пият додето го не убият. Те още сега са готови, и чакат само да им се обещаеш. </p>
<p id="v22"><sup><small>22</small></sup>  И тъй хилядникът остави момчето да си отиде, като му заръча: никому да не кажеш, че ми си обадил това. </p>
<p id="v23"><sup><small>23</small></sup>  Тогава повика двама от стотниците та им рече: Пригответе двеста пехотинци, седемдесет конници, и двеста копиеносци да заминат за Кесария на третия час през нощта. </p>
<p id="v24"><sup><small>24</small></sup>  Пригответе и добитък, на който да възкачат Павла, и да го отведат безопасно до управителя Феликса. </p>
<p id="v25"><sup><small>25</small></sup>  Той написа и писмо, което имаше следното съдържание: </p>
<p id="v26"><sup><small>26</small></sup>  От Клавдия Лисия до негово превъзходителство управителя Феликса, поздрав. </p>
<p id="v27"><sup><small>27</small></sup>  Тоя човек биде уловен от юдеите, които щяха да го убият; но аз пристигнах с войниците та го избавих, понеже се научих, че бил римлянин. </p>
<p id="v28"><sup><small>28</small></sup>  И като поисках да разбера причината, по която го обвиняваха, заведох го долу в синедриона им; </p>
<p id="v29"><sup><small>29</small></sup>  и намерих, че го обвиняват за въпроси от техния закон; нямаше обаче никакво обвинение в нещо достойно за смърт или окови. </p>
<p id="v30"><sup><small>30</small></sup>  И понеже ми се подсказа, че щяло да има заговор против човека, веднага го изпратих при тебе, като заръчах и на обвинителите му да се изкажат пред тебе против него. [Остани със здраве]. </p>
<p id="v31"><sup><small>31</small></sup>  И тъй, войниците, според дадената им заповед, взеха Павла и го заведоха през нощта в Антипатрида. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  И на утринта оставиха конниците да отидат с него, а те се върнаха в крепостта. </p>
<p id="v33"><sup><small>33</small></sup>  А конниците, като влязоха в Кесария и връчиха писмото на управителя, представиха му и Павла. </p>
<p id="v34"><sup><small>34</small></sup>  А като го прочете, попита го от коя област е; и като разбра, че е от Киликия, рече: </p>
<p id="v35"><sup><small>35</small></sup>  Ще те изслушам когато дойдат и обвинителите ти. И заповяда да го вардят в Иродовата претория. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 23:11 <i>Бъдете добро настроение</i>: <a href="/bg/The_Urantia_Book/100#p7_9">КУ 100:7.9</a>. </li>
  <li id="fn2"><a href="#cite2">↑</a> 23:31-24:27 <i>Затворът на Павел</i>: <a href="/bg/The_Urantia_Book/130#p2_5">КУ 130:2.5</a>. </li>
</ol>
</div>
