<!--
title: Деяния - глава 12
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Acts_of_the_Apostles/11">Деяния - глава 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Acts_of_the_Apostles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Acts_of_the_Apostles/13">Деяния - глава 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Около това време цар Ирод простря ръцете си да притесни някои от църквата. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Уби с меч Иоановия брат Якова; </p>
<p id="v3"><sup><small>3</small></sup>  и, като видя, че беше угодно на юдеите, той при това улови и Петра, това беше през дните на безквасните хлябове, </p>
<p id="v4"><sup><small>4</small></sup>  И като го хвана, хвърли го в тъмница, и предаде го на четири четворки войници да го вардят, с намерение да го изведе пред людете подир пасхата. </p>
<p id="v5"><sup><small>5</small></sup>  И така, те вардеха Петра в тъмницата; а църквата принасяше пред Бога усърдна молитва за него. </p>
<p id="v6"><sup><small>6</small></sup>  И през същата нощ когато Ирод щеше да го изведе, Петър спеше между двама войника, окован с две вериги; и стражари пред вратата вардеха тъмницата. </p>
<p id="v7"><sup><small>7</small></sup>  И, ето, един ангел от Господа застана до него, и светлина осия килията; и като побутна Петра по ребрата, разбуди го и рече му: Ставай бърже. И веригите паднаха от ръцете му. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  И ангелът му рече: Опаши се и обуй сандалите си. И той стори така. Тогава му каза: Облечи дрехата си и дойди подир мене. </p>
<p id="v9"><sup><small>9</small></sup>  И Петър излезе и вървеше изподире, без да знае, че извършеното от ангела е действителност, но си мислеше, че вижда видение. </p>
<p id="v10"><sup><small>10</small></sup>  А като преминаха първата и втората стража, дойдоха до желязната порта, която води в града, и тя им се отвори сама; и като излязоха през нея, изминаха една улица, и ангелът веднага се оттегли от него. </p>
<p id="v11"><sup><small>11</small></sup>  И Петър, когато дойде на себе си, рече: Сега наистина знаят, че Господ изпрати ангела си и ме избави от ръката на Ирода, и от всичко, което юдейските люде очакваха. </p>
<p id="v12"><sup><small>12</small></sup>  И като поразмисли, дойде при къщата на Мария, майката на Йоана, чието презиме бе Марко, дето бяха събрани мнозина да се молят. </p>
<p id="v13"><sup><small>13</small></sup>  И когато похлопа на вратичката в портата, една слугиня на име Рода излезе да послуша кой е. </p>
<p id="v14"><sup><small>14</small></sup>  И щом позна Петровия глас, от радост не отвори портата, а се завтече и извести, че Петър стои пред портата. </p>
<p id="v15"><sup><small>15</small></sup>  А те й рекоха: Ти си луда, но тя настояваше, че това що им казва е вярно. Тогава те думаха: Тогава е неговият ангел. </p>
<p id="v16"><sup><small>16</small></sup>  А Петър продължаваше да хлопа; и като отвориха, видяха го и се смаяха. </p>
<p id="v17"><sup><small>17</small></sup>  А той им помаха с ръка да мълчат, и им разказа как го изведе Господ из тъмницата. И като им каза: Явете това на Якова и на братята, излезе та отиде на друго място. </p>
<p id="v18"><sup><small>18</small></sup>  А като се съмна, стана не малко смущение между войниците - какво стана Петър. </p>
<p id="v19"><sup><small>19</small></sup>  А Ирод, като го потърси и не го намери изпита стражарите и заповяда да ги погубят. И слезе от Юдея, в Кесария, и там живееше. </p>
<p id="v20"><sup><small>20</small></sup>  А Ирод беше много разгневен на Тирците и Сидонците; и те дойдоха единодушно при него, и, като спечелиха подръжката на царевия постелник Власта, просеха помирение; защото тяхната област се хранеше от царевата. </p>
<p id="v21"><sup><small>21</small></sup>  И в един определен ден Ирод, облечен в царска одежда, седна на престола и държа реч пред тях. </p>
<p id="v22"><sup><small>22</small></sup>  А народът извика: Глас Божий, а не човешки! </p>
<p id="v23"><sup><small>23</small></sup>  И понеже не въздаде слава на Бога, начаса един ангел от Господа го порази, та биде изяден от червеи и умря. </p>
<p id="v24"><sup><small>24</small></sup>  Между това, Божието учение растеше и се умножаваше. </p>
<p id="v25"><sup><small>25</small></sup>  А Варнава И Савел, като свършиха службата си, върнаха се от Ерусалим в Антиохия и взеха със себе си Йоана, чието презиме бе Марко. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 12:1-2 <i>Вяра, когато те жертват</i>: <a href="/bg/The_Urantia_Book/192#p2_8">КУ 192:2.8</a>.  <i>Джеймс „пие чаша“</i>: <a href="/bg/The_Urantia_Book/181#p2_15">КУ 181:2.15</a>.  <i>Мъченичеството на Джеймс</i>: <a href="/bg/The_Urantia_Book/139#p3_8">КУ 139:3.8</a>. </li>
  <li id="fn2"><a href="#cite2">↑</a> 12:7-10 <i>Освобождението на Петър</i>: <a href="/bg/The_Urantia_Book/77#p8_12">КУ 77:8.12</a>. </li>
</ol>
</div>
