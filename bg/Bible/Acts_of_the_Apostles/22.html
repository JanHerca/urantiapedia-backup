<!--
title: Деяния - глава 22
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/21">Деяния - глава 21</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/23">Деяния - глава 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Братя и бащи, слушайте сега моята защита пред вас. </p>
<p id="v2"><sup><small>2</small></sup>  (И като чуха, че им говори на еврейски, те пазеха още по-голяма тишина; и той каза): <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Аз съм юдеин, роден в Тарс Киликийски, а възпитан в тоя град при Гамалииловите нозе, изучен строго в предадения от бащите ни закон. И бях ревностен за Бога, както сте и всички вие днес, <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  и гонех смърт последователите на тоя път, като връзвах и предавах на затвор и мъже и жени; </p>
<p id="v5"><sup><small>5</small></sup>  както свидетелствува за мене и първосвещеникът и цялото старейшинство, от които бях взел и писма до братята евреи в Дамаск, дето отивах да закарам вързани в Ерусалим и ония, които бяха там, за да ги накажат. </p>
<p id="v6"><sup><small>6</small></sup>  И когато вървях и приближих Дамаск, къде пладне, внезапно блесна от небето голяма светлина около мене. </p>
<p id="v7"><sup><small>7</small></sup>  И паднах на земята и чух глас, който ми каза: Савле, Савле, защо ме гониш? </p>
<p id="v8"><sup><small>8</small></sup>  А аз отговорих, Кой си ти, Господи? И рече ми, Аз съм Исус Назарянин, когото ти гониш. </p>
<p id="v9"><sup><small>9</small></sup>  А другарите ми видяха светлината, но не чуха гласа на тогова, който ми говореше. </p>
<p id="v10"><sup><small>10</small></sup>  И рекох, Какво да сторя Господи? И Господ ми реше, Стани, иди в Дамаск, и там ще ти се каже за всичко що ти е определено да сториш. </p>
<p id="v11"><sup><small>11</small></sup>  И понеже от блясъка на оная светлина изгубих зрението си, другарите ми ме поведоха за ръка, и така влязох в Дамаск. </p>
<p id="v12"><sup><small>12</small></sup>  И някой си Анания, човек благочестив по закона, удобрен от всички там, живеещи юдеи, </p>
<p id="v13"><sup><small>13</small></sup>  дойде при мене, и като застана и се наведе над мене, рече ми, Брате Савле, прогледай. И аз начаса получих зрението си и прогледнах на него. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  А той рече, Бог на бащите ни те е предназначил да познаеш неговата воля, да видиш праведника, и да чуеш глас от неговите уста; </p>
<p id="v15"><sup><small>15</small></sup>  защото ще бъдеш свидетел за него пред всичките човеци за това, което си видял и чул. </p>
<p id="v16"><sup><small>16</small></sup>  И сега, защо се бавиш? Стани, кръсти се и се омий от греховете си, и призови неговото име. </p>
<p id="v17"><sup><small>17</small></sup>  И като се върнах в Ерусалим, когато се молех в храма, дойдох в изстъпление, </p>
<p id="v18"><sup><small>18</small></sup>  и видях го да ми казва: Побързай да излезеш скоро из Ерусалим; защото няма да приемат твоето свидетелство за мене. </p>
<p id="v19"><sup><small>19</small></sup>  И аз рекох, Господи, те знаят, че аз затварях и биех по синагогите ония, които вярваха в тебе; </p>
<p id="v20"><sup><small>20</small></sup>  и когато се проливаше кръвта на твоя мъченик Стефана, и аз бях там и одобрявах, като вардех дрехите на тия, които го убиваха. </p>
<p id="v21"><sup><small>21</small></sup>  Но той ми рече, Иди, защото ще те пратя далеч между езичниците. </p>
<p id="v22"><sup><small>22</small></sup>  До тая дума го слушаха; а тогаз извикаха със силен глас, казвайки: Да се махне такъв от земята! защото не е достоен да живее. </p>
<p id="v23"><sup><small>23</small></sup>  И понеже те викаха, мятаха дрехите си, и хвърляха прах по въздуха, </p>
<p id="v24"><sup><small>24</small></sup>  хилядникът заповяда да го закарат в крепостта, и заръча да го изпитат с биене, за да узнае, по коя причина викат така против него. <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  И когато го бяха разтегнали с ремъци, Павел рече на стотника, който стоеше там: Законно ли е вам да бичувате един римлянин, и то неосъден? </p>
<p id="v26"><sup><small>26</small></sup>  Като чу това, стотникът отиде та извести на хилядника, казвайки: Какво правиш? защото тоя човек е римлянин. </p>
<p id="v27"><sup><small>27</small></sup>  Тогава хилядникът се приближи и му рече: Кажи ми, римлянин ли си ти? А той каза: римлянин. </p>
<p id="v28"><sup><small>28</small></sup>  Хилядникът отговори: С много пари съм добил това гражданство. А Павел рече: Но аз съм се и родил в него. </p>
<p id="v29"><sup><small>29</small></sup>  Тогава веднага се оттеглиха от него тия, които щяха да го изпитват. А хилядникът се уплаши като разбра, че е римлянин, понеже го беше вързал. </p>
<p id="v30"><sup><small>30</small></sup>  На утринта, като искаше да разбере същинската причина, по която юдеите го обвиняваха, той го развърза, заповяда да се съберат първосвещениците и целият им синедрион, и доведе долу Павла та го постави пред тях. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/21">Деяния - глава 21</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/23">Деяния - глава 23</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 22:2-3 <i>Павел говореше на гръцки език</i>: <a href="/bg/The_Urantia_Book/121#p1_2">КУ 121:1.2</a>. </li>
  <li id="fn2"><a href="#cite2">↑</a> 22:3 <i>Седнал в нозете на никого</i>: <a href="/bg/The_Urantia_Book/126#p2_3">КУ 126:2.3</a>. </li>
  <li id="fn3"><a href="#cite3">↑</a> 22:13 <i>Наричани „брат“ и „сестра“</i>: <a href="/bg/The_Urantia_Book/194#p4_7">КУ 194:4.7</a>. </li>
  <li id="fn4"><a href="#cite4">↑</a> 22:24-29 <i>Павел беше римски гражданин</i>: <a href="/bg/The_Urantia_Book/121#p1_2">КУ 121:1.2</a>. </li>
</ol>
</div>
