<!--
title: Деяния - глава 13
description: 
published: true
date: 2023-11-8T20:7:31Z
tags: bible, bible—acts of the apostles
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Деяния - глава 12</span>
        </a>
        </td>
        <td>
        <a href="/bg/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Acts_of_the_Apostles/14">
          <span class="pr-2">Деяния - глава 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  А в Антиохийската църква имаше пророци и учители: Варнава, Симеон, наречен Нигер, Киринееца Луиций, Манаин който беше възпитан заедно с четверовластника Ирода, и Савел. </p>
<p id="v2"><sup><small>2</small></sup>  И като служеха на Господа и постеха, Светият Дух рече: Отделете ми Варнава и Савла за работата, на която съм ги призвал. </p>
<p id="v3"><sup><small>3</small></sup>  Тогава, като постиха и се помолиха, положиха ръце на тях и ги изпратиха. </p>
<p id="v4"><sup><small>4</small></sup>  И така те, изпратени от Светия Дух слязоха в Селевкия, и оттам отплуваха за Кипър. </p>
<p id="v5"><sup><small>5</small></sup>  И когато бяха в Саламин, проповядваха Божието слово в юдейските синагоги; и имаха Йоана за свой прислужник. </p>
<p id="v6"><sup><small>6</small></sup>  И като преминаха целия остров до Пафа, намериха някой си магьосник, лъжепророк, юдеин, на име Вариисус, </p>
<p id="v7"><sup><small>7</small></sup>  който беше с управителя Сергия Павла, един разумен човек. Тоя последния повика Варнава и Савла и поиска да чуе Божието слово. </p>
<p id="v8"><sup><small>8</small></sup>  Но магьосникът Елима (защото така се превежда името му) им се противеше, и стараеше се да отвърне управителя от вярата. </p>
<p id="v9"><sup><small>9</small></sup>  Но Савел, който се наричаше и Павел, изпълнен със Светия Дух, се вгледа в него и рече: </p>
<p id="v10"><sup><small>10</small></sup>  О, ти, пълен с всякакви лукавщини и с всякакво коварство, сине дяволски, враже на всичко що е право, няма ли да престанеш да извращаваш правите пътища на Господа? </p>
<p id="v11"><sup><small>11</small></sup>  И сега, ето, Господнята ръка е върху тебе; ти ще ослепееш, и няма да виждаш слънцето за известно време. И начаса падна на него помрачаване и тъмнина; и той се луташе, търсейки да го води някой за ръка. </p>
<p id="v12"><sup><small>12</small></sup>  Тогава управителят, като видя станалото, повярва, смаян от Господнето учение. </p>
<p id="v13"><sup><small>13</small></sup>  А Павел и дружината му, като отплуваха от Пафа, дойдоха в Перга Памфилийска; а Йоан се отдели от тях и се върна в Ерусалим. </p>
<p id="v14"><sup><small>14</small></sup>  А те заминаха от Перга и стигнаха в Антиохия Писидийска; и в съботния ден влязоха в синагогата и седнаха. </p>
<p id="v15"><sup><small>15</small></sup>  И след прочитането на закона и пророците, началниците на синагогата пратиха до тях да им кажат: Братя, ако имате някоя увещателна дума за людете, кажете. </p>
<p id="v16"><sup><small>16</small></sup>  Павел, прочее, стана та помаха с ръка, и рече: Израиляни, и вие, които се боите от Бога, слушайте. </p>
<p id="v17"><sup><small>17</small></sup>  Бог на тоя израилски народ избра бащите ни, и възвиси народа когато престояваха в Египетската земя, и с издигната мишца ги изведе из нея. </p>
<p id="v18"><sup><small>18</small></sup>  И за около четиридесет години ги води и храни в пустинята. </p>
<p id="v19"><sup><small>19</small></sup>  И като изтреби седем народа в Ханаанската земя, раздели им тяхната земя да им бъде наследство за около четиристотин и петдесет години. </p>
<p id="v20"><sup><small>20</small></sup>  След това им дава съдии до пророка Самуил. </p>
<p id="v21"><sup><small>21</small></sup>  После поискаха цар; и, Бог им даде Саула, Кисовия син, мъж от Вениаминовото племе, за четиридесет години. </p>
<p id="v22"><sup><small>22</small></sup>  И него като отмахна, издигна им за цар Давида, за когото свидетелствува, казвайки, "Намерих Давида, Йесеевия син, човек според сърцето ми, който ще изпълни всичката ми воля". </p>
<p id="v23"><sup><small>23</small></sup>  От неговото потомство Бог, според обещанието си, въздигна на Израиля спасител, Исуса, </p>
<p id="v24"><sup><small>24</small></sup>  след като Йоан, преди неговото идване, беше проповядвал кръщението на покаяние на целия Израилски народ. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  И като свършваше попрището си, Йоан казваше, Според както мислите, кой съм аз? Не съм оня, когото очаквате; но, ето, подир мене иде един, комуто не съм достоен да развържа обувката на нозете. </p>
<p id="v26"><sup><small>26</small></sup>  Братя, потомци от Авраамовия род, и които измежду вас се боят от Бога, нам се изпрати вестта на това спасение. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Защото Ерусалимските жители и техните началници, като не го познаха, а без да разберат пророческите думи, които се прочитат всяка събота, изпълниха ги като го осъдиха. </p>
<p id="v28"><sup><small>28</small></sup>  Без да намерят в него нещо достойно за смърт, пак изискаха от Пилата да бъде убит. </p>
<p id="v29"><sup><small>29</small></sup>  И когато изпълниха всичко, що бе писано за него, снеха го от дървото и положиха го в гроб. </p>
<p id="v30"><sup><small>30</small></sup>  Но Бог го възкреси от мъртвите. </p>
<p id="v31"><sup><small>31</small></sup>  И той в продължение на много дни се явяваше на тия, които бяха възлезли с него от Галилея в Ерусалим, които сега са свидетели за него пред людете. </p>
<p id="v32"><sup><small>32</small></sup>  И ние ви донесохме блага вест за обещанието, дадено на бащите ни, </p>
<p id="v33"><sup><small>33</small></sup>  че Бог го изпълни на техните чада, като възкреси Исуса; както е писано и във втория псалом: - "Ти си мой Син, Аз днес те родих". <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  А че го е възкресил от мъртвите, никога вече да се не връща в изтлението, казва така: - "Ще ви дам Верните милости, обещани на Давида". </p>
<p id="v35"><sup><small>35</small></sup>  Защото и в друг Псалом казва, "Няма да оставиш Светеца си да види изтление". </p>
<p id="v36"><sup><small>36</small></sup>  Обаче, Давид, след като в своето си поколение послужи на Божието намерение, заспа и биде положен при бащите си, и видя изтление. </p>
<p id="v37"><sup><small>37</small></sup>  А тоя, когото Бог възкреси не видя изтление. </p>
<p id="v38"><sup><small>38</small></sup>  И така, братя, нека ви бъде известно, че чрез него се проповядва на вас прощение на греховете, </p>
<p id="v39"><sup><small>39</small></sup>  и че всеки, който вярва, се оправдава чрез него от всичко, от което не сте могли да се оправдаете чрез Мойсеевия закон. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Затова внимавайте да не би да ви постигне казаното от пророците: - </p>
<p id="v41"><sup><small>41</small></sup>  "Погледнете, презрители, очудете се, и се погубете; Защото аз ще извърша едно дело във вашите дни, Дело, което никак няма да повярвате, ако и да ви го разкаже някой". </p>
<p id="v42"><sup><small>42</small></sup>  Когато си излизаха (из юдейската синагога, езичниците) ги молеха да им се проповядват тия думи и следващата събота. </p>
<p id="v43"><sup><small>43</small></sup>  И когато се разиде синагогата, мнозина от юдеите и от благочестивите прозелити тръгнаха след Павла И Варнава; които, като се разговаряха с тях увещаваха ги да постоянствуват в Божията благодат. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  На следващата събота се събра почти целия град да чуят Божието слово. </p>
<p id="v45"><sup><small>45</small></sup>  А юдеите като видяха множествата, изпълниха се със завист, опровергаваха това, което говореше Павел, и хулеха. </p>
<p id="v46"><sup><small>46</small></sup>  Но Павел и Варнава говориха дързостно и рекоха: Нужно беше да се възвести първом на вас Божието учение; но понеже го отхвърляте и считате себе си недостойни за вечния живот, ето обръщаме се към езичниците. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Защото така ни заповяда Господ, казвайки: - "Поставих те за светлина на народите, За да бъдеш за спасение до края на земята". <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  И езичниците, като слушаха това, радваха се, и славеха Божието учение; и повярваха всички, които бяха отредени за вечния живот. </p>
<p id="v49"><sup><small>49</small></sup>  И Господнето учение се разпространяваше по цялата тая страна. </p>
<p id="v50"><sup><small>50</small></sup>  А юдеите подбудиха набожните високопоставени жени и градските първенци, и, като повдигнаха гонение против Павла и Варнава, изпъдиха ги из пределите си. </p>
<p id="v51"><sup><small>51</small></sup>  А те оттърсиха против тях праха от нозете си, и дойдоха в Икония. </p>
<p id="v52"><sup><small>52</small></sup>  А учениците се изпълниха с радост и със Святия Дух. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Деяния - глава 12</span>
        </a>
        </td>
        <td>
        <a href="/bg/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Acts_of_the_Apostles/14">
          <span class="pr-2">Деяния - глава 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 13:24 <i>Йоаново кръщение на покаяние</i>: <a href="/bg/The_Urantia_Book/140#p10_1">КУ 140:10.1</a>. </li>
  <li id="fn2"><a href="#cite2">↑</a> 13:26 <i>Всеки, който иска, може да дойде</i>: <a href="/bg/The_Urantia_Book/165#p3_8">КУ 165:3.8</a>.  <i>Всеки, който иска, може да дойде</i>: <a href="/bg/The_Urantia_Book/166#p3_7">КУ 166:3.7</a>.  <i>Който иска, се спасява</i>: <a href="/bg/The_Urantia_Book/131#p10_7">КУ 131:10.7</a>.  <i>Всеки, който иска, може да дойде</i>: <a href="/bg/The_Urantia_Book/32#p5_8">КУ 32:5.8</a>.  <i>Всеки, който иска, може да дойде</i>: <a href="/bg/The_Urantia_Book/2#p5_2">КУ 2:5.2</a>.  <i>Всеки, който иска, може да дойде</i>: <a href="/bg/The_Urantia_Book/100#p7_6">КУ 100:7.6</a>.  <i>Всеки, който иска, може да дойде</i>: <a href="/bg/The_Urantia_Book/139#p12_7">КУ 139:12.7</a>. </li>
  <li id="fn3"><a href="#cite3">↑</a> 13:26-39 <i>Провъзгласено „евангелие“</i>: <a href="/bg/The_Urantia_Book/195#p0_2">КУ 195:0.2</a>. </li>
  <li id="fn4"><a href="#cite4">↑</a> 13:33 <i>Единороден син</i>: <a href="/bg/The_Urantia_Book/20#p10_1">КУ 20:10.1</a>.  <i>Ти си мой син, днес...</i>: <a href="/bg/The_Urantia_Book/136#p9_7">КУ 136:9.7</a>.  <i>Единороден син</i>: <a href="/bg/The_Urantia_Book/21#p0_1">КУ 21:0.1</a>.  <i>Единородни синове</i>: <a href="/bg/The_Urantia_Book/21#p1_2">КУ 21:1.2</a>.  <i>Единороден син</i>: <a href="/bg/The_Urantia_Book/33#p1_1">КУ 33:1.1</a>. </li>
  <li id="fn5"><a href="#cite5">↑</a> 13:39 <i>Спасени чрез вяра</i>: <a href="/bg/The_Urantia_Book/150#p5_3">КУ 150:5.3</a>. </li>
  <li id="fn6"><a href="#cite6">↑</a> 13:43 <i>Благодатта на Господ Исус Христос</i>: <a href="/bg/The_Urantia_Book/121#p8_8">КУ 121:8.8</a>. </li>
  <li id="fn7"><a href="#cite7">↑</a> 13:46-48 <i>Повярвайте в истината, имайте вечен живот</i>: <a href="/bg/The_Urantia_Book/157#p6_10">КУ 157:6.10</a>.  <i>Вечен живот</i>: <a href="/bg/The_Urantia_Book/101#p6_8">КУ 101:6.8</a>.  <i>Дарител на вечен живот</i>: <a href="/bg/The_Urantia_Book/128#p1_10">КУ 128:1.10</a>.  <i>Вярващите имат вечен живот</i>: <a href="/bg/The_Urantia_Book/153#p2_11">КУ 153:2.11</a>.  <i>Който вярва, никога не умира</i>: <a href="/bg/The_Urantia_Book/168#p0_7">КУ 168:0.7</a>.  <i>Вечен живот</i>: <a href="/bg/The_Urantia_Book/2#p2_1">КУ 2:2.1</a>.  <i>Живот след смъртта</i>: <a href="/bg/The_Urantia_Book/121#p5_11">КУ 121:5.11</a>.  <i>Част 2: Живей вечно</i>: <a href="/bg/The_Urantia_Book/27#p1_5">КУ 27:1.5</a>.  <i>Вечен живот</i>: <a href="/bg/The_Urantia_Book/3#p0_1">КУ 3:0.1</a>.  <i>Вечен / вечен живот</i>: <a href="/bg/The_Urantia_Book/170#p2_20">КУ 170:2.20</a>.  <i>Вярващите никога не умират</i>: <a href="/bg/The_Urantia_Book/162#p7_5">КУ 162:7.5</a>.  <i>Вечен живот</i>: <a href="/bg/The_Urantia_Book/162#p2_7">КУ 162:2.7</a>.  <i>Вечен / вечен живот</i>: <a href="/bg/The_Urantia_Book/181#p2_11">КУ 181:2.11</a>.  <i>Синовете на вярата никога не умират</i>: <a href="/bg/The_Urantia_Book/193#p1_2">КУ 193:1.2</a>.  <i>Вярващите живеят вечно</i>: <a href="/bg/The_Urantia_Book/190#p5_4">КУ 190:5.4</a>.  <i>Надежда за вечен живот</i>: <a href="/bg/The_Urantia_Book/170#p2_2">КУ 170:2.2</a>.  <i>Вечен живот</i>: <a href="/bg/The_Urantia_Book/146#p3_7">КУ 146:3.7</a>. </li>
  <li id="fn8"><a href="#cite8">↑</a> 13:47 <i>Евангелие на Божието спасение</i>: <a href="/bg/The_Urantia_Book/190#p5_4">КУ 190:5.4</a>.  <i>Евангелие на спасението</i>: <a href="/bg/The_Urantia_Book/190#p4_1">КУ 190:4.1</a>. </li>
</ol>
</div>
