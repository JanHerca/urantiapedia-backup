<!--
title: Деяния - глава 21
description: 
published: true
date: 2023-11-8T20:7:31Z
tags: bible, bible—acts of the apostles
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Acts_of_the_Apostles/20">
          <span class="mdi mdi-arrow-left-drop-circle"></span><span class="pl-2">Деяния - глава 20</span>
        </a>
        </td>
        <td>
        <a href="/bg/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Acts_of_the_Apostles/22">
          <span class="pr-2">Деяния - глава 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Като се разделихме от тях и отплувахме, дойдохме право на Кос, а на утрешния ден на Родос, и оттам на Патара. </p>
<p id="v2"><sup><small>2</small></sup>  И като намерихме кораб, който заминаваше за Финикия, качихме се на него и отплувахме. </p>
<p id="v3"><sup><small>3</small></sup>  И когато Кипър се показа, оставихме го отляво, плувахме към Сирия, и слязохме в Тир; защото там щеше кораба да се разтовари. </p>
<p id="v4"><sup><small>4</small></sup>  И като издирихме учениците, преседяхме там седем дена; и те чрез Духа казваха на Павла да не стъпва в Ерусалим. </p>
<p id="v5"><sup><small>5</small></sup>  И когато прекарахме тия дни, излязохме и отивахме си; и те всичките с жените и децата си, ни изпратиха до отвън града; и, коленичили на брега, помолихме се. </p>
<p id="v6"><sup><small>6</small></sup>  И като се простихме един с друг, ние се качихме на кораба, а те се върнаха у дома си. </p>
<p id="v7"><sup><small>7</small></sup>  И ние, като отплувахме от Тир, стигнахме в Птолемаида, дето поздравихме братята и преседяхме у тях един ден. </p>
<p id="v8"><sup><small>8</small></sup>  А на утрешния ден тръгнахме и стигнахме в Кесария; и влязохме в къщата на благовестителя Филипа, който бе един от Седмината дякони и останахме у него. </p>
<p id="v9"><sup><small>9</small></sup>  А той имаше четири дъщери девици, които пророкуваха. </p>
<p id="v10"><sup><small>10</small></sup>  И след като бяхме преседяли там много дни, един пророк на име Агав слезе от Юдея. </p>
<p id="v11"><sup><small>11</small></sup>  И като дойде при нас, взе Павловия пояс та си върза нозете и ръцете, и рече: Ето що казва Светия Дух, Така юдеите в Ерусалим ще вържат човека чийто е тоя пояс, и ще го предадат в ръцете на езичниците. </p>
<p id="v12"><sup><small>12</small></sup>  И като чухме това, и ние и тамошните го молихме да не възлиза в Ерусалим. </p>
<p id="v13"><sup><small>13</small></sup>  Тогава Павел отговори: Що правите вие, като плачете та ми съкрушавате сърцето? защото аз съм готов не само да бъда вързан, но и да умра в Ерусалим, за името на Господа Исуса. </p>
<p id="v14"><sup><small>14</small></sup>  И понеже той беше неумолим, ние млъкнахме и рекохме: да бъде Господнята воля. </p>
<p id="v15"><sup><small>15</small></sup>  И след тия дни приготвихме се за път и възлязохме в Ерусалим. </p>
<p id="v16"><sup><small>16</small></sup>  С нас дойдоха и някои от учениците в Кесария, и ни водеха при някого си Мнасона, Кипрянин, отдавнашен ученик, у когото щяхме да бъдем гости. </p>
<p id="v17"><sup><small>17</small></sup>  И като стигнахме в Ерусалим, братята ни приеха с радост. </p>
<p id="v18"><sup><small>18</small></sup>  И на утрешния ден Павел влезе с нас при Якова, дето присъствуваха всичките презвитери. </p>
<p id="v19"><sup><small>19</small></sup>  И като ги поздрави, разказа им едно по едно всичко що Бог беше извършил между езичниците чрез неговото служение. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  А те, като чуха, прославиха Бога. Тогава му рекоха: Ти виждаш, брате, колко десетки хиляди повярвали юдеи има, и те всички ревностно поддържат закона. </p>
<p id="v21"><sup><small>21</small></sup>  А за тебе са уведомени, че ти си бил учил всичките юдеи, които са между езичниците, да отстъпят от Мойсеевия закон, като им казваш да не обрязват чадата си, нито да държат старите обреди. </p>
<p id="v22"><sup><small>22</small></sup>  И тъй, какво да се направи? [Без друго ще се събере тълпа, защото] те непременно ще чуят, че си дошъл. </p>
<p id="v23"><sup><small>23</small></sup>  Затова направи каквото ти кажем. Между нас има четирима мъже, които имат обрек; </p>
<p id="v24"><sup><small>24</small></sup>  земи ги, извърши очищението си заедно с тях, и иждиви за тях за да обръснат главите си; и така всички ще знаят, че не е истинна това, което са чули за тебе, но че и ти постъпваш порядъчно и пазиш закона. </p>
<p id="v25"><sup><small>25</small></sup>  А колкото за повярвалите езичници, ние писахме решението си да се вардят от ядене идоложертвено, кръв, удавено, тоже и от блудство. </p>
<p id="v26"><sup><small>26</small></sup>  Тогаз Павел взе мъжете; и на утрешния ден, като извърши очищението заедно с тях, влезе в храма и обяви кога щяха да свършат дните, определени за очищението, когато щеше да се принесе приноса за всеки един от тях. </p>
<p id="v27"><sup><small>27</small></sup>  И когато седемте дена бяха на свършване, юдеите от Азия, като го видяха в храма, възбудиха целия народ, туриха ръце на него, и викаха: </p>
<p id="v28"><sup><small>28</small></sup>  О, Израиляни, помагайте! Това е човекът, който на всякъде учи всичките против народа ни, против закона, и против това място; а освен това въведе и гърци в храма, и оскверни това свето място. </p>
<p id="v29"><sup><small>29</small></sup>  (Защото преди това бяха видели с него в града Ефесянина Трофим и мислеха, че Павел го е въвел в храма.) </p>
<p id="v30"><sup><small>30</small></sup>  И целият град се развълнува и людете се стекоха; и като уловиха Павла, извлякоха го вън от храма; и веднага се затвориха вратите. </p>
<p id="v31"><sup><small>31</small></sup>  И когато щяха да го убият, стигна известие до хилядника на полка, че целият Ерусалим е размирен; </p>
<p id="v32"><sup><small>32</small></sup>  и той завчас взе войници и стотници та се завтече долу върху тях. А те, като видяха хилядника и войниците, престанаха да бият Павла. </p>
<p id="v33"><sup><small>33</small></sup>  Тогава хилядникът се приближи та го хвана и заповяда да го оковат с две вериги, и разпитваше, кой е той и що е сторил. </p>
<p id="v34"><sup><small>34</small></sup>  А между навалицата едни викаха едно а други друго; и понеже не можеше да разбере същността на работата поради смущението, заповяда да го закарат в крепостта. </p>
<p id="v35"><sup><small>35</small></sup>  А като стигна до стъпалата, войниците го дигнаха и носеха поради насилието на навалицата; </p>
<p id="v36"><sup><small>36</small></sup>  защото всичките люде вървяха подире и викаха: Махни го от света! </p>
<p id="v37"><sup><small>37</small></sup>  И когато щяха да въведат Павла в крепостта, той каза на хилядника: Позволено ли ми е да ти кажа нещо? А той рече: Знаеш ли гръцки! <sup id="cite2"><a href="#fn2">[2]</a></sup></p>
<p id="v38"><sup><small>38</small></sup>  Не си ли тогава оня египтянин, който преди няколко време размири и изведе в пустинята четирите хиляди мъже убийци? </p>
<p id="v39"><sup><small>39</small></sup>  А Павел рече: Аз съм юдеин от Тарс Киликийски, гражданин на тоя знаменит град; и ти се моля да ми позволиш да поговоря на людете. </p>
<p id="v40"><sup><small>40</small></sup>  И като му позволи, Павел застана на стъпалата и помаха с ръка на людете; а като се въдвори голяма тишина, почна да им говори на еврейски, казвайки: - </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Acts_of_the_Apostles/20">
          <span class="mdi mdi-arrow-left-drop-circle"></span><span class="pl-2">Деяния - глава 20</span>
        </a>
        </td>
        <td>
        <a href="/bg/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Acts_of_the_Apostles/22">
          <span class="pr-2">Деяния - глава 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 21:19 <i>Очакваща вяра</i>: <a href="/bg/The_Urantia_Book/195#p9_8">КУ 195:9.8</a>. </li>
  <li id="fn2"><a href="#cite2">↑</a> 21:37-40 <i>Павел говореше на гръцки език</i>: <a href="/bg/The_Urantia_Book/121#p1_2">КУ 121:1.2</a>. </li>
</ol>
</div>
