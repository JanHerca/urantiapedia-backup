<!--
title: Деяния - глава 28
description: 
published: true
date: 2023-11-8T20:7:31Z
tags: bible, bible—acts of the apostles
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Acts_of_the_Apostles/27">
          <span class="mdi mdi-arrow-left-drop-circle"></span><span class="pl-2">Деяния - глава 27</span>
        </a>
        </td>
        <td>
        <a href="/bg/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  И когато се избавихме, познахме, че островът се наричаше Малта. </p>
<p id="v2"><sup><small>2</small></sup>  А туземците ни показаха необикновено човеколюбие; защото приеха всички нас, и, понеже валеше дъжд и беше студено накладоха огън. </p>
<p id="v3"><sup><small>3</small></sup>  И когато Павел натрупа един куп храсти и го тури на огъня, една ехидна излезе от топлината и се залепи за ръката му. </p>
<p id="v4"><sup><small>4</small></sup>  А туземците, като видяха змията, как висеше от ръката му, думаха помежду си: Без съмнение тоя човек ще е убиец, който, ако и да се е избавил от морето, пак правосъдието не го остави да живее. </p>
<p id="v5"><sup><small>5</small></sup>  Но той тръсна змията в огъня и не почувствува никакво зло. </p>
<p id="v6"><sup><small>6</small></sup>  А те очакваха, че ще отече, или внезапно ще падне мъртъв; но като чакаха много време и гледаха, че не му става никакво зло, промениха мнението си и думаха, че е бог. </p>
<p id="v7"><sup><small>7</small></sup>  А около това място се намираха именията на първенеца в острова, чието име беше Поплий, който ни прие и гощава приятелски три дни. </p>
<p id="v8"><sup><small>8</small></sup>  И случи се Поплиевият баща да лежи болен от треска и дизентерия; а Павел влезе при него, и като се помоли, положи ръце на него и го изцели. </p>
<p id="v9"><sup><small>9</small></sup>  Като стана това, и другите от острова, които имаха болести, дохождаха и се изцеляваха; </p>
<p id="v10"><sup><small>10</small></sup>  които и ни показваха много почести, и , когато тръгнахме, туриха в кораба потребното за нуждите ни. </p>
<p id="v11"><sup><small>11</small></sup>  И тъй, подир три месеца отплувахме с един александрийски кораб, който беше презимувал в острова, и който имаше за знак Близнаците. </p>
<p id="v12"><sup><small>12</small></sup>  И като стигнахме в Сиракуза, преседяхме там три дни. </p>
<p id="v13"><sup><small>13</small></sup>  И оттам, като лъкатушехме, стигнахме до Ригия; и след един ден, като повея южен вятър, на втория ден дойдохме в Потиоли, </p>
<p id="v14"><sup><small>14</small></sup>  гдето намерихме братя, които ни замолиха да преседим у тях седем дни. Така дойдохме в Рим. </p>
<p id="v15"><sup><small>15</small></sup>  отгдето братята, като чули за нас, бяха дошли до Апиевото тържище и до трите кръчми да ни посрещнат; и Павел като ги видя, благодари на Бога и се ободри. </p>
<p id="v16"><sup><small>16</small></sup>  А когато влязохме в Рим, стотникът предаде запряните на войводата; а на Павла се позволи да живее отделно с войника, който го вардеше. </p>
<p id="v17"><sup><small>17</small></sup>  И подир три дни той свика по-първите от юдеите и, като се събраха каза им: Братя, без да съм сторил аз нещо против народа ни, или против бащините обичаи, пак от Eрусалим ме предадоха вързан в ръцете на римляните; </p>
<p id="v18"><sup><small>18</small></sup>  които, като ме изпитаха, щяха да ме пуснат, защото в мене нямаше нищо достойно за смърт. </p>
<p id="v19"><sup><small>19</small></sup>  Но понеже юдеите се възпротивиха на това, принудих се да се отнеса до Кесаря, а не че имах да обвиня в нещо народа си. </p>
<p id="v20"><sup><small>20</small></sup>  По тая причина, прочее, ви повиках, за да ви видя и да ви поговоря, защото заради това, за което Израил се надява, съм вързан с тая верига. </p>
<p id="v21"><sup><small>21</small></sup>  А те му казаха: Нито сме получавали ние писма от Юдея за тебе, нито е дохождал някой от братята да ни извести, или да ни каже нещо лошо за тебе. </p>
<p id="v22"><sup><small>22</small></sup>  Но желаем да чуем от тебе какво мислиш, защото ни е известно, че навсякъде говорят против това учение. </p>
<p id="v23"><sup><small>23</small></sup>  И като му определиха ден, мнозина от тях дойдоха при него там гдето живееше; и от сутринта до вечерта той им излагаше с доказателства Божието царство и ги уверяваше за Исуса и от Моисеевия закон и от пророците. </p>
<p id="v24"><sup><small>24</small></sup>  И едни повярваха това, което говореше, а други не вярваха. </p>
<p id="v25"><sup><small>25</small></sup>  И те, понеже бяха несъгласни помежду си, се разотиваха, като им рече Павел една дума: Добре е говорил Святият Дух чрез пророк Исая на бащите ви, когато е рекъл: </p>
<p id="v26"><sup><small>26</small></sup>  "Иди, кажи на тия люде: Със слушане ще чуете, но никак няма да схванете; И с очи ще видите, но никак няма да разберете. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Защото затлъстя сърцето на тия люде, И ушите им натегнаха, И очите си затвориха, Да не би да гледат с очите си, И да разберат със сърцето си, И да се обърнат та да ги изцеля" </p>
<p id="v28"><sup><small>28</small></sup>  Затуй, да знаете, че това Божие спасение се изпрати на езичниците; и те ще слушат. <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  [И като рече това; юдеите си отидоха с голяма препирня помежду си] </p>
<p id="v30"><sup><small>30</small></sup>  А Павел преседя цели две години в отделна под наем къща, гдето приемаше всички, които отиваха при него, </p>
<p id="v31"><sup><small>31</small></sup>  като проповядваше Божието царство, и с пълно дръзновение поучаваше за Господа Исуса Христа без да му забранява никой. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Acts_of_the_Apostles/27">
          <span class="mdi mdi-arrow-left-drop-circle"></span><span class="pl-2">Деяния - глава 27</span>
        </a>
        </td>
        <td>
        <a href="/bg/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 28:26-27 <i>Виж без да виждаш и т.н</i>: <a href="/bg/The_Urantia_Book/151#p1_4">КУ 151:1.4</a>. </li>
  <li id="fn2"><a href="#cite2">↑</a> 28:28 <i>Евангелие на спасението</i>: <a href="/bg/The_Urantia_Book/190#p4_1">КУ 190:4.1</a>.  <i>Евангелие на Божието спасение</i>: <a href="/bg/The_Urantia_Book/190#p5_4">КУ 190:5.4</a>. </li>
  <li id="fn3"><a href="#cite3">↑</a> 28:31 <i>Исус е преподавал и двата възгледа</i>: <a href="/bg/The_Urantia_Book/170#p1_4">КУ 170:1.4</a>. </li>
</ol>
</div>
