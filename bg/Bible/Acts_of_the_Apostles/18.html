<!--
title: Деяния - глава 18
description: 
published: true
date: 2022-10-6T9:45:13Z
tags: bible, bible—acts of the apostles
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/17">Деяния - глава 17</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/19">Деяния - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Подир това Павел тръгна от Атина и дойде в Коринт, </p>
<p id="v2"><sup><small>2</small></sup>  дето намери един Юдеин на име Акила, роден в Понт, и неотдавна пристигнал от Италия с жена си Прискила, защото Клавдий беше заповядал да се махнат всички юдеи от Рим; и Павел дойде при тях. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  И понеже имаше същото занятие, седеше у тях и работеха; защото занятието им беше да правят шатри. </p>
<p id="v4"><sup><small>4</small></sup>  И всяка събота той разискваше в синагогата с юдеи и гърци, и се стараеше да ги убеждава. </p>
<p id="v5"><sup><small>5</small></sup>  А когато Сила и Тимотей слязоха от Македония, Павел се притесняваше от своя дух да свидетелствува на юдеите, че Исус е Христос. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Но понеже те се противяха и хулеха, той отърси дрехите си и рече: Кръвта ви да бъде на главите ви; аз съм чист от нея; отсега ще отивам между езичниците. </p>
<p id="v7"><sup><small>7</small></sup>  И като се премести оттам, дойде в дома на някого си на име Тит Юст, който се кланяше на Бога, и чиято къща беше до синагогата. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  А Крисп, началникът на синагогата, повярва в Господа с целия си дом; и мнозина от Коринтяните, като слушаха, вярваха и се кръщаваха. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  И Господ каза на Павла нощя във видение: Не не бой се, но говори и не млъквай; </p>
<p id="v10"><sup><small>10</small></sup>  защото аз съм с тебе, и никой няма да те нападне та да ти стори зло; защото имам много люде в тоя град. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  И той преседя там година и шест месеца та ги поучаваше в Божието слово. </p>
<p id="v12"><sup><small>12</small></sup>  А когато Галион беше управител в Ахаия, юдеите се подигнаха единодушно против Павла, доведоха го пред съдилището, и казаха: </p>
<p id="v13"><sup><small>13</small></sup>  Тоя убеждава човеците да се кланят на Бога несъгласно закона. </p>
<p id="v14"><sup><small>14</small></sup>  Но когато Павел щеше да отвори уста, Галион рече на юдеите: Ако беше ако беше въпрос за някоя неправда или грозно злодеяние, о юдеи, разбира се би трябвало да ви търпя; </p>
<p id="v15"><sup><small>15</small></sup>  но ако въпросите са за учение, за имена и за вашия закон, гледайте си сами; аз не ща да съм съдия на такива работи. </p>
<p id="v16"><sup><small>16</small></sup>  И изпъди ги от съдилището. </p>
<p id="v17"><sup><small>17</small></sup>  Тогава те всички хванаха началника на Синагогата Состена, та го биха пред съдилището; но Галион, не искаше и да знае за това. </p>
<p id="v18"><sup><small>18</small></sup>  А Павел, след като поседя там още доволно време, прости се с братята си, и отплува за Сирия (и с него Прискила и Акила), като си острига главата в Кенхрея, защото имаше обрек. </p>
<p id="v19"><sup><small>19</small></sup>  Като стигнаха Ефес, той ги остави там, а сам влезе в Синагогата и разискваше с юдеите. </p>
<p id="v20"><sup><small>20</small></sup>  А когато го замолиха да поседи повечко време, той не склони; </p>
<p id="v21"><sup><small>21</small></sup>  но се прости с тях, казвайки; Ако ще Бог, пак ще се върна при вас. И отплува от Ефес. </p>
<p id="v22"><sup><small>22</small></sup>  И като слезе в Кесария, възлезе в Ерусалим та поздрави църквата и после слезе в Антиохия. </p>
<p id="v23"><sup><small>23</small></sup>  И като поседя там няколко време, излезе и обикаляше наред Галатийската и Фригийската страна та утвърждаваше всичките ученици. </p>
<p id="v24"><sup><small>24</small></sup>  И някой си юдеин на име Аполос, роден в Александрия, човек учен и силен в писанията, дойде в Ефес. </p>
<p id="v25"><sup><small>25</small></sup>  Той беше наставен в Господния път, и, бидейки по дух усърден, говореше и поучаваше прилежно за Исуса то а познаваше само Йоановото кръщение, </p>
<p id="v26"><sup><small>26</small></sup>  Той почна да говори дързостно в синагогата; но Прискила и Акила, като го чуха, прибраха го и му изложиха по-точно Божия път. </p>
<p id="v27"><sup><small>27</small></sup>  И когато се канеше да замине за Ахаия, братята го насърчиха, и писаха до учениците да го приемат; и той като дойде помогна много на повярвалите чрез благодатта; <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  защото силно опровергаваше юдеите, и то публично, като доказваше от писанието, че Исус е Христос. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/17">Деяния - глава 17</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/19">Деяния - глава 19</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 18:2,18,26 <i>Акила и Прискила</i>: <a href="/bg/The_Urantia_Book/133#p3_12">КУ 133:3.12</a>. </li>
  <li id="fn2"><a href="#cite2">↑</a> 18:5 <i>Сила и Тимотей</i>: <a href="/bg/The_Urantia_Book/133#p3_3">КУ 133:3.3</a>. </li>
  <li id="fn3"><a href="#cite3">↑</a> 18:7 <i>Юст</i>: <a href="/bg/The_Urantia_Book/133#p3_5">КУ 133:3.5</a>. </li>
  <li id="fn4"><a href="#cite4">↑</a> 18:8 <i>Крисп</i>: <a href="/bg/The_Urantia_Book/133#p3_1">КУ 133:3.1</a>. </li>
  <li id="fn5"><a href="#cite5">↑</a> 18:10 <i>Бог е с нас</i>: <a href="/bg/The_Urantia_Book/117#p6_27">КУ 117:6.27</a>. </li>
  <li id="fn6"><a href="#cite6">↑</a> 18:27 <i>Благодатта на Господ Исус Христос</i>: <a href="/bg/The_Urantia_Book/121#p8_8">КУ 121:8.8</a>. </li>
</ol>
</div>
