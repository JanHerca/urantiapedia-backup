<!--
title: Деяния - глава 15
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/14">Деяния - глава 14</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/16">Деяния - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А някои слязоха от Юдея и учеха братята, казвайки: Ако се не обрежете според Мойсеевия обред, не можете се спаси. </p>
<p id="v2"><sup><small>2</small></sup>  И тъй, като стана не малко препирня и разискване между тях и Павла и Варнава, братята наредиха Павел и Варнава и някои други от тях да възлязат за тоя въпрос в Ерусалим до апостолите и презвитерите. </p>
<p id="v3"><sup><small>3</small></sup>  Те, прочее, изпратени от църквата, минаваха и през Финикия и през Самария, та разказваха за обръщането на езичниците, причиняваха голяма радост на всичките братя. </p>
<p id="v4"><sup><small>4</small></sup>  А като стигнаха в Ерусалим, бяха приети от църквата и от апостолите и презвитерите, и разказваха все що беше извършил Бог чрез тях. </p>
<p id="v5"><sup><small>5</small></sup>  Но, рекоха те, някои от повярвалите между фарисейската секта станаха та казаха, Нужно е да се обрязват езичниците, и да им се заръча да пазят Мойсеевия закон. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Тогава апостолите и презвитерите се събраха да разискат тоя въпрос. </p>
<p id="v7"><sup><small>7</small></sup>  И след много разпитване Петър стана та им каза: Братя, вие знаете че в първите дни Бог избра между вас мене, щото езичниците чрез моите уста да чуят евангелското учение и да повярват. </p>
<p id="v8"><sup><small>8</small></sup>  И сърцеведец Бог им засвидетелствува като даде и на тях Светия Дух, както и на нас; </p>
<p id="v9"><sup><small>9</small></sup>  И не направи никаква разлика между нас и тях, като очисти сърцата им чрез вяра. </p>
<p id="v10"><sup><small>10</small></sup>  Сега, прочее, защо изпитвате Бога, та да налагате на шията на учениците хомот, който, нито бащите ни, нито ние можехме да носим? </p>
<p id="v11"><sup><small>11</small></sup>  Но вярваме, че ние ще се спасим чрез благодатта на Господа Исуса, също както и те. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Тогава цялото множество млъкна и слушаше Варнава и Павла да разказват какви знамения и чудеса Бог беше извършил чрез тях между езичниците. </p>
<p id="v13"><sup><small>13</small></sup>  И след като свършиха те да говорят, Яков взе думата и каза: Братя, послушайте мене: </p>
<p id="v14"><sup><small>14</small></sup>  Симон обясни по кой начин Бог най-напред посети езичниците, за да вземе измежду тях люде за своето име. </p>
<p id="v15"><sup><small>15</small></sup>  С това са съгласни и пророческите думи, както е писано: </p>
<p id="v16"><sup><small>16</small></sup>  "След това ще се върна. И пак ще въздигна падналата Давидова скиния, И пак ще издигна развалините й, И ще я изправя; </p>
<p id="v17"><sup><small>17</small></sup>  3а да потърсят Господа останалите от човеците, И всичките народи, които се наричат с името ми, </p>
<p id="v18"><sup><small>18</small></sup>  Казва Господ, който прави да е известно това от века". </p>
<p id="v19"><sup><small>19</small></sup>  Затуй, аз съм на мнение да не отегчаваме тия измежду езичниците, които се обръщат към Бога; </p>
<p id="v20"><sup><small>20</small></sup>  но да им пишем да се въздържат от оскверненията чрез идоли, чрез блудство, и чрез яденето удавено и кръв. </p>
<p id="v21"><sup><small>21</small></sup>  Защото още от старо време по всичките градове е имало такива, които са проповядвали Мойсеевия закон, който се и прочита всяка събота в синагогите. </p>
<p id="v22"><sup><small>22</small></sup>  Тогава апостолите и презвитерите с цялата църква намериха за добре да изберат изпомежду си човеци, и да ги пратят в Антиохия с Павла и Варнава, - А именно: Юда, наречен Варсава, и Сила, водители между братята. </p>
<p id="v23"><sup><small>23</small></sup>  И писаха им по тях следното: От апостолите и по-старите братя, поздрав до братята, които са от езичниците в Аитиохия, Сирия, и Киликия. </p>
<p id="v24"><sup><small>24</small></sup>  Понеже чухме, че някои, които са излезли от нас, ви смутили с думите си, и извратили душите ви, [като ви казват да се обрязвате и да пазите закона,] без да са приели заповед от нас, </p>
<p id="v25"><sup><small>25</small></sup>  то ние, като дойдохме до единодушие, намерихме за добре да изберем мъже и да ги пратим до вас заедно с любимите ни Варнава и Павла, </p>
<p id="v26"><sup><small>26</small></sup>  човеци, които изложиха живота си на опасност за името на нашия Господ Исус Христос. </p>
<p id="v27"><sup><small>27</small></sup>  И така, изпращаме Юда и Сила, да ви съобщят и те устно същите неща. </p>
<p id="v28"><sup><small>28</small></sup>  Защото се видя за добре на Светия Дух и на нас да ви не налагаме никоя друга тегота, освен следните необходими неща: </p>
<p id="v29"><sup><small>29</small></sup>  да се въздържате от ядене идоложертвено, кръв, и удавено, тоже и от блудство; от които ако се пазите, добре ще ви бъде. Зравейте. </p>
<p id="v30"><sup><small>30</small></sup>  И така, изпратените слязоха в Антиохия, и като събраха всичките вярващи дадоха им посланието. </p>
<p id="v31"><sup><small>31</small></sup>  И те, като го прочетоха, зарадваха се за успокоението що им даваше. </p>
<p id="v32"><sup><small>32</small></sup>  А Юда и Сила, които бяха и сами пророци, увещаваха братята с много думи и ги утвърдиха. </p>
<p id="v33"><sup><small>33</small></sup>  И след като преседяха там няколко време, братята ги оставиха с мир да се върнат при ония, които ги бяха изпратили. </p>
<p id="v34"><sup><small>34</small></sup>  [Но Сила видя за добре да поседи още там.] </p>
<p id="v35"><sup><small>35</small></sup>  А Павел и Варнава останаха в Антиохия, и, заедно с мнозина други поучаваха и проповядваха Господнето учение. </p>
<p id="v36"><sup><small>36</small></sup>  А след няколко дни Павел рече на Варнава: Да се върнем сега по всички градове дето сме проповядвали Господнето учение, и да нагледаме братята, как са. </p>
<p id="v37"><sup><small>37</small></sup>  И Варнава беше на мнение да вземат със себе си Йоана, наречен Марко; </p>
<p id="v38"><sup><small>38</small></sup>  а Павел не намираше за добре да вземат със себе си тогова, който се бе отделил от тях още от Памфилия, и не отиде с тях на делото. </p>
<p id="v39"><sup><small>39</small></sup>  И тъй, възникна разпря (помежду им), така че те се отделиха един от друг; и Варнава взе Марка та отплува за Кипър, </p>
<p id="v40"><sup><small>40</small></sup>  а Павел си избра Сила, и тръгна, препоръчан от братята на Господнята благодат. </p>
<p id="v41"><sup><small>41</small></sup>  И заминуваше през Сирия и Киликия та утвърждаваше църквите. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/14">Деяния - глава 14</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/16">Деяния - глава 16</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 15:5-12 <i>Петър защити добавянето на езичници</i>: <a href="/bg/The_Urantia_Book/139#p2_7">КУ 139:2.7</a>. </li>
  <li id="fn2"><a href="#cite2">↑</a> 15:11,40 <i>Благодатта на Господ Исус Христос</i>: <a href="/bg/The_Urantia_Book/121#p8_8">КУ 121:8.8</a>. </li>
</ol>
</div>
