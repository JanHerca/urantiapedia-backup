<!--
title: Деяния - глава 20
description: 
published: true
date: 2022-10-6T9:45:13Z
tags: bible, bible—acts of the apostles
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/19">Деяния - глава 19</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/21">Деяния - глава 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След утихването на мълвата Павел повика учениците и, като ги увеща, прости се с тях и тръгна да отиде в Македония. </p>
<p id="v2"><sup><small>2</small></sup>  И като мина през ония места та увеща учениците с много думи, дойде в Гърция. </p>
<p id="v3"><sup><small>3</small></sup>  И като преседя там три месеца, понеже юдеите направиха заговор против него във времето на тръгването му за Сирия, той реши да се върне през Македония, </p>
<p id="v4"><sup><small>4</small></sup>  И придружиха го до Азия Берянина Сосипатър Пиров, и от Солунците Аристарх и Секунд; още и Гаий от Дервия и Тимотей, а от Азия Тихик и Трофим. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  А тия бяха отишли по-напред, та ни чакаха в Троада; </p>
<p id="v6"><sup><small>6</small></sup>  и ние отплувахме от Филипи подир дните на безквасните хлябове, и за пет дена дойдохме при тях в Троада, дето преседяхме седем дена. </p>
<p id="v7"><sup><small>7</small></sup>  И в първия ден на седмицата, когато бяхме събрани за разчупването на хляба, Павел беседваше с тях понеже щеше да отпътува на сутринта; и продължи словото си до среднощ. </p>
<p id="v8"><sup><small>8</small></sup>  И имаше много светила в горната стая, дето бяхме събрани. </p>
<p id="v9"><sup><small>9</small></sup>  И едно момче, на име Ефтих, което седеше на прозореца, беше заспало дълбоко, и когато Павел беседваше още по-надълго, бидейки обладано от сън, падна долу от третия етаж; и дигнаха го мъртво. </p>
<p id="v10"><sup><small>10</small></sup>  Но Павел слезе и, като падна на него, прегърна го, и рече: Не се безпокойте, защото животът му е в него. </p>
<p id="v11"><sup><small>11</small></sup>  След това той се качи горе, разчупи хляба та похапна, и приказва пак надълго до зори, и така тръгна. </p>
<p id="v12"><sup><small>12</small></sup>  А момчето доведоха живо, и не малко се утешиха. </p>
<p id="v13"><sup><small>13</small></sup>  А ние тръгнахме по-напред за кораба и отплувахме за Асон, дето щяхме да приберем Павла; понеже така беше поръчал, като щеше да отиде пеш. </p>
<p id="v14"><sup><small>14</small></sup>  И когато се събра с нас в Асон, прибрахме го и дойдохме в Митилин. </p>
<p id="v15"><sup><small>15</small></sup>  И оттам като отплувахме, на утрешния ден дойдохме срещу Хиос, а на другия стигнахме в Самос; и [като преседяхме в Трогилия] на следващия ден дойдохме в Милит. </p>
<p id="v16"><sup><small>16</small></sup>  Защото Павел бе решил да отмине Ефес, за да не се бави в Азия, понеже бързаше, ако му беше възможно, да се намери в Ерусалим за деня на Петдесятницата. </p>
<p id="v17"><sup><small>17</small></sup>  А от Милит прати в Ефес да повикат църковните презвитери. </p>
<p id="v18"><sup><small>18</small></sup>  И като дойдоха при него, рече им: Вие знаете по какъв начин, още от първия ден когато стъпих в Азия, прекарах всичкото време между вас </p>
<p id="v19"><sup><small>19</small></sup>  в служене на Господа с пълно смиреномъдрие, със сълзи, и с напасти, които ме сполетяха от заговорите на юдеите; </p>
<p id="v20"><sup><small>20</small></sup>  как не се посвених да ви изява всичко що е било полезно, и да ви поучавам и публично и къщите, </p>
<p id="v21"><sup><small>21</small></sup>  като проповядвах и на юдеи и на гърци покаяние спрямо Бога и вяра спрямо нашия Господ Исус Христос. </p>
<p id="v22"><sup><small>22</small></sup>  И сега, ето, аз заставен духом, отивам в Ерусалим, без да зная какво ще ме сполети там, </p>
<p id="v23"><sup><small>23</small></sup>  освен че Светият Дух ми свидетелствува във всеки град, казвайки, че вързвания и скърби ме очакват. </p>
<p id="v24"><sup><small>24</small></sup>  Но не се скъпя за живота си, като че ми се свиди за него, в сравнение с това, да изкарам пътя си и служенето, което приех от Господа Исуса, да проповядвам благовестието на Божията благодат. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  И сега, ето, аз зная, че ни един от вас, между които минах та проповядвах Божието царство, няма вече да види лицето ми. </p>
<p id="v26"><sup><small>26</small></sup>  Затова, свидетелствувам ви в тоя ден, че аз съм чист от кръвта на всички; </p>
<p id="v27"><sup><small>27</small></sup>  защото не се посвених да ви изява всичката Божия воля. </p>
<p id="v28"><sup><small>28</small></sup>  Внимавайте на себе си и на цялото стадо, в което Светият Дух ви е поставил епископи, да пасете църквата на Бога, която той придоби със собствената си кръв. <sup id="cite3"><a href="#fn3">[3]</a></sup></p>
<p id="v29"><sup><small>29</small></sup>  Аз зная, че подир моето заминаване ще навлязат между вас свирепи вълци, които няма да жалят стадото; </p>
<p id="v30"><sup><small>30</small></sup>  и от самите вас ще се издигнат човеци, които ще говорят извратено, та ще отвличат учениците след себе си. </p>
<p id="v31"><sup><small>31</small></sup>  Затова, бдете, и помнете, че за три години, дене и нощем, не престанах да поучавам със сълзи всеки един от вас. </p>
<p id="v32"><sup><small>32</small></sup>  И сега препоръчвам ви на Бога и на словото на неговата благодат, което може да ви назидава и да ви даде наследството между всичките осветени. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Никому среброто или златото или облеклото не съм пожелал. </p>
<p id="v34"><sup><small>34</small></sup>  Вие сами знаете, че тия мои ръце послужиха за моите нужди и за нуждите на ония, които бяха с мене. </p>
<p id="v35"><sup><small>35</small></sup>  Във всичко ви показах, че така трудещи се трябва да помагате на немощните, и да помните думите на Господа Исуса, как той е казал, По-блажено е да дава човек отколкото да приема. <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Като изговори това, коленичи и се помоли с всички тях. </p>
<p id="v37"><sup><small>37</small></sup>  И всички плакаха много; и паднаха на шията на Павла и го целуваха. <sup id="cite6"><a href="#fn6">[6]</a></sup></p>
<p id="v38"><sup><small>38</small></sup>  наскърбени най-много за думата, която каза, че няма вече да видят лицето му. И го изпратиха до кораба. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/19">Деяния - глава 19</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/21">Деяния - глава 21</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 20:4 <i>Gaius</i>: <a href="/bg/The_Urantia_Book/133#p3_11">КУ 133:3.11</a>. </li>
  <li id="fn2"><a href="#cite2">↑</a> 20:24,32 <i>Благодатта на Господ Исус Христос</i>: <a href="/bg/The_Urantia_Book/121#p8_8">КУ 121:8.8</a>. </li>
  <li id="fn3"><a href="#cite3">↑</a> 20:28 <i>Исус като Изкупител на църквата</i>: <a href="/bg/The_Urantia_Book/170#p5_6">КУ 170:5.6</a>. </li>
  <li id="fn4"><a href="#cite4">↑</a> 20:32 <i>Духовно наследство</i>: <a href="/bg/The_Urantia_Book/165#p3_8">КУ 165:3.8</a>. </li>
  <li id="fn5"><a href="#cite5">↑</a> 20:35 <i>По-благословени да дават</i>: <a href="/bg/The_Urantia_Book/100#p7_10">КУ 100:7.10</a>.  <i>По-благословени да дават</i>: <a href="/bg/The_Urantia_Book/103#p2_9">КУ 103:2.9</a>.  <i>По-благословено да даде По-благословено да даде</i>: <a href="/bg/The_Urantia_Book/28#p6_18">КУ 28:6.18</a>.  <i>По-благословени да дават</i>: <a href="/bg/The_Urantia_Book/140#p8_18">КУ 140:8.18</a>. </li>
  <li id="fn6"><a href="#cite6">↑</a> 20:37 <i>Не е нечовешко да се плаче</i>: <a href="/bg/The_Urantia_Book/140#p5_16">КУ 140:5.16</a>. </li>
</ol>
</div>
