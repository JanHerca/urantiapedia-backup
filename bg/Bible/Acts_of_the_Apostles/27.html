<!--
title: Деяния - глава 27
description: 
published: true
date: 2022-10-6T9:45:13Z
tags: bible, bible—acts of the apostles
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/26">Деяния - глава 26</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/28">Деяния - глава 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И когато бе решено да отплуваме за Италия, предадоха Павла и някои други затворници на един стотник на име Юлий, от Августовия полк. </p>
<p id="v2"><sup><small>2</small></sup>  И като се качихме на един Адрамитски кораб, който щеше да отплува за местата покрай Азийския бряг, тръгнахме; и с нас беше Аристарх, македонец от Солун. </p>
<p id="v3"><sup><small>3</small></sup>  На другия ден стигнахме в Сидон; и Юлий се отнасяше човеколюбиво към Павла, и му позволи да отиде при приятелите си за да му пригодят. </p>
<p id="v4"><sup><small>4</small></sup>  и оттам като станахме, плувахме на завет под Кипър, понеже ветровете бяха противни. </p>
<p id="v5"><sup><small>5</small></sup>  И като преплувахме Киликийското и Памфилийското море, стигнахме в Ликийския град Мира. </p>
<p id="v6"><sup><small>6</small></sup>  Там стотникът намери един Александрийски кораб, който плуваше за Италия н тури ни в него. </p>
<p id="v7"><sup><small>7</small></sup>  И след като бяхме плували бавно за много дни, и едвам стигнахме Книд, понеже вятърът не ни позволяваше да влезем там, плувахме на завет под Крит срещу нос Салмон. </p>
<p id="v8"><sup><small>8</small></sup>  И като преминахме него с мъка, стигнахме на едно място, което се казва Добри Пристанища, близо при което бе град Ласей. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Но като беше се минало много време и плуването беше вече опасно, защото и постът беше вече минал, Павел ги съветваше, казвайки им: </p>
<p id="v10"><sup><small>10</small></sup>  Господа, виждам, че плуването ще бъде придружено с повреда и голяма пагуба, не само на товара и на кораба, но и на живота ни. </p>
<p id="v11"><sup><small>11</small></sup>  Но стотникът се доверяваше повече на кормчията и на стопанина на кораба отколкото на Павловите думи, </p>
<p id="v12"><sup><small>12</small></sup>  И понеже пристанището не беше сгодно за презимуване, повечето изказаха мнение да се дигнат оттам за да стигнат, ако би било възможно, до Феникс, Критско пристанище, което гледа към югозапад и северозапад, и там да презимуват. </p>
<p id="v13"><sup><small>13</small></sup>  И когато подухна южен вятър, мислейки, че сполучиха целта си, те дигнаха котва та плуваха близо покрай Крит. </p>
<p id="v14"><sup><small>14</small></sup>  Но след малко, спусна се от острова бурен вятър, наречен Евраквилон; </p>
<p id="v15"><sup><small>15</small></sup>  и когато корабът бе настигнат от вятъра и поради него не можеше да устои, оставихме се на вълните да ни носят. </p>
<p id="v16"><sup><small>16</small></sup>  И като минахме на завет под едно островче наречено Клавдий, сполучихме с мъка да запазим ладията; </p>
<p id="v17"><sup><small>17</small></sup>  и когато я издигнаха, употребяваха всякакви средства, и препасваха кораба изотдолу; и боейки се да не бъдат тласнати върху Сиртис, свалиха платната и се носеха така. </p>
<p id="v18"><sup><small>18</small></sup>  И понеже бяхме в голяма беда от бурята, на следния ден хванаха да изхвърлят товара. </p>
<p id="v19"><sup><small>19</small></sup>  И на третия ден те със своите ръце изхвърлиха вещите на кораба. </p>
<p id="v20"><sup><small>20</small></sup>  И понеже за много дни не се виждаше ни слънце ни звезди, и силната буря напираше, то изчезна вече всяка надежда да бъдем спасени. </p>
<p id="v21"><sup><small>21</small></sup>  А подир дълго неядене Павел застана между тях и рече: Господа, трябваше да ме слушате да се не дигаме от Крит, та да ни не постигнеше тая повреда и пагуба. </p>
<p id="v22"><sup><small>22</small></sup>  Но и сега ви съветвам да сте бодри, защото ни една душа от вас няма да се изгуби, но само кораба; </p>
<p id="v23"><sup><small>23</small></sup>  защото ангел от Бога, чийто съм аз и комуто служа, застана до мене тая нощ и рече, </p>
<p id="v24"><sup><small>24</small></sup>  Не бой се, Павле, ти трябва да застанеш пред Кесаря; и, ето, Бог ти подари всички, които плуват с тебе. </p>
<p id="v25"><sup><small>25</small></sup>  Затова, господа бъдете бодри; защото вярвам в Бога, че ще бъде тъй както ми бе казано. </p>
<p id="v26"><sup><small>26</small></sup>  Обаче ние трябва да бъдем изхвърлени на някой остров. </p>
<p id="v27"><sup><small>27</small></sup>  А когато настана четиринадесетата нощ, и ние се тласкахме насам-натам по Адриатическото море, около, среднощ корабниците усетиха, че се приближават до някоя суша. </p>
<p id="v28"><sup><small>28</small></sup>  И като измериха дълбочината, намериха, че е двадесет разтега; и отивайки малко по-нататък пак измериха, и намериха че е петнадесет разтега. </p>
<p id="v29"><sup><small>29</small></sup>  Затова, боейки се да не бъдат изхвърлени на каменисти места, спуснаха четири котви от задницата, и ожидаха да съмне. </p>
<p id="v30"><sup><small>30</small></sup>  И понеже корабниците възнамеряваха да избягат от кораба, и бяха свалили ладията в морето под предлог, че щели да спуснат котви откъм предницата, </p>
<p id="v31"><sup><small>31</small></sup>  Павел рече на стотника и на войниците: Ако тия не останат в кораба, вие не можете се избави. </p>
<p id="v32"><sup><small>32</small></sup>  Тогава войниците отрязаха въжата на ладията и оставиха я да се носи от морето. </p>
<p id="v33"><sup><small>33</small></sup>  А на съмване Павел канеше всички да похапнат, казвайки: Днес е четиринадесетият ден как чакате и стоите гладни, без да сте вкусили нещо. </p>
<p id="v34"><sup><small>34</small></sup>  Затуй ви моля да похапнете, защото това ще помогне за вашето избавление; понеже никому от вас ни косъм от главата няма да загине. </p>
<p id="v35"><sup><small>35</small></sup>  И като рече това, взе хляб, благодари Богу пред всички та разчупи, и почна да яде. </p>
<p id="v36"><sup><small>36</small></sup>  От това всички се ободриха, та ядоха и те. </p>
<p id="v37"><sup><small>37</small></sup>  И в кораба бяхме всичко двеста седемдесет и шест души. </p>
<p id="v38"><sup><small>38</small></sup>  И като се нахраниха, облекчаваха кораба, като изхвърляха житото в морето. </p>
<p id="v39"><sup><small>39</small></sup>  И когато се разсъмна, те не познаваха земята; обаче забелязаха един залив с песъчлив бряг, в който се решиха да тикнат кораба, ако бе възможно. </p>
<p id="v40"><sup><small>40</small></sup>  И като откачиха котвите, оставиха ги в морето, развързаха още и връзките на кормилата, развиха малкото платно по посоката на вятъра, и се отправиха към, брега. </p>
<p id="v41"><sup><small>41</small></sup>  Но изпаднаха на едно място, дето морето биеше от две страни, и там кораба заседна; предницата се заби и не мърдаше, а задницата взе да се разглобява от напора на вълните. </p>
<p id="v42"><sup><small>42</small></sup>  И войниците съветваха да се избият запрените, да не би да изплува някой и да избяга. </p>
<p id="v43"><sup><small>43</small></sup>  Но стотникът като искаше да избави Павла, възпря ги от това намерение, и заповяда да скочат в морето първо ония, които знаяха да плават, и да излязат на сухо, </p>
<p id="v44"><sup><small>44</small></sup>  а останалите да се спасяват кои на дъски, кои пък на нещо от кораба. И така стана та всички излязоха безопасно на сушата. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/26">Деяния - глава 26</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/28">Деяния - глава 28</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 27:8 <i>Справедливи убежища</i>: <a href="/bg/The_Urantia_Book/130#p5_4">КУ 130:5.4</a>. </li>
</ol>
</div>
