<!--
title: Деяния - глава 25
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Acts_of_the_Apostles/24">Деяния - глава 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Acts_of_the_Apostles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Acts_of_the_Apostles/26">Деяния - глава 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Фест, като зае областта си, подир три дни възлезе от Кесария в Ерусалим. </p>
<p id="v2"><sup><small>2</small></sup>  Тогава първосвещениците и юдейските първенци му подадоха жалба против Павла, </p>
<p id="v3"><sup><small>3</small></sup>  и молейки му се искаха да склони на това против него, - да изпрати да го доведат в Ерусалим; като крояха да поставят засада и го убият на пътя. </p>
<p id="v4"><sup><small>4</small></sup>  Фест обаче отговори, че Павел вече се пази под стража в Кесария, и че сам той скоро щеше да тръгне за там; </p>
<p id="v5"><sup><small>5</small></sup>  затова, рече той, влиятелните между вас нека слязат с мене; а ако има нещо криво в човека, нека го обвинят. </p>
<p id="v6"><sup><small>6</small></sup>  И като преседя между тях не повече от осем или десет дена, той слезе в Кесария, и на утрешния ден седна на съдийския стол и заповяда да доведат Павла. </p>
<p id="v7"><sup><small>7</small></sup>  И като дойде, юдеите, които бяха слезли от Ерусалим, го обиколиха и обвиняваха го с много и тежки обвинения, които не можеха да докажат; </p>
<p id="v8"><sup><small>8</small></sup>  но Павел в защитата си казваше: Нито против юдейския закон, нито против храма, нито против Кесаря съм извършил някакво престъпление. </p>
<p id="v9"><sup><small>9</small></sup>  Но Фест, понеже искаше да спечели благоволението, на юдеите, в отговор на Павла каза: Щеш ли да възлезеш в Ерусалим, и там да се съдиш за това пред мене? </p>
<p id="v10"><sup><small>10</small></sup>  А Павел каза: Аз стоя пред Кесаревото съдилище, дето трябва да бъда съден. На юдеите не съм сторил никаква вреда, както и ти твърде добре знаеш. </p>
<p id="v11"><sup><small>11</small></sup>  Прочее, ако съм злодеец, и съм сторил нещо достойно за смърт, не бягам от смъртта; но ако ни едно от нещата, за които ме обвиняват тия не е истинно, никой не може да ме предаде за да им угоди. Отнасям се до Кесаря. </p>
<p id="v12"><sup><small>12</small></sup>  Тогава Фест, след като поразиска въпроса със съвета, отговори: Отнесъл си се до Кесаря; при Кесаря ще отидеш. </p>
<p id="v13"><sup><small>13</small></sup>  А като изминаха няколко дни, цар Агрипа и Верникия дойдоха в Кесария да поздравят Феста. </p>
<p id="v14"><sup><small>14</small></sup>  И като се бавиха там доста време, Фест доложи Павловото дело пред царя, казвайки: Има един човек оставен от Фелиска в окови. </p>
<p id="v15"><sup><small>15</small></sup>  3а него когато бях в Ерусалим, първосвещениците и юдейските старейшини ми подадоха жалба и искаха да го съдя. </p>
<p id="v16"><sup><small>16</small></sup>  Но им отговорих, че римляните нямат обичай да предават някой човек [на смърт,] преди обвиняемият да е бил поставен лице с лице с обвинителите си, и да му е дал случай да говори в своя защита относно обвинението. </p>
<p id="v17"><sup><small>17</small></sup>  И тъй, когато дойдоха тук заедно с мене, на следния ден незабавно седнах на съдийския стол и заповядах да доведат човека. </p>
<p id="v18"><sup><small>18</small></sup>  Но когато обвинителите му застанаха, не го обвиниха в никое от лошите дела каквито аз предполагах; </p>
<p id="v19"><sup><small>19</small></sup>  но имаха против него някакви разисквания за техните си вярвания, и за някой си Исус, който бил умрял, за когото Павел твърдеше, че е жив. </p>
<p id="v20"><sup><small>20</small></sup>  И аз, понеже бях в недоумение как да изпитам за такива неща, попитах да ли би отишъл в Ерусалим, там да се съди за това. </p>
<p id="v21"><sup><small>21</small></sup>  Но понеже Павел се отнесе до решението на Августа, за да се опази за него, заповядах да го пазят докле го изпратя при Кесаря. </p>
<p id="v22"><sup><small>22</small></sup>  Тогава Априпа рече на Феста: Искаше ми се и мене да чуя тоя човек. И той каза: Утре ще го чуеш. </p>
<p id="v23"><sup><small>23</small></sup>  На утрешния ден, когато Агрипа и Верникия дойдоха с голям блясък и влязоха в съдебната стая с хилядниците и по-видните граждани, Фест заповяда та доведоха Павла. </p>
<p id="v24"><sup><small>24</small></sup>  Тогава Фест каза: Царю Агрипо, и всички, които присъствувате с нас, ето човека, за когото целият юдейски народ ми представиха жалба, и в Ерусалим и тука, като крещяха, че той не трябва вече да живее. </p>
<p id="v25"><sup><small>25</small></sup>  Но аз намерих, че не е сторил нищо достойно за смърт; и понеже той сам се отнесе до Августа, реших да го изпратя. </p>
<p id="v26"><sup><small>26</small></sup>  А за него нямам нищо положително да пиша на господаря си; затова го изведох пред вас, и особено пред тебе, царю Агрипо, та, като стане разпитването му, да имам какво да пиша. </p>
<p id="v27"><sup><small>27</small></sup>  Защото ми се вижда неразумно, като изпращам човек вързан, да не изложа и обвиненията против него. </p>
