<!--
title: Деяния - глава 11
description: 
published: true
date: 2022-10-6T9:45:13Z
tags: bible, bible—acts of the apostles
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/10">Деяния - глава 10</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/12">Деяния - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И апостолите и братята, които бяха в Юдея, чуха, че и езичниците приели Божието слово. </p>
<p id="v2"><sup><small>2</small></sup>  И когато Петър възлезе в Ерусалим, ония, които бяха от обрязаните, се препираха с него, казвайки: </p>
<p id="v3"><sup><small>3</small></sup>  При необрязани човеци си влизал и си ял с тях. </p>
<p id="v4"><sup><small>4</small></sup>  А Петър захвана та им изложи наред станалото, като каза: </p>
<p id="v5"><sup><small>5</small></sup>  Аз бях на молитва в град Иопия, и в изстъпление видях видение: един съд като голяма плащаница слизаше, спускан чрез четирите ъгъла от небето, и дойде дори до мене. </p>
<p id="v6"><sup><small>6</small></sup>  В него като се взрях и разсъждавах, видях земните четвероноги, зверове, и гадини, и небесни птици. </p>
<p id="v7"><sup><small>7</small></sup>  Чух още и глас който ми каза: Стани, Петре, заколи и яж. </p>
<p id="v8"><sup><small>8</small></sup>  Но аз рекох, Никак Господи, защото не е влизало в устата ми нищо мръсно или нечисто. </p>
<p id="v9"><sup><small>9</small></sup>  Обаче, втори глас от небето продума, Което е Бог очистил, ти за мръсно го не считай. </p>
<p id="v10"><sup><small>10</small></sup>  Това стана три пъти, след което всичко се дръпна пак на небето. </p>
<p id="v11"><sup><small>11</small></sup>  И, ето, същия час трима човека, изпратени от Кесария до мене, пристигнаха пред къщата, в която бяхме. </p>
<p id="v12"><sup><small>12</small></sup>  И Духът ми каза да отида с тях, и никак да не правя разлика между човеците, а с мене дойдоха и шестимата тия братя, и влязохме в къщата на човека. </p>
<p id="v13"><sup><small>13</small></sup>  И той ни разказа как видял ангела да стои в къщата му и да казва, Прати човеци в Иопия да повикат Симона, чието презиме е Петър; </p>
<p id="v14"><sup><small>14</small></sup>  той ще ти каже думи чрез които ще се спасиш и целия ти дом. </p>
<p id="v15"><sup><small>15</small></sup>  И когато почнах да говоря, Светият Дух слезе на тях както и на нас изначало. </p>
<p id="v16"><sup><small>16</small></sup>  Тогава си спомних думата на Господа, как каза, Йоан е кръщавал с вода; а вие ще бъдете кръстени със Светия Дух. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  И тъй, ако Бог даде същия дар и на тях, когато повярваха в Господа Исуса Христа, както и на нас, кой бях аз та да можех да възпрепятствувам на Бога? </p>
<p id="v18"><sup><small>18</small></sup>  Като чуха това, те престанаха да възражават, и славеха Бога, казвайки: И на езичниците Бог даде покаяние за живот. </p>
<p id="v19"><sup><small>19</small></sup>  Между това, разпръснатите от гонението, което стана по убиването на Стефана, пътуваха дори до Финикия, Кипър, и Антиохия, като на никой друг не известяваха словото, освен на юдеите. </p>
<p id="v20"><sup><small>20</small></sup>  Обаче между тях имаше някои Кипряни и Киринейци, които, като пристигнаха в Антиохия, говореха и на гърците, благовестявайки Господа Исуса. </p>
<p id="v21"><sup><small>21</small></sup>  Господнята ръка беше с тях; та голямо число човеци повярваха и се обърнаха към Господа. </p>
<p id="v22"><sup><small>22</small></sup>  И стигна известие за тях в ушите на църквата в Ерусалим; и те изпратиха Варнава в Антиохия; </p>
<p id="v23"><sup><small>23</small></sup>  който, като дойде и видя делото на Божията благодат, зарадва се, и увещаваше всички да пребъдват в Господа с непоколебимо сърце. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Понеже той беше добър човек пълен със Светия Дух и с вяра; и значително множество се прибави към Господа. </p>
<p id="v25"><sup><small>25</small></sup>  Тогава той отиде в Тарс да търси Савла; <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  и като го намери, доведе го в Антиохия, та, като се събираха с църквата цяла година, научиха значително множество. И първом в Антиохия учениците се нарекоха Християни. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  И през тия дни слязоха пророци от Ерусалим в Антиохия, </p>
<p id="v28"><sup><small>28</small></sup>  един от които, на име Агав, стана и обяви чрез Духа, че щеше да настане голям глад по цялата вселена; какъвто и стана в дните на Клавдия. </p>
<p id="v29"><sup><small>29</small></sup>  Затова, учениците наредиха да изпратят всеки според състоянието си, помощ на братята, които живееха в Юдея; <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  което и сториха, и я изпратиха до презвитерите чрез ръката на Варнава и Савла. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Acts_of_the_Apostles/10">Деяния - глава 10</a></td>
        <td><a href="/bg/Bible/Acts_of_the_Apostles/Index">Индекс</a></td>
        <td><a href="/bg/Bible/Acts_of_the_Apostles/12">Деяния - глава 12</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 11:16 <i>Кръщение с духа</i>: <a href="/bg/The_Urantia_Book/141#p6_5">КУ 141:6.5</a>.  <i>Кръщението на духа</i>: <a href="/bg/The_Urantia_Book/194#p2_10">КУ 194:2.10</a>.  <i>Кръщението на Йоан е знак за покаяние</i>: <a href="/bg/The_Urantia_Book/137#p8_10">КУ 137:8.10</a>. </li>
  <li id="fn2"><a href="#cite2">↑</a> 11:23 <i>Благодатта на Господ Исус Христос</i>: <a href="/bg/The_Urantia_Book/121#p8_8">КУ 121:8.8</a>. </li>
  <li id="fn3"><a href="#cite3">↑</a> 11:25-26 <i>Павел в Антиохия</i>: <a href="/bg/The_Urantia_Book/134#p7_3">КУ 134:7.3</a>. </li>
  <li id="fn4"><a href="#cite4">↑</a> 11:26 <i>за първи път наречени „християни“ в Антиохия</i>: <a href="/bg/The_Urantia_Book/121#p2_5">КУ 121:2.5</a>. </li>
  <li id="fn5"><a href="#cite5">↑</a> 11:26b <i>За първи път наречени „християни“ в Антиохия</i>: <a href="/bg/The_Urantia_Book/194#p4_13">КУ 194:4.13</a>. </li>
  <li id="fn6"><a href="#cite6">↑</a> 11:29-30 <i>Антиохийска колекция за Йерусалим</i>: <a href="/bg/The_Urantia_Book/194#p4_7">КУ 194:4.7</a>. </li>
</ol>
</div>
