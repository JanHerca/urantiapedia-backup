<!--
title: Филипяни - глава 1
description: 
published: true
date: 2022-10-6T9:45:13Z
tags: bible, bible—philippians
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Philippians/Index">Индекс</a></td>
        <td><a href="/bg/Bible/Philippians/2">Филипяни - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Павел и Тимотей, слуги Исус Христови, до всичките в Исуса Христа светии, които са в Филипи, заедно с епископите и дяконите: </p>
<p id="v2"><sup><small>2</small></sup>  Благодат и мир да бъде на Вас от Бога, нашия Отец и от Господа Исуса Христа. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Благодаря на моя Бог всеки път, когато си спомням за вас, </p>
<p id="v4"><sup><small>4</small></sup>  винаги във всяка моя молитва, като се моля за всички вас с радост, </p>
<p id="v5"><sup><small>5</small></sup>  за вашето участие в делото на благовестието, от първия ден дори до сега; </p>
<p id="v6"><sup><small>6</small></sup>  като съм уверен именно в това, че оня, който е почнал доброто дело във вас, ще го усъвършенствува до деня на Исуса Христа. </p>
<p id="v7"><sup><small>7</small></sup>  И право е да мисля това за всички вас, понеже ви имам на сърце, тъй като вие всички сте съучастници с мене в благодатта, както в оковите ми, тъй и за защитата и в утвърждението на благовестието. </p>
<p id="v8"><sup><small>8</small></sup>  Защото Бог ми е свидетел как милея за всички ви с милосърдие Исус Христово. </p>
<p id="v9"><sup><small>9</small></sup>  И затова се моля, щото любовта ви да бъде все повече и повече изобилно просветена и всячески проницателна, </p>
<p id="v10"><sup><small>10</small></sup>  за да изпитате нещата, които се различават, та да бъдете искрени и незлобни до деня на Христа, </p>
<p id="v11"><sup><small>11</small></sup>  изпълнени с плодовете на правдата, които са чрез Исуса Христа, за слава и хвала на Бога. </p>
<p id="v12"><sup><small>12</small></sup>  А желая да знаете, братя, че това, което ме сполетя, спомогна повече за преуспяване на благовестието, </p>
<p id="v13"><sup><small>13</small></sup>  до толкоз, щото стана известно на цялата претория и на всички други, че съм в окови за Христа; </p>
<p id="v14"><sup><small>14</small></sup>  и повечето от братята на Господа, одързостени от успеха в оковите ми, станаха по-смели да говорят Божието слово без страх. </p>
<p id="v15"><sup><small>15</small></sup>  Някои наистина проповядват Христа дори от завист и от препирлив дух, а някоъ и от добра воля. </p>
<p id="v16"><sup><small>16</small></sup>  Едните правят това от любов, като знаят, че съм изпратен да защищавам благовестието; </p>
<p id="v17"><sup><small>17</small></sup>  а другите възвестяват Христа от партизанство, не искрено като мислят да ми турят тяга в оковите ми. </p>
<p id="v18"><sup><small>18</small></sup>  Тогава що? Само туй, че по всякакъв начин, било присторено или истинно, Христос се проповядва; и затова аз се радвам, и ще се радвам. </p>
<p id="v19"><sup><small>19</small></sup>  Защото зная, че това ще излезе за моето спасение чрез вашата молитва и даването на мене Духа Исус Христов, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  според усърдното ми очакване и надежда, че няма в нищо да се посрамя, но, че, както всякога, така и сега ще възвелича Христа в тялото си с пълно дръзновение, било чрез живот, или чрез смърт. </p>
<p id="v21"><sup><small>21</small></sup>  Защото за мене да живея е Христос, а да умра, придобивка. </p>
<p id="v22"><sup><small>22</small></sup>  Но ако живея в тялото, това значи плод от делото ми; и така що да избера не зная, </p>
<p id="v23"><sup><small>23</small></sup>  но съм на тясно между двете, понеже имам желание да отида и да бъда с Христа, защото, това би било много по-добре; </p>
<p id="v24"><sup><small>24</small></sup>  но да остана в тялото е по-нужно за вас. </p>
<p id="v25"><sup><small>25</small></sup>  И като имам тая увереност, зная, че ще остана и ще пребъда с всички вас за вашето преуспяване и радост във вярата; </p>
<p id="v26"><sup><small>26</small></sup>  тъй щото, чрез моето завръщане между вас, да можете поради мене много да се хвалите в Исуса Христа. </p>
<p id="v27"><sup><small>27</small></sup>  Само се обхождайте достойно на Христовото благовестие, тъй щото, било че дойда и ви видя, или че не съм при вас, да чуя за вас, че стоите твърдо в един дух и се подвизавате единодушно във вярата на благовестието, <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  и че в нищо не се плашите от противниците; което е и доказателство за тяхната погибел, а на вас за спасение, и то от Бога; </p>
<p id="v29"><sup><small>29</small></sup>  защото, относно Христа, вам е дадено не само да вярвате в Него, но и да страдате за Него; </p>
<p id="v30"><sup><small>30</small></sup>  като имате същата борба, каквато сте видели, че аз имам, и сега чувате, че съм имал. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Philippians/Index">Индекс</a></td>
        <td><a href="/bg/Bible/Philippians/2">Филипяни - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:2 <i>Бог е МОЯТ Баща</i>: <a href="/bg/The_Urantia_Book/131#p10_5">КУ 131:10.5</a>.  <i>Връзката между баща и дете</i>: <a href="/bg/The_Urantia_Book/131#p10_6">КУ 131:10.6</a>.  <i>Връзката между баща и дете</i>: <a href="/bg/The_Urantia_Book/131#p10_8">КУ 131:10.8</a>.  <i>Бог е наш баща</i>: <a href="/bg/The_Urantia_Book/141#p4_2">КУ 141:4.2</a>.  <i>Бог: любящ баща на всички хора</i>: <a href="/bg/The_Urantia_Book/194#p4_6">КУ 194:4.6</a>.  <i>Бог е наш баща</i>: <a href="/bg/The_Urantia_Book/149#p6_8">КУ 149:6.8</a>.  <i>Връзката между баща и дете</i>: <a href="/bg/The_Urantia_Book/131#p10_8">КУ 131:10.8</a>. </li>
  <li id="fn2"><a href="#cite2">↑</a> 1:19 <i>Бог на спасението</i>: <a href="/bg/The_Urantia_Book/2#p6_3">КУ 2:6.3</a>. </li>
  <li id="fn3"><a href="#cite3">↑</a> 1:19,28 <i>Евангелие на Божието спасение</i>: <a href="/bg/The_Urantia_Book/190#p5_4">КУ 190:5.4</a>.  <i>Евангелие на спасението</i>: <a href="/bg/The_Urantia_Book/190#p4_1">КУ 190:4.1</a>. </li>
  <li id="fn4"><a href="#cite4">↑</a> 1:27 <i>Сродни умове</i>: <a href="/bg/The_Urantia_Book/16#p6_3">КУ 16:6.3</a>. </li>
</ol>
</div>
