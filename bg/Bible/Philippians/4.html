<!--
title: Филипяни - глава 4
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Philippians/3">Филипяни - глава 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Philippians/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Затова, възлюбени и многожелани мои братя, моя радост и мой венец, стойте така твърдо в Господа, възлюбени мои. </p>
<p id="v2"><sup><small>2</small></sup>  Моля Еводия, моля и Синтихия, да бъдат единомислени в Господа. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Да! и тебе умолявам, искрени ми сътруднико, помагай на тия жени, защото се трудеха за делото на благовестието заедно с мене, и с Климента, и от другите ми съработници, чиито имена са в книгата на живота. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Радвайте се всякога в Господа; пак ще кажа: Радвайте се. </p>
<p id="v5"><sup><small>5</small></sup>  Вашата кротост да бъде позната на всичките човеци; Господ е близу. </p>
<p id="v6"><sup><small>6</small></sup>  Не се безпокойте за нищо; но във всяко нещо, с молитва и молба изказвайте прошенията си на Бога с благодарение; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  и Божият мир, който никой ум не може да схване, ще пази сърцата ви и мислите ви в Христа Исуса. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Най-после, братя, всичко, що е истина, що е честно, що е праведно, що е любезно, що е благодатно, - ако има нещо добродетелно, и ако има нещо похвално, - това зачитайте. </p>
<p id="v9"><sup><small>9</small></sup>  Това, което сте и научили, и приели, и чули, и видели в мене, него вършете; и Бога на мира ще бъде с вас. </p>
<p id="v10"><sup><small>10</small></sup>  Аз много се радвам в Господа, че сега най-после направихте да процъвти наново вашата грижа за мене; за което наистина сте се грижили, ала не сте имали благовремие. </p>
<p id="v11"><sup><small>11</small></sup>  Не казвам това поради оскъдност; защото се научих да съм доволен в каквото състояние и да се намеря. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Зная и в оскъдност да живея, зная и в изобилие да живея; във всяко нещо и във всички обстоятелства съм научил тайната и да съм сит, и да съм гладен, и да съм в изобилие, и да съм в оскъдност. </p>
<p id="v13"><sup><small>13</small></sup>  За всичко имам сила чрез Онзи, Който ме подкрепява. </p>
<p id="v14"><sup><small>14</small></sup>  Но сторихте добро, като заехте участие в скръбтта ми. </p>
<p id="v15"><sup><small>15</small></sup>  А и вие, филипяни, знаете, че когато излязох от Македония и почнах делото на благовестието, ни една църква, освен едни вие, не влезе във връзка с мене за даване и вземане; </p>
<p id="v16"><sup><small>16</small></sup>  защото и в Солун един два пъти ми пращаха за нуждата ми. </p>
<p id="v17"><sup><small>17</small></sup>  Не че искам подаръка, но искам плода, който се умножава за ваша сметка. </p>
<p id="v18"><sup><small>18</small></sup>  Но получих всичко, и имам изобилно; наситих се като получих от Епафродита изпратеното от вас, благоуханна миризма, жертва приятна, благоугодна на Бога. </p>
<p id="v19"><sup><small>19</small></sup>  А моят Бог ще снабди всяка ваша нужда според Своето богатство в слава на Христа Исуса. </p>
<p id="v20"><sup><small>20</small></sup>  А на нашия Бог и Отец да бъде слава во вечни векове. Амин. </p>
<p id="v21"><sup><small>21</small></sup>  Поздравете всеки светия в Христа Исуса. Поздравяват ви братята, които са с мене. </p>
<p id="v22"><sup><small>22</small></sup>  Поздравяват ви всичките светии, а особено тия, които са от Кесаровия дом. </p>
<p id="v23"><sup><small>23</small></sup>  Благодатта на Господа Исуса Христа да бъде с духа ви. [Амин]. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 4:2 <i>Сродни умове</i>: <a href="/bg/The_Urantia_Book/16#p6_3">КУ 16:6.3</a>. </li>
  <li id="fn2"><a href="#cite2">↑</a> 4:3 <i>Книга на живота</i>: <a href="/bg/The_Urantia_Book/27#p5_1">КУ 27:5.1</a>. </li>
  <li id="fn3"><a href="#cite3">↑</a> 4:6 <i>Не се безпокойте</i>: <a href="/bg/The_Urantia_Book/146#p2_16">КУ 146:2.16</a>. </li>
  <li id="fn4"><a href="#cite4">↑</a> 4:7 <i>Мирът преминава в разбирателство</i>: <a href="/bg/The_Urantia_Book/148#p6_3">КУ 148:6.3</a>.  <i>Съвършен мир</i>: <a href="/bg/The_Urantia_Book/100#p6_6">КУ 100:6.6</a>.  <i>Божият мир превъзхожда разбирането</i>: <a href="/bg/The_Urantia_Book/144#p8_8">КУ 144:8.8</a>.  <i>Мирът минава през разбирането</i>: <a href="/bg/The_Urantia_Book/181#p1_10">КУ 181:1.10</a>.  <i>Траен мир</i>: <a href="/bg/The_Urantia_Book/5#p4_2">КУ 5:4.2</a>. </li>
  <li id="fn5"><a href="#cite5">↑</a> 4:11 <i>Научете се да бъдете доволни</i>: <a href="/bg/The_Urantia_Book/121#p4_3">КУ 121:4.3</a>. </li>
</ol>
</div>
