<!--
title: Филипяни - глава 3
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Philippians/2">Филипяни - глава 2</a></td>
        <td><a href="/bg/Bible/Philippians/Index">Индекс</a></td>
        <td><a href="/bg/Bible/Philippians/4">Филипяни - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Впрочем, братя мои, радвайте се в Господа. За мене не е досадно да ви пиша все същото, а за вас е безопасно. </p>
<p id="v2"><sup><small>2</small></sup>  Пазете се от злите работници, пазете се от поборниците на обрязването ( Гръцки: От връзването: презрителен израз); </p>
<p id="v3"><sup><small>3</small></sup>  защото ние сме обрязаните, които с Божия Дух се кланяме, и се хвалим с Хрита Исуса, и не уповаваме на плътта. </p>
<p id="v4"><sup><small>4</small></sup>  При все че аз мога и на плътта да уповавам. Ако някой друг мисли, че може да уповава на плътта, то аз повече, </p>
<p id="v5"><sup><small>5</small></sup>  бидейки обрязан в осмия ден, от Израиловия род, от Вениаминовото племе, евреин от евреин, досежно закона фарисей, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  по ревност гонител на църквата, по правдата, която е от закона, непорочен. </p>
<p id="v7"><sup><small>7</small></sup>  Но това, което беше за мене придобивка, като загуба го счетох за Христа. </p>
<p id="v8"><sup><small>8</small></sup>  А още всичко считам като загуба заради това превъзходно нещо - познаването на моя Господ Христос Исус, за Когото изгубих всичко и считам всичко за измет, само Христа за придобия, <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  и да се намеря в Него, без да имам за своя правда оная, която е от закона, но оная, която е чрез вяра в Христа, то ест, правдата, която е от Бога въз основа на вяра, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  за да позная Него, силата на Неговото възкресение, и обещанието в Неговите страдания, ставайки съобразуван със смъртта Му, </p>
<p id="v11"><sup><small>11</small></sup>  дано всякак достигна възкресението на мъртвите </p>
<p id="v12"><sup><small>12</small></sup>  Не че съм сполучил вече, или че съм станал вече съвършен; но гоня изподир, дано уловя, понеже и аз бидох уловен от Христа Исуса. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Братя, аз не считам, че съм уловил, но едно правя, - като забравям задното и се простирам към предното, <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  пускам се към прицелната точка за наградата на горното от Бога признание в Хриса Исуса </p>
<p id="v15"><sup><small>15</small></sup>  И тъй, ние, които сме зрели, нека мислим така; и ако мислите вие нещо другояче, Бог ще ви открие в него. </p>
<p id="v16"><sup><small>16</small></sup>  Само нека [имаме за правило да] живее според това, в което сме достигнали [същото да мъдруваме]. </p>
<p id="v17"><sup><small>17</small></sup>  Братя, бъдете всички подражатели на мене и внимавайте на тия, които се обхождат така, както имаме пример в нас. </p>
<p id="v18"><sup><small>18</small></sup>  Защото мнозина, за които много пъти съм ви казвал, а сега и с плач ви казвам се обхождат като врагове на Христовия кръст; </p>
<p id="v19"><sup><small>19</small></sup>  чиято сетнина е погибел, чиито бог е коремът, и чието хвалене е в това, което е срамотно, които дават ума си на земните неща. </p>
<p id="v20"><sup><small>20</small></sup>  Защото нашето гражданство е на небесата, отгдето и очакваме Спасител, Господа Исуса Христа, </p>
<p id="v21"><sup><small>21</small></sup>  Който ще преобрази нашето унищожено тяло, за да стане съобразно с Неговото славно тяло, по упражнение на силата Си да покори и всичко на Седе Си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Philippians/2">Филипяни - глава 2</a></td>
        <td><a href="/bg/Bible/Philippians/Index">Индекс</a></td>
        <td><a href="/bg/Bible/Philippians/4">Филипяни - глава 4</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 3:5 <i>Павел, евреин от Евреите</i>: <a href="/bg/The_Urantia_Book/121#p1_2">КУ 121:1.2</a>. </li>
  <li id="fn2"><a href="#cite2">↑</a> 3:8 <i>Познайте Господ Исус Христос</i>: <a href="/bg/The_Urantia_Book/5#p4_8">КУ 5:4.8</a>. </li>
  <li id="fn3"><a href="#cite3">↑</a> 3:9-10 <i>Познай Бога и себе си като син</i>: <a href="/bg/The_Urantia_Book/5#p4_8">КУ 5:4.8</a>. </li>
  <li id="fn4"><a href="#cite4">↑</a> 3:12 <i>Следвайте Учителя</i>: <a href="/bg/The_Urantia_Book/196#p1_2">КУ 196:1.2</a>. </li>
  <li id="fn5"><a href="#cite5">↑</a> 3:13b-14 <i>Забрави миналото, върви напред</i>: <a href="/bg/The_Urantia_Book/156#p2_6">КУ 156:2.6</a>. </li>
</ol>
</div>
