<!--
title: Второзаконие - глава 11
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/10">Второзаконие - глава 10</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/12">Второзаконие - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Люби, прочее, Господа твоя Бог и пази винаги заръчванията Му, повеленията Му, съдбите Му и заповедите Му. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  И признайте днес, - (защото не говоря на чадата ви, които не познаха и които не видяха наказанието нанесено от Господа вашия Бог, величията Му, силната Му ръка и издигнатата Му мишца, </p>
<p id="v3"><sup><small>3</small></sup>  знаменията Му и делата, които извърши всред Египет против египетския цар Фараон и против цялата му земя, </p>
<p id="v4"><sup><small>4</small></sup>  и що направи на войската на египтяните, на конете им и на колесниците им, когато ви гонеха изподире, как направи да ги потопят водите на Червеното море, и как Господ ги погуби, та остават погубени и до днес, </p>
<p id="v5"><sup><small>5</small></sup>  и що направи за вас в пустинята, догде да дойдете на това място, </p>
<p id="v6"><sup><small>6</small></sup>  и що направи на Датана и Авирона, синовете на Елиава Рувимовия син, как земята отвори устата си, та ги погълна всред целия Израил, със семействата им, шатрите им и всичко живо, което им принадлежеше; </p>
<p id="v7"><sup><small>7</small></sup>  но на вас говоря, чиито очи видяха всичките велики дела, които Господ извърши), - </p>
<p id="v8"><sup><small>8</small></sup>  за това признайте и пазете всичките заповеди, които днес ви заповядвам, за да бъдете дръзновени и да влезете да завладеете земята, към която преминавате да я притежавате, </p>
<p id="v9"><sup><small>9</small></sup>  и да се продължат дните ви на земята, за която Господ се е клел на бащите ви да я деде на тях и на потомството им, земя в която текат мляко и мед. </p>
<p id="v10"><sup><small>10</small></sup>  Защото земята, в която влизаш да я притежаваш, не е както Египетската земя, из която излязохте, гдето, като сееше ти семето си, напояваше го с ногата си, като зеленчукова градина. </p>
<p id="v11"><sup><small>11</small></sup>  Но земята, към която преминавате да я притежавате, е земя богата с гори и долини, която пие вода от дъжда на небето, </p>
<p id="v12"><sup><small>12</small></sup>  земя, за която Господ твоят Бог се грижи. Очите на Господа твоя Бог са винаги върху нея, от началото на годината и до края на годината. </p>
<p id="v13"><sup><small>13</small></sup>  И, казва Господ : Ако слушате прилежно заповедите Ми, които днес ви заповядвам, да любите Господа вашия Бог и да Му слугувате с цялото си сърце и с цялата си душа, </p>
<p id="v14"><sup><small>14</small></sup>  тогава ще давам на земята ви дъжда на времето му - и ранния и късния, за да събираш житото си, виното си и дървеното си масло. </p>
<p id="v15"><sup><small>15</small></sup>  И ще давам трева на полетата ти за добитъка ти; и ще ядеш и ще се наситиш. </p>
<p id="v16"><sup><small>16</small></sup>  Внимавай на себе си, да не би да се измами сърцето ви, и престъпите като служите на други богове и им се кланяте, </p>
<p id="v17"><sup><small>17</small></sup>  та пламне против вас гневът на Господа, и Той да затвори небето, за да не вали дъжд и да не дава на земята плода си, та скоро да бъдете изтребени от добрата земя, която Господ ви дава. </p>
<p id="v18"><sup><small>18</small></sup>  Вложете, прочее, тия мои думи в сърцето си и в душата си, вържете ги за знак на ръката си, и нека бъдат като надчелия между очите ви. </p>
<p id="v19"><sup><small>19</small></sup>  Да учите на тях чадата си, като говорите за тях, когато седиш в къщата си, когато ходиш по пътя, когато лягаш и когато ставаш. </p>
<p id="v20"><sup><small>20</small></sup>  Да ги написваш на стълбовете на вратите на къщата си и на портите си, </p>
<p id="v21"><sup><small>21</small></sup>  за да се умножат дните ви и дните на чадата ви на земята, за която Господ се е клел на бащите ви да им я даде, колкото време небето и над земята. </p>
<p id="v22"><sup><small>22</small></sup>  Понеже, ако пазите прилежно всичките тия заповеди, които ви заповядвам, и ги вършите, - да любите Господа вашия Бог, да ходите във всичките Му пътища и да сте привързани Нему, - </p>
<p id="v23"><sup><small>23</small></sup>  тогава Господ ще изгони от пред вас всички тия народи, и ще завладеете народи по-велики и по-силни от вас. </p>
<p id="v24"><sup><small>24</small></sup>  Всяко място, гдето стъпи стъпалото на нозете ви, ще бъде ваше; от пустинята и ливан, от реката, сиреч , реката Евфрат, дори до западното море ще бъде пределът ви. </p>
<p id="v25"><sup><small>25</small></sup>  Никой не ще може да устои пред вас; Господ вашият Бог ще всява страх и трепет от вас по цялата земя, на която стъпвате, според както ви е говорил. </p>
<p id="v26"><sup><small>26</small></sup>  Ето, днес поставям пред вас благословение и проклетия; <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  благословението, ако слушате заповедите на Господа вашия Бог, които днес ви заповядвам; </p>
<p id="v28"><sup><small>28</small></sup>  и проклетията, ако не слушате заповедите на Господа вашия Бог, но се отклонявате от пътя, който днес ви заповядвам и следвате други богове, които не сте познавали. </p>
<p id="v29"><sup><small>29</small></sup>  А когато Господ твоят Бог те въведе в земята, към която отиваш, за да я притежаваш, тогава да положиш благословението на хълма Гаризин, а проклетията на хълма Гевал. <sup id="cite3"><a href="#fn3">[3]</a></sup></p>
<p id="v30"><sup><small>30</small></sup>  Не са ли те оттатък Иордан, зад пътя към захождането на слънцето, в земята на ханаанците, които живеят в полето срещу Галгал, при дъбовете Море? </p>
<p id="v31"><sup><small>31</small></sup>  Защото вие преминавате Иордан, за да влезете да завладеете земята, който Господ вашият Бог ви дава: и ще я притежавате и ще се заселите в нея. </p>
<p id="v32"><sup><small>32</small></sup>  Внимавайте, прочее, да вършите всичките си повеления и съдби, които днес поставям пред вас. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/10">Второзаконие - глава 10</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/12">Второзаконие - глава 12</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 11:1,13,22 <i>Обичайте Бога напълно</i>: <a href="/bg/The_Urantia_Book/131#p2_2">КУ 131:2.2</a>.  <i>Като обичаш Бога</i>: <a href="/bg/The_Urantia_Book/110#p3_8">КУ 110:3.8</a>.  <i>Обичайте Господ във висша степен</i>: <a href="/bg/The_Urantia_Book/131#p2_13">КУ 131:2.13</a>.  <i>Обичайте Бог с целия си ум и сърце</i>: <a href="/bg/The_Urantia_Book/131#p10_2">КУ 131:10.2</a>.  <i>Обичай Бога с цялото си сърце</i>: <a href="/bg/The_Urantia_Book/163#p4_8">КУ 163:4.8</a>.  <i>Най-голямата заповед</i>: <a href="/bg/The_Urantia_Book/174#p4_2">КУ 174:4.2</a>. </li>
  <li id="fn2"><a href="#cite2">↑</a> 11:26-28 <i>Големият избор</i>: <a href="/bg/The_Urantia_Book/97#p8_3">КУ 97:8.3</a>. </li>
  <li id="fn3"><a href="#cite3">↑</a> 11:29 <i>Свещени планини</i>: <a href="/bg/The_Urantia_Book/85#p1_5">КУ 85:1.5</a>. </li>
</ol>
</div>
