<!--
title: Второзаконие - глава 32
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/31">Второзаконие - глава 31</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/33">Второзаконие - глава 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Слушай, небе, и ще говоря; И да чуе земята думите на устата ми. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Учението ми ще капе като дъжд; Думата ми ще слезе като роса, Като тънък дъжд на зеленище, И като пороен дъжд на трева. </p>
<p id="v3"><sup><small>3</small></sup>  Понеже ще провъзглася името на Господа, Отдайте величие на нашия Бог. </p>
<p id="v4"><sup><small>4</small></sup>  Той е Канара; делата му са съвършени, Защото всичките Му пътища са прави, Бог на верността е, и няма неправда в Него; Справедлив и прав е Той. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Те се развратиха; Порокът им не подобава на Неговите чада; Те са поколение извратено и криво. </p>
<p id="v6"><sup><small>6</small></sup>  Така ли въздавате Господу, Люде глупави и неразумни? Не е ли Той Отец ти, Който те е усвоил? - Той, Който те е създал и утвърдил. </p>
<p id="v7"><sup><small>7</small></sup>  Спомни си предишните дни, Смисли годините на много поколения; Попитай баща си, и той ще ти извести, - Старците си, и те ще ти кажат. </p>
<p id="v8"><sup><small>8</small></sup>  Когато Всевишният давеше наследство на народите, Когато разпръсна Адамовите потомци, Постави границите на племената Според числото на израилтяните. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Защото дял на Господа са Неговите люде, Яков е падащото Му Се с жребие наследство. </p>
<p id="v10"><sup><small>10</small></sup>  Намери го в пуста земя, Да! в пуста, дива и виеща; Огради го, настави го, Опази го като зеницата на окото Си. </p>
<p id="v11"><sup><small>11</small></sup>  Както орел разбутва гнездото си. Трепери над пилетата си, Разпростира крилата си Та ги подема, и вдига ги на крилата си, </p>
<p id="v12"><sup><small>12</small></sup>  Така Господ сам го води, И нямаше с него чужд бог. </p>
<p id="v13"><sup><small>13</small></sup>  Издигна го на високите места на света, И той яде произведенията на нивите; И кърми го с мед от камък И с масло от скала кременлива. </p>
<p id="v14"><sup><small>14</small></sup>  С краве масло и с овче мляко, С тлъстина от агнета И от овни васански и от козли, С тлъстина от пшеница; И ти пи вино - кръв гроздова. </p>
<p id="v15"><sup><small>15</small></sup>  А Иесурун затлъстя и ритна; Затлъстял си, оголил си се, Надебелял си; Тогава забрави Бога, Който го създаде, И презря Канарата на спасението си. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  С чужди богове Го раздразниха до ревнуване, С мерзости Го раздразниха до гняв. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Пожертвуваха на бесове, които не бяха Бог , На богове, които не бяха знаели, На нови богове наскоро въведени От които бащите ви не се бояха; </p>
<p id="v18"><sup><small>18</small></sup>  А ти не помисли за Канарата, Която те роди, И забрави Бога Създателя твой. </p>
<p id="v19"><sup><small>19</small></sup>  Видя Господ и огорчи се, Защото Го разгневиха синовете Му и дъщерите Му; </p>
<p id="v20"><sup><small>20</small></sup>  И рече: Ще скрия лицето Си от тях, Ще видя каква ще бъде сетнината им; Защото те са поколение развратено, Чада, в които няма вярност. </p>
<p id="v21"><sup><small>21</small></sup>  Те Ме раздразниха до ревнуване с онава, което не е Бог, С кумирите си Ме разгневиха; За това и Аз ще ги раздразня до ревнуване с ония, които не са люде, С народ несмислен ще ги разгневя. </p>
<p id="v22"><sup><small>22</small></sup>  Защото огън се накладе в гнева Ми, И ще пламне дори до най-дълбокия ад; Ще пояде земята с произведенията й, И ще изгори основите на планините. </p>
<p id="v23"><sup><small>23</small></sup>  Ще натрупам на тях зло; Всичките Си стрели ще изхвърля върху тях. </p>
<p id="v24"><sup><small>24</small></sup>  Ще изтлеят от глад, Ще бъдат изпоядени от възпалителна болест И от лют мор; Зверски зъби ще изпратя върху тях, И отрова от пълзящи по земята. </p>
<p id="v25"><sup><small>25</small></sup>  Извън нож а извътре ужас Ще погуби децата им, И младежа и девицата, Бозайниче и белокосия старец. </p>
<p id="v26"><sup><small>26</small></sup>  Рекох: Разпръснал бих ги, Изличил бих спомена им изсред човеците, </p>
<p id="v27"><sup><small>27</small></sup>  Ако не се боях от гнева на неприятеля. Да не би да високоумствуват противниците им И кажат: Мощната наша ръка Направи всичко това, а не Господ. </p>
<p id="v28"><sup><small>28</small></sup>  Защото те са народ неразбран, И няма в тях разум. </p>
<p id="v29"><sup><small>29</small></sup>  О да бяха мъдри, да разбират това, Да смисляха сетнината си! </p>
<p id="v30"><sup><small>30</small></sup>  Как би могъл един да прогони хиляда, И двама да обърнат в бяг десет хиляди, Ако канарата им не би ги предала, И Господ не би ги предал! </p>
<p id="v31"><sup><small>31</small></sup>  Защото тяхната канара не е като нашата Канара; И самите ни неприятели нека съдят за това . </p>
<p id="v32"><sup><small>32</small></sup>  Понеже тяхната лоза е от содомската лоза И от гоморските ниви; Гроздето им е грозде отровно, Гроздовете им са горчиви; </p>
<p id="v33"><sup><small>33</small></sup>  Виното им е отрова змийска И мъчителна отрова аспидова. </p>
<p id="v34"><sup><small>34</small></sup>  Това не е ли скрито у Мене? Не е ли запечатано в съкровищата Ми? </p>
<p id="v35"><sup><small>35</small></sup>  На Мене принадлежи възмездието и въздаянието; Ногата им с време ще се подплъзне; Защото близо е денят на погиването им, И приготвеното за тях наближава. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  Защото Господ ще съди людете Си И ще пожали слугите Си, Когато види, че изчезна силата им, И че не остана никой, затворен или свободен. </p>
<p id="v37"><sup><small>37</small></sup>  И ще рече: Где са боговете им, Канарата, на която уповаваха, </p>
<p id="v38"><sup><small>38</small></sup>  Които ядяха тлъстината на жертвите им, Пиеха виното на възлиянията им? Та нека станат и ви помогнат Нека ви бъдат закрила. </p>
<p id="v39"><sup><small>39</small></sup>  Вижте сега, че Аз съм Аз, И освен Мене няма Бог; Аз убивам и Аз съживявам, Аз наранявам и Аз изцелявам; И няма кой да избавя от ръката Ми. <sup id="cite8"><a href="#fn8">[8]</a></sup></p>
<p id="v40"><sup><small>40</small></sup>  Защото дигам ръката Си към небето И казвам: Заклевам се във вечния Си живот. </p>
<p id="v41"><sup><small>41</small></sup>  Че, ако изостря лъскавия си меч И туря ръката Си на съдба, Ще въздам на враговете Си, И ще сторя възмездие на ненавистниците Си. </p>
<p id="v42"><sup><small>42</small></sup>  Ще упоя стрелите си с кръв, И мечът Ми ще яде меса С кръвта на убитите и на пленените, На чело с вражеските първенци. </p>
<p id="v43"><sup><small>43</small></sup>  Развеселете се, народи, с людете Му; Защото ще въздаде на противниците Си, И ще направи умилостивение за земята Си, за людете Си. </p>
<p id="v44"><sup><small>44</small></sup>  И Моисей дойде, той и Исус Навиевият син, та изговори всичките думи на тая песен на всеослушание пред людете. </p>
<p id="v45"><sup><small>45</small></sup>  И като свърши Моисей да говори всички тия думи на целия Израил, рече им: </p>
<p id="v46"><sup><small>46</small></sup>  Обърнете сърцата си към всички тия думи, които днес ви заявявам, за които да заръчате и на чадата си да внимават да вършат всичките думи на тоя закон. </p>
<p id="v47"><sup><small>47</small></sup>  Защото за вас това не е празно нещо; понеже то е животът ви, и с това ще се продължи животът ви на земята, към която минавате през Иордан, за да я завладеете. </p>
<p id="v48"><sup><small>48</small></sup>  В същия ден Господ говори на Моисея, казвайки: </p>
<p id="v49"><sup><small>49</small></sup>  Възкачи се на тая аваримска планина, планината Нево, която е в Моавската земя срещу Ерихон, и разгледай Ханаанската земя, който Аз давам на израилтяните за притежание; </p>
<p id="v50"><sup><small>50</small></sup>  и умри на планината, на който се възкачваш, и прибери се при людете си, както брат ти Аарон умря на планината Ор и се прибра при людете си; </p>
<p id="v51"><sup><small>51</small></sup>  защото не Ми се покорихте между израилтяните при водите на Мерива Кадис в пустинята Цин, понеже не Ме осветихте всред израилтяните. </p>
<p id="v52"><sup><small>52</small></sup>  За това, отсреща ще видиш земята; но в нея няма да влезеш, в земята, който давам на израилтяните. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/31">Второзаконие - глава 31</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/33">Второзаконие - глава 33</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 32:1-43 <i>Прощална реч на Мойсей</i>: <a href="/bg/The_Urantia_Book/97#p10_2">КУ 97:10.2</a>. </li>
  <li id="fn2"><a href="#cite2">↑</a> 32:4 <i>Бог на истината и на беззаконието</i>: <a href="/bg/The_Urantia_Book/96#p4_7">КУ 96:4.7</a>.  <i>Бог на правосъдието</i>: <a href="/bg/The_Urantia_Book/96#p6_3">КУ 96:6.3</a>.  <i>Михаил беше справедлив и праведен</i>: <a href="/bg/The_Urantia_Book/119#p2_6">КУ 119:2.6</a>. </li>
  <li id="fn3"><a href="#cite3">↑</a> 32:8 <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>.  <i>Най-високите</i>: <a href="/bg/The_Urantia_Book/43#p3_1">КУ 43:3.1</a>.  <i>Всевишният раздели народите</i>: <a href="/bg/The_Urantia_Book/43#p5_16">КУ 43:5.16</a>.  <i>Всевишен</i>: <a href="/bg/The_Urantia_Book/93#p3_2">КУ 93:3.2</a>. </li>
  <li id="fn4"><a href="#cite4">↑</a> 32:15-17 <i>Те ядоха и надебеляха</i>: <a href="/bg/The_Urantia_Book/165#p4_8">КУ 165:4.8</a>. </li>
  <li id="fn5"><a href="#cite5">↑</a> 32:16,21 <i>Мойсей каза, че Бог е ревнив</i>: <a href="/bg/The_Urantia_Book/142#p2_1">КУ 142:2.1</a>. </li>
  <li id="fn6"><a href="#cite6">↑</a> 32:35 <i>Предупреждава за отмъщение</i>: <a href="/bg/The_Urantia_Book/140#p8_5">КУ 140:8.5</a>. </li>
  <li id="fn7"><a href="#cite7">↑</a> 32:35,41,43 <i>Отмъщението е Божие</i>: <a href="/bg/The_Urantia_Book/70#p10_9">КУ 70:10.9</a>.  <i>Отмъщава на грешниците</i>: <a href="/bg/The_Urantia_Book/142#p2_1">КУ 142:2.1</a>. </li>
  <li id="fn8"><a href="#cite8">↑</a> 32:39 <i>Бог убива, когато не се подчиняваш</i>: <a href="/bg/The_Urantia_Book/96#p5_6">КУ 96:5.6</a>. </li>
</ol>
</div>
