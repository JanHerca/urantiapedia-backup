<!--
title: Второзаконие - глава 9
description: 
published: true
date: 2023-11-8T20:7:31Z
tags: bible, bible—deuteronomy
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Deuteronomy/8">
          <span class="mdi mdi-arrow-left-drop-circle"></span><span class="pl-2">Второзаконие - глава 8</span>
        </a>
        </td>
        <td>
        <a href="/bg/Bible/Deuteronomy/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Deuteronomy/10">
          <span class="pr-2">Второзаконие - глава 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Слушай, Израилю; днес ти преминаваш да завладееш народи по-големи и по-силни от тебе, градове големи и укрепени до небето, </p>
<p id="v2"><sup><small>2</small></sup>  люде велики и високи, Енаковите потомци, които познаваш, и за които си слушал да се казва: Кой може да устои пред Енаковите потомци? </p>
<p id="v3"><sup><small>3</small></sup>  Знай, прочее, днес, че Иеова твоят Бог е, Който върви пред тебе; като огън пояждащ Той ще ги изтреби и ще ги свали пред тебе; така ще ги изгониш и скоро ще ги погубиш, според както Господ ти каза. </p>
<p id="v4"><sup><small>4</small></sup>  А след като Господ твоят Бог ще ги е изгонил от пред тебе, да не говориш в сърцето си като казваш: Поради моята правда ме въведе Господ да завладея тая земя; защото поради нечестието на тия народи Господ ги изгонва от пред тебе. </p>
<p id="v5"><sup><small>5</small></sup>  Не поради твоята правда, нито поради правдата на твоето сърце, влизаш ти да притежаваш земята им; но поради нечестието на тия народи Господ твоят Бог ги изгонва от пред тебе и за да утвърди думата, за която Господ се е клел на бащите ти, на Авраама, Исаака и Якова. </p>
<p id="v6"><sup><small>6</small></sup>  Знай, прочее, че Господ твоят Бог не ти дава да притежаваш тая добра земя поради твоята правда; защото сте коравовратни люде. </p>
<p id="v7"><sup><small>7</small></sup>  Помни и да не забравиш, колко си раздразнявал Господа твоя Бог в пустинята; от деня, когато излязохте из Египетската земя, догдето стигнахте на това място, вие сте били непокорни Господу. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  А на Хорив раздразнихте Господа; и Господ, като се разгневи на вас, щеше да ви изтреби. </p>
<p id="v9"><sup><small>9</small></sup>  Когато се качих на планината, за да взема каменните плочи, плочите на завета, който Господ направи с вас, тогава преседях на планината четиридесет дена и четиридесет нощи, без да ям или да пия вода. </p>
<p id="v10"><sup><small>10</small></sup>  И Господ ми даде две каменни плочи, написани с Божия пръст; всичките думи, които Господ ви изговори на планината изсред огъня, в деня, когато се събрахте там , бяха написани на тях. </p>
<p id="v11"><sup><small>11</small></sup>  (В края на четиридесетте дена и четиридесетте нощи Господ ми даде двете каменни плочи, плочите на завета). </p>
<p id="v12"><sup><small>12</small></sup>  А Господ ми рече: Стани, слез скоро от тук; защото твоите люде, които ти изведе из Египет, се развратиха, скоро се отклониха от пътя, който им зоповядах; направиха си изваян идол. </p>
<p id="v13"><sup><small>13</small></sup>  Господ още ми говори, казвайки: Видях тия люде, и, ето, те са коравовратни люде; </p>
<p id="v14"><sup><small>14</small></sup>  остави Ме, за да ги изтребя и да излича името им под небето, а тебе ще направя народ по-силен и по-голям от тях. </p>
<p id="v15"><sup><small>15</small></sup>  И тъй, като се обърнах слязох от планината; а планината гореше в огън, и двете плочи на завета бяха в двете ми ръце. </p>
<p id="v16"><sup><small>16</small></sup>  Погледнах, и, ето, бяхте съгрешили против Господа вашия Бог, бяхте си направили излеяно теле, бяхте се отклонили скоро от пътя, който Господ беше ви заповядал. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Тогава взех двете плочи та ги хвърлих из двете си ръце, и ги строших пред очите ви. </p>
<p id="v18"><sup><small>18</small></sup>  После припаднах пред Господа, както първия път, четиридесет дена и четиридесет нощи; хляб не ядох и вода не пих поради всичкия грях, чрез който съгрешихте като извършихте зло пред Господа та Го раздразнихте. </p>
<p id="v19"><sup><small>19</small></sup>  Защото се уплаших от гнева и яростта, с които Господ се беше разгневил на вас да ви изтреби. Но тоя път Господ ме послуша. </p>
<p id="v20"><sup><small>20</small></sup>  Господ много се разгневи и на Аарона, когото щеше да погуби; но аз същевременно се помолих и за Аарона. </p>
<p id="v21"><sup><small>21</small></sup>  И взех гнева ви, телето, което направихте, изгорих го с огън, счуках го и го стрих догде стана ситно като прах; и хвърлих праха му в потока, който тече от планината. </p>
<p id="v22"><sup><small>22</small></sup>  Също в Тавера, в Маса и в Киврот-атаава разгневихте Господа. </p>
<p id="v23"><sup><small>23</small></sup>  После, когато Господ ви изпрати от Кадис-варни и рече: Вървете наред та завладейте земята, която ви давам, тогава вие не се покорихте на заповедта на Господа вашия Бог, и не Му повярвахте, нито послушахте гласа Му. </p>
<p id="v24"><sup><small>24</small></sup>  От първия ден, откак ви познавам, вие сте били непокорни Господу. </p>
<p id="v25"><sup><small>25</small></sup>  И тъй, припадах пред Господа през ония четиридесет дена и четиридесет нощи, през които бях припаднал; защото Господ възнамеряваше да ви изтреби. </p>
<p id="v26"><sup><small>26</small></sup>  Молех се Господу, както казвах: Господи Иеова, не изтребвай людете Си и наследството, което си изкупил с величието Си и което си извел из Египет със силна ръка. </p>
<p id="v27"><sup><small>27</small></sup>  Спомни слугите си Авраама, Исаака и Якова; не се взирай в упоритостта на тия люде, нито в нечестието им, нито в греха им, </p>
<p id="v28"><sup><small>28</small></sup>  да не би да рекат жителите на земята, из която си ни извел: Понеже Господ не можа да ги въведе в земята, която им бе обещал и понеже ги мразеше, за това ги изведе да ги погуби в пустинята. </p>
<p id="v29"><sup><small>29</small></sup>  А пък те са Твои люде и Твое наследство, които си извел с голямата Си сила и с издигнатата Си мишца. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Deuteronomy/8">
          <span class="mdi mdi-arrow-left-drop-circle"></span><span class="pl-2">Второзаконие - глава 8</span>
        </a>
        </td>
        <td>
        <a href="/bg/Bible/Deuteronomy/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Deuteronomy/10">
          <span class="pr-2">Второзаконие - глава 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:7-8,22 <i>Бог на голям гняв, свиреп гняв</i>: <a href="/bg/The_Urantia_Book/142#p2_1">КУ 142:2.1</a>. </li>
  <li id="fn2"><a href="#cite2">↑</a> 9:16-21 <i>Аарон и златното теле</i>: <a href="/bg/The_Urantia_Book/146#p1_1">КУ 146:1.1</a>. </li>
  <li id="fn3"><a href="#cite3">↑</a> 9:29 <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Силата</i>: <a href="/bg/The_Urantia_Book/131#p10_6">КУ 131:10.6</a>.  <i>Бог на силата</i>: <a href="/bg/The_Urantia_Book/96#p6_3">КУ 96:6.3</a>.  <i>Божията сила</i>: <a href="/bg/The_Urantia_Book/1#p1_4">КУ 1:1.4</a>. </li>
</ol>
</div>
