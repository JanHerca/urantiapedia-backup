<!--
title: Второзаконие - глава 8
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Deuteronomy/7">Второзаконие - глава 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Deuteronomy/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Deuteronomy/9">Второзаконие - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Внимавайте да вършите всичките заповеди, които днес ви заповядвам, за да живеете, да се умножите и да влезете да завладеете земята, за която се е клел Господ на бащите ви. </p>
<p id="v2"><sup><small>2</small></sup>  И да помниш целия път, по който Господ твоят Бог те е водил през тия четиридесет години из пустинята, за да те смири и да те изпита, за да узнае що има в сърцето ти, дали ще пазиш заповедите Му, или не. </p>
<p id="v3"><sup><small>3</small></sup>  И те смири, и като те остави да огладнееш, храни те с манна, (която беше храна непозната на тебе и непозната на бащите ти), за да те научи, че човек не живее само с хляб, но че човек живее с всяко слово, което излиза из Господната уста. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Облеклото ти не овехтя на тебе нито ногата ти отече през тия четиридесет години. </p>
<p id="v5"><sup><small>5</small></sup>  Да вземеш, прочее, в съображение в сърцето си, че както човек наказва сина си, така и Господ твоят Бог наказва тебе. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  За това, да пазиш заповедите на Господа твоя Бог, да ходиш в пътищата Му и да се боиш от Него. </p>
<p id="v7"><sup><small>7</small></sup>  Защото Господ твоят Бог те завежда в добра земя, в земя богата с водни потоци, които извират в долини и планини; </p>
<p id="v8"><sup><small>8</small></sup>  в земя богата с жито, ечемик, лозя, смокини и нарове; в земя богата с маслини и мед; </p>
<p id="v9"><sup><small>9</small></sup>  в земя гдето не ще ядеш хляб оскъдно и в който не ще си в нужда от нищо; в земя чиито камъни са желязо, и от чиито планини ще копаеш мед. </p>
<p id="v10"><sup><small>10</small></sup>  Ще ядеш и ще се наситиш, и ще благословиш Господа твоя Бог за добрата земя, която ти е дал. </p>
<p id="v11"><sup><small>11</small></sup>  Внимавай да не забравиш Господа твоя Бог и да не престъпваш заповедите Му, съдбите Му и повеленията Му, които днес ти заповядвам, </p>
<p id="v12"><sup><small>12</small></sup>  да не би, като ядеш и се наситиш и построиш добри къщи и живееш в тях, </p>
<p id="v13"><sup><small>13</small></sup>  и като се умножат говедата и овците ти и се умножат среброто ти и златото ти, и се умножи всичко що имаш, </p>
<p id="v14"><sup><small>14</small></sup>  тогава да се надигне сърцето ти и да забравиш Господа твоя Бог, Който те е извел из Египетската земя, из дома на робството; </p>
<p id="v15"><sup><small>15</small></sup>  Който те преведе през голямата и страшна пустиня, гдето имаше горителни змии, скорпии и сухи безводни змии; Който ти извади вода из кременливия камък; </p>
<p id="v16"><sup><small>16</small></sup>  Който те храни в пустинята с манна, храна която не знаеха бащите ти, за да те смири и да те изпита, да ти направи добро в сетнините ти; </p>
<p id="v17"><sup><small>17</small></sup>  и да не би да речеш в сърцето си: Моята мощ и силата на моята ръка ми спечелиха това богатство. </p>
<p id="v18"><sup><small>18</small></sup>  Но да помниш Господа твоя Бог, защото Той е, Който ти дава сила да придобиваш богатство; за да утвърди завета, за който се е клел на бащите ти, както прави днес. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Но ако забравиш Господа твоя Бог и отидеш след други богове, служиш им и им се поклониш, заявявам ви днес, че съвсем ще бъдете изтребени. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Ще бъдете изтребени както народите, които Господ изтребва от пред вас, защото не послушахте гласа на Господа вашия Бог. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 8:3 <i>Човек не живее само с хляб</i>: <a href="/bg/The_Urantia_Book/136#p6_4">КУ 136:6.4</a>.  <i>Човек не може да живее само с хляб</i>: <a href="/bg/The_Urantia_Book/160#p3_1">КУ 160:3.1</a>. </li>
  <li id="fn2"><a href="#cite2">↑</a> 8:5 <i>Понятие за „баща“</i>: <a href="/bg/The_Urantia_Book/196#p0_2">КУ 196:0.2</a>. </li>
  <li id="fn3"><a href="#cite3">↑</a> 8:18 <i>Помни Господа, твоя Бог</i>: <a href="/bg/The_Urantia_Book/96#p5_4">КУ 96:5.4</a>. </li>
  <li id="fn4"><a href="#cite4">↑</a> 8:19 <i>Един Бог и лъжливи богове</i>: <a href="/bg/The_Urantia_Book/160#p5_9">КУ 160:5.9</a>. </li>
</ol>
</div>
