<!--
title: Второзаконие - глава 23
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/22">Второзаконие - глава 22</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/24">Второзаконие - глава 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Оня, който е скопец, или чиито детероден член е отрязан, да не влиза в Господното събрание. </p>
<p id="v2"><sup><small>2</small></sup>  Никой незаконороден да не влиза в Господното събрание; никой и от потомците му до десетото поколение да не влиза в Господното събрание. </p>
<p id="v3"><sup><small>3</small></sup>  Амонецът и моавецът да не влизат в Господното събрание; потомците им и до десетото поколение да не влизат в Господното събрание никога; </p>
<p id="v4"><sup><small>4</small></sup>  защото не ви посрещнаха с хляб и вода по пътя, когато излизахте из Египет, и защото наеха против тебе Валаама Веоровия син от Фатур месопотамски, за да те прокълни. </p>
<p id="v5"><sup><small>5</small></sup>  Но Господ твоят Бог не склони да послуша Валаама; а Господ твоят Бог промени проклетията в благословение за тебе, понеже Господ твоят Бог те обикна. </p>
<p id="v6"><sup><small>6</small></sup>  Да не им благопожелаваш мир или благополучие през всичките си дни до века. </p>
<p id="v7"><sup><small>7</small></sup>  Да се не отвращаваш от едомец, защото ти е брат; да се не отвращаваш от египтянин, защото ти си бил пришелец в земята му. </p>
<p id="v8"><sup><small>8</small></sup>  Децата, които се родят от тях в третото поколение, нека влизат в Господното събрание. </p>
<p id="v9"><sup><small>9</small></sup>  Когато отиваш на война против неприятелите си, пази се от всяка лоша работа. </p>
<p id="v10"><sup><small>10</small></sup>  Ако име всред тебе човек, станал нечист от нещо, което му се е случило през нощта, нека излезе вън от стана, и да не влезе в стана; </p>
<p id="v11"><sup><small>11</small></sup>  а привечер да се окъпе във вода, и когато залезе слънцето да влезе в стана. </p>
<p id="v12"><sup><small>12</small></sup>  Да имаш тъй също място вън от стана, гдето да излизаш по нужда; </p>
<p id="v13"><sup><small>13</small></sup>  и да имаш между оръжията си малка лопатка, та когато клекнеш вън, да се обърнеш и да изровиш с нея и да покриеш онова, което излиза из тебе. </p>
<p id="v14"><sup><small>14</small></sup>  Защото Господ твоят Бог ходи през сред стана ти, за да те избави и да предава неприятелите ти пред тебе; за това станът ти трябва да бъде свет; за да не види Господ нещо нечисто в тебе и се отвърне от тебе. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Да не предадеш на господаря му слуга, който е избягал при тебе от господаря си. </p>
<p id="v16"><sup><small>16</small></sup>  При тебе да живее, всред вас, на мястото, което избере отвътре някой твой град, гдето му е угодно; да го не притесняваш. </p>
<p id="v17"><sup><small>17</small></sup>  Да няма блудница от Израилевите дъщери, нито да има мъжеложник от Израилевите синове. </p>
<p id="v18"><sup><small>18</small></sup>  Срещу никакъв обрек да не принасяш заплата от блудницата нито цена от мъжеложник в дома на Господа твоя Бог, защото тия и двете са мерзост на Господа твоя Бог. </p>
<p id="v19"><sup><small>19</small></sup>  Да не заемаш на брата си с лихва, било пари с лихва, храна с лихва, или какво да е друго нещо, което се заема с лихва. </p>
<p id="v20"><sup><small>20</small></sup>  На чужденец бива да заемаш с лихва, а на брата си да не заемаш с лихва; за да те благославя Господ твоят Бог във всичките ти предприятия на земята, в която отиваш да я притежаваш. </p>
<p id="v21"><sup><small>21</small></sup>  Когато направиш обрек на Господа твоя Бог, да не забравяш да го изпълниш; защото Господ твоят Бог непременно ще го изиска от тебе, и неизпълнението му ще ти се счете за грях. </p>
<p id="v22"><sup><small>22</small></sup>  Но ако се въздържаш от да се обричаш, няма да ти се счита за грях. </p>
<p id="v23"><sup><small>23</small></sup>  Каквото излиза из устните ти, пази го и го върши според както си обрекъл на Господа твоя Бог, сиреч , доброволния принос, който се обрекъл с устата си. </p>
<p id="v24"><sup><small>24</small></sup>  Когато влезеш в лозето на ближния си, бива да ядеш грозде, колкото искаш догде се наситиш; но в съда си да не туряш. </p>
<p id="v25"><sup><small>25</small></sup>  Когато влезеш в сеитбите на ближния си, бива с ръката си да откъснеш класове; но не бива да простреш сърп до сеитбите на ближния си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/22">Второзаконие - глава 22</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/24">Второзаконие - глава 24</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 23:14 <i>Ходи сред лагера</i>: <a href="/bg/The_Urantia_Book/96#p5_7">КУ 96:5.7</a>. </li>
</ol>
</div>
