<!--
title: Второзаконие - глава 24
description: 
published: true
date: 2023-11-8T20:7:31Z
tags: bible, bible—deuteronomy
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Deuteronomy/23">
          <span class="mdi mdi-arrow-left-drop-circle"></span><span class="pl-2">Второзаконие - глава 23</span>
        </a>
        </td>
        <td>
        <a href="/bg/Bible/Deuteronomy/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Deuteronomy/25">
          <span class="pr-2">Второзаконие - глава 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Когато някой вземе жена и се ожени за нея, ако тя не придобие благоволението му, защото той намира в нея нещо грозно, тогава да й напише разводно писмо, и, като го даде в ръката й, да я изпрати из къщата си. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  А тя, като излезе из къщата му, може да иде и да се омъжи за друг мъж. </p>
<p id="v3"><sup><small>3</small></sup>  Но ако я намрази и вторият мъж, та й напише разводно писмо, и като го даде в ръката й я изпрати от дома си, или ако умре вторият мъж, който я е взел за своя жена, </p>
<p id="v4"><sup><small>4</small></sup>  то първият й мъж, който я е напуснал, не може да я вземе пак за жена, понеже е осквернена; защото това е мерзост пред Господа. Така да не направиш грях на земята, която Господ твоят Бог ти дава в наследство. </p>
<p id="v5"><sup><small>5</small></sup>  Ако някой се е оженил наскоро, да не отива на война, и нищо да се не натоваря на него; нека бъде свободен у дома си една година и нека весели жената която си е взел. </p>
<p id="v6"><sup><small>6</small></sup>  Никой да не взема в залог мелница, нито горният й камък; защото с това той взема живот в залог. </p>
<p id="v7"><sup><small>7</small></sup>  Ако се намери някой, че е откраднал човек от братята си от израилтяните, та го е направил роб или го е продал, тогава тоя крадец да умре; така да отмахнеш злото изсред себе си. </p>
<p id="v8"><sup><small>8</small></sup>  Внимавай относно язвата проказа да пазиш добре и да вършиш според всичко каквото ви учат левитските свещеници; внимавайте да правите така както съм им заповядал. </p>
<p id="v9"><sup><small>9</small></sup>  Помни що направи Господ твоят Бог на Мариам по пътя, когато излязохте из Египет. </p>
<p id="v10"><sup><small>10</small></sup>  Когато заемаш нещо на ближния си, да не влизаш в къщата му, за да вземеш залог за него. </p>
<p id="v11"><sup><small>11</small></sup>  Вън да заставаш, и човекът, на когото заемаш, нека ти изнесе залога. </p>
<p id="v12"><sup><small>12</small></sup>  И ако човекът е сиромах, да не лягаш да спиш със залога му при тебе . </p>
<p id="v13"><sup><small>13</small></sup>  Непременно да му върнеш залога при захождането на слънцето, за да спи той с дрехата си и да те благослови; и това ще ти се счете за правда пред Господа твоя Бог. </p>
<p id="v14"><sup><small>14</small></sup>  Да не онеправдаваш някой наемник, беден и сиромах, бил той от братята ти или от отвътре градовете ти. </p>
<p id="v15"><sup><small>15</small></sup>  В същия ден му дай заплатата, преди да дойде слънцето, защото е сиромах и на нея се надява; за да не извика против тебе към Господа, и това да ти се счете за грях. </p>
<p id="v16"><sup><small>16</small></sup>  Бащите да се не умъртвяват поради чадата, нито чадата да се умъртвяват поради бащите; всеки поради собствения си грях да бъде умъртвяван. </p>
<p id="v17"><sup><small>17</small></sup>  Да не изкривяваш съдбата на чужденеца, нито на сирачето, и да не вземаш дрехата на вдовицата в залог; </p>
<p id="v18"><sup><small>18</small></sup>  но да помниш, че ти си бил роб в Египет и, че Господ твоят Бог те избави от там; за това Аз ти заповядвам да вършиш това нещо. </p>
<p id="v19"><sup><small>19</small></sup>  Когато жънеш жетвата на нивите си, ако забравиш някой сноп на нивата, да се не връщаш да го вземеш; нека бъде на чужденеца, за сирачето и за вдовицата; за да те благославя Господ твоят Бог във всичките дела на ръцете ти. </p>
<p id="v20"><sup><small>20</small></sup>  Когато брулиш маслините си, да не претръсваш повторно клоните; останалото нека бъде за чужденеца, за сирачето и за вдовицата. </p>
<p id="v21"><sup><small>21</small></sup>  Когато обираш лозето си, да се не връщаш да го пребираш; останалото нека бъде за чужденеца, за сирачето и за вдовицата. </p>
<p id="v22"><sup><small>22</small></sup>  Помни, че ти си бил роб в Египетската земя; за това Аз ти заповядвам да вършиш това нещо. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Deuteronomy/23">
          <span class="mdi mdi-arrow-left-drop-circle"></span><span class="pl-2">Второзаконие - глава 23</span>
        </a>
        </td>
        <td>
        <a href="/bg/Bible/Deuteronomy/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Deuteronomy/25">
          <span class="pr-2">Второзаконие - глава 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 24:1 <i>Развод</i>: <a href="/bg/The_Urantia_Book/83#p5_1">КУ 83:5.1</a>. </li>
</ol>
</div>
