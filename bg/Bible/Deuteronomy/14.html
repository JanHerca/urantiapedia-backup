<!--
title: Второзаконие - глава 14
description: 
published: true
date: 2022-10-6T9:45:13Z
tags: bible, bible—deuteronomy
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/13">Второзаконие - глава 13</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/15">Второзаконие - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Вие сте чада на Господа вашия Бог; да не правите по тялото си нарязвания, нито да се бръснете между очите си поради мъртвец. </p>
<p id="v2"><sup><small>2</small></sup>  Защото сте люде свети на Господа вашия Бог, и вас избра Господ измежду всичките племена, които са по лицето на земята, за да Му бъдете собствени люде. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Да не ядеш нищо мръсно. </p>
<p id="v4"><sup><small>4</small></sup>  Ето животните, които бива да ядете: говедото, овцата и козата, </p>
<p id="v5"><sup><small>5</small></sup>  елена, сърната, бивола, дивата коза, кошутата, дивия вол и камилопарда. </p>
<p id="v6"><sup><small>6</small></sup>  Всяко животно между четвероногите, което има раздвоена нога и разцепено на два нокътя копито и което преживя, тях да ядете. </p>
<p id="v7"><sup><small>7</small></sup>  Но да не ядете от ония, които само преживят, или които само имат раздвоено и разцепено копито, като камилата, заекът и питомният заек; понеже те преживят, но нямат раздвоено копито, те са нечисти за вас; </p>
<p id="v8"><sup><small>8</small></sup>  и свинята, понеже има раздвоено копито, но не преживя, е нечиста за вас; от месото на тия да не ядете, и до мършата им да се не допирате. </p>
<p id="v9"><sup><small>9</small></sup>  От всички що са във водите, ето кои да ядете: всички, които имат перки и люспи да ядете; </p>
<p id="v10"><sup><small>10</small></sup>  но да не ядете никои, които нямат перки и люспи; те са нечисти за вас. </p>
<p id="v11"><sup><small>11</small></sup>  От всичките чисти птици можете да ядете. </p>
<p id="v12"><sup><small>12</small></sup>  А ето тия, които не бива да ядете: орела, грифа, морския орел, </p>
<p id="v13"><sup><small>13</small></sup>  пиляка, сокола, съпа по ведовете му; </p>
<p id="v14"><sup><small>14</small></sup>  всяка врана по видовете й; </p>
<p id="v15"><sup><small>15</small></sup>  камилоптицата, бухала, кукувицата, ястреба по видовете му, </p>
<p id="v16"><sup><small>16</small></sup>  малкия бухал, ибиса, лебеда, </p>
<p id="v17"><sup><small>17</small></sup>  пеликана, лешояда, рибаря, </p>
<p id="v18"><sup><small>18</small></sup>  щърка, цаплята по видовете й, папуняка, и прилепа. </p>
<p id="v19"><sup><small>19</small></sup>  Всичките крилати пълзящи са нечисти за вас: не бива да се ядат. </p>
<p id="v20"><sup><small>20</small></sup>  От всички чисти птици можете да ядете. </p>
<p id="v21"><sup><small>21</small></sup>  Никаква мърша да не ядете; (на чужденеца, който е отвътре портите ти, можеш да я даваш да я яде, или да я продаваш на чужденец); защото вие сте люде свети на Господа вашия Бог. Да не вариш яре в млякото на майка му. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Непременно да даваш десетък от всичките си произведения, които си посял, които нивата ти произвежда всяка година. </p>
<p id="v23"><sup><small>23</small></sup>  И десетъкът от житото си, от виното си и от маслото си, и първородните от говедата си и от овците си да ядеш пред Господа твоя Бог, на мястото, което избере за да настани Името, Си там; за да се научиш да се боиш всякога от Господа твоя Бог. </p>
<p id="v24"><sup><small>24</small></sup>  Но ако, когато те благослови Господ твоят Бог, пътят е много дълъг за тебе, щото да не можеш да ги занесеш, понеже е много далеч от тебе мястото, което избере Господ твоят Бог, за да настани Името Си там, </p>
<p id="v25"><sup><small>25</small></sup>  тогава да разменяш десетъка си с пари и да вържеш парите в ръката си, па да идеш на мястото, което избере Господ твоят Бог; </p>
<p id="v26"><sup><small>26</small></sup>  и да дадеш парите за какво да е нещо, което пожелае душата ти, за говеда или за овци, или за вино, или за спиртни пития, или за какво да е нещо, което би пожелала душата ти; и там, пред Господа, твоя Бог, да ядеш и да се развеселиш, ти, домът ти </p>
<p id="v27"><sup><small>27</small></sup>  и левитинът, който е отвътре портите ти; него да не пренебрегваш, защото той няма дял нито наследство с тебе. </p>
<p id="v28"><sup><small>28</small></sup>  В края на всяка трета година да изваждаш целия десетък от произведението си през оная година и да го складираш отвътре градските си порти, </p>
<p id="v29"><sup><small>29</small></sup>  тъй щото левитинът, (защото той няма дял нито наследство с тебе), чужденецът, сирачето и вдовицата, които са отвътре портите ти, да дохождат, да ядат и да се насищат; за да те благославя Господ твоят Бог във всичките дела на ръцете ти, които ще вършиш. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/13">Второзаконие - глава 13</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/15">Второзаконие - глава 15</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 14:2 <i>Избран народ</i>: <a href="/bg/The_Urantia_Book/93#p5_1">КУ 93:5.1</a>.  <i>Избрани от Бога хора</i>: <a href="/bg/The_Urantia_Book/96#p5_6">КУ 96:5.6</a>.  <i>Избран народ</i>: <a href="/bg/The_Urantia_Book/97#p10_1">КУ 97:10.1</a>.  <i>Избран народ</i>: <a href="/bg/The_Urantia_Book/121#p2_8">КУ 121:2.8</a>.  <i>Избран народ</i>: <a href="/bg/The_Urantia_Book/96#p2_3">КУ 96:2.3</a>.  <i>Избран народ</i>: <a href="/bg/The_Urantia_Book/97#p4_2">КУ 97:4.2</a>. </li>
  <li id="fn2"><a href="#cite2">↑</a> 14:21 <i>Не варете дете в майчиното мляко</i>: <a href="/bg/The_Urantia_Book/142#p3_20">КУ 142:3.20</a>. </li>
</ol>
</div>
