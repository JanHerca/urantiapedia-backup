<!--
title: Второзаконие - глава 33
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/32">Второзаконие - глава 32</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/34">Второзаконие - глава 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И ето благословението, с което Божият човек Моисей благослови израилтяните преди смъртта си. </p>
<p id="v2"><sup><small>2</small></sup>  Рече: - Господ дойде от Синай, И яви им се от Сиир; Осия от планината Фаран, И дойде с десетки хиляди светии; От десницата Му излезе огнен закон за тях. </p>
<p id="v3"><sup><small>3</small></sup>  Ей, възлюби племената; Всичките Му светии са под ръката ти; И седяха при нозете ти За да приемат думите ти. </p>
<p id="v4"><sup><small>4</small></sup>  Закон заповяда нам Моисей, Наследство на Якововото общество. </p>
<p id="v5"><sup><small>5</small></sup>  И той беше цар в Есурун Когато първенците на людете се събраха, Всичките Израилеви племена. </p>
<p id="v6"><sup><small>6</small></sup>  Да е жив Рувим, и да не умре; И да не бъдат мъжете му малочислени. </p>
<p id="v7"><sup><small>7</small></sup>  И ето какво каза за Юда: Послушай, Господи, гласа на Юда, И доведи го при людете му; Ръцете му нека бъдат достатъчни за него; И бъди му помощ срещу противниците му. </p>
<p id="v8"><sup><small>8</small></sup>  И за Левия рече: Тумимът ти и Уримът ти Да бъдат с оня твой благочестив човек, Когото си опитал в Маса. И в когото си се препирал при водите на Мерива; </p>
<p id="v9"><sup><small>9</small></sup>  Който рече за баща си и за майка си: Не гледай на тях; Който не признае братята си, Нито позна своите чада; Защо съблюдаваха Твоята дума И опазиха Твоя завет. </p>
<p id="v10"><sup><small>10</small></sup>  Ще учат Якова на съдбите Ти, И Израиля на закона Ти; Ще турят темян пред Тебе, И всеизгаряния на олтара Ти. </p>
<p id="v11"><sup><small>11</small></sup>  Благослови, Господи, притежанията му. И бъди благословен към делата на ръцете му; Порази чреслата на ония, които въстават против него. И на ония, които го мразят, та да не станат вече. </p>
<p id="v12"><sup><small>12</small></sup>  За Вениамина рече: Възлюбеният от Господа ще живее Безопасно при него; Господ ще го закриля всеки ден, И той ще почива между рамената му. </p>
<p id="v13"><sup><small>13</small></sup>  И за Иосифа рече: Благословена да бъде от Господа земята му Със скъпоценни небесни дарове от лежащата долу бездна, </p>
<p id="v14"><sup><small>14</small></sup>  Със скъпоценни плодове от слънцето, И със скъпоценни произведения от месеците, </p>
<p id="v15"><sup><small>15</small></sup>  С изрядни неща от старите планини, Със скъпоценни неща от вечните гори, </p>
<p id="v16"><sup><small>16</small></sup>  Със скъпоценни неща от земята и всичко що има в нея. Благоволението на Онзи, Който се яви в къпината, Да дойде на главата Иосифова, И на темето на оня, който се отдели от братята си. </p>
<p id="v17"><sup><small>17</small></sup>  Благоволението му е като на първородния му юнец, И роговете му като роговете на див вол; С тях ще избоде племената до краищата на земята; Те са Ефремовите десетки хиляди, И те са Манасиевите хиляди. </p>
<p id="v18"><sup><small>18</small></sup>  И за Завулона рече: Весили се, Завулоне, в излизането си, И ти, Исахаре, в шатрите си. </p>
<p id="v19"><sup><small>19</small></sup>  Ще свикат племената на планината; Там ще принесат жертва с правда; Защото ще сучат изобилието на морето И съкровищата скрити в крайморския пясък. </p>
<p id="v20"><sup><small>20</small></sup>  И за Гада рече: Благословен да бъде оня, който разширява Гада. Седи като лъвица, и разкъсва мишци и глава. </p>
<p id="v21"><sup><small>21</small></sup>  Промисли за себе си първия дял, Защото там се узна дела на управителя; А дойде с първенците на людете Та извърши правда на Господа И Неговите съдби са Израиля. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  И за Дана рече: Дан е млад лъв, Който скача от Васан. </p>
<p id="v23"><sup><small>23</small></sup>  И за Нефталима рече: О Нефталиме, наситен с благоволение, И изпълнен с благословение Господно, Завладей ти запад и юг. </p>
<p id="v24"><sup><small>24</small></sup>  А за Асира рече: Благословен да си с чада Асир; Нека бъде благоугоден на братята си, И да натопи ногата си в масло. </p>
<p id="v25"><sup><small>25</small></sup>  Желязо и мед да бъдат обущата ти, И силата ти да бъде според дните ти. </p>
<p id="v26"><sup><small>26</small></sup>  Няма подобен на Есуруновия Бог, Който за помощ на тебе се носи на небесата, И на облаците във великолепието Си. </p>
<p id="v27"><sup><small>27</small></sup>  Вечният Бог е твое прибежище; И подпорка ти са вечните мишци: Ще изгони неприятеля от пред тебе, и ще рече: Изтреби! <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Тогава Израил ще се засели сам в безопасност; Източникът Яковов ще бъде в земя богата с жито и с вино; И небесата му ще капят роса. </p>
<p id="v29"><sup><small>29</small></sup>  Блажен си ти Израилю; Кой е подобен на тебе, народе спасяван от Господа, Който ти е щит за помощ, И меч за твоето превишаване? Ще ти се покорят неприятелите ти; И ти ще стъпваш по височините им. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/32">Второзаконие - глава 32</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/34">Второзаконие - глава 34</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 33:21 <i>Бог на справедливостта</i>: <a href="/bg/The_Urantia_Book/96#p6_3">КУ 96:6.3</a>. </li>
  <li id="fn2"><a href="#cite2">↑</a> 33:27 <i>Отдолу вечни ръце</i>: <a href="/bg/The_Urantia_Book/131#p2_10">КУ 131:2.10</a>.  <i>Вечният Бог, нашето убежище</i>: <a href="/bg/The_Urantia_Book/4#p1_4">КУ 4:1.4</a>.  <i>Вечен Бог</i>: <a href="/bg/The_Urantia_Book/0#p3_2">КУ 0:3.2</a>.  <i>Вечният Бог е моето убежище</i>: <a href="/bg/The_Urantia_Book/96#p4_6">КУ 96:4.6</a>.  <i>Част 2: Бог е нашето убежище</i>: <a href="/bg/The_Urantia_Book/2#p6_3">КУ 2:6.3</a>.  <i>Част 2: Бог е моето убежище</i>: <a href="/bg/The_Urantia_Book/148#p5_5">КУ 148:5.5</a>. </li>
  <li id="fn3"><a href="#cite3">↑</a> 33:29 <i>Високи места</i>: <a href="/bg/The_Urantia_Book/85#p1_5">КУ 85:1.5</a>. </li>
</ol>
</div>
