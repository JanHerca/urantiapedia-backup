<!--
title: Второзаконие - глава 20
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Deuteronomy/19">Второзаконие - глава 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Deuteronomy/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Deuteronomy/21">Второзаконие - глава 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Когато излезеш на бой против неприятелите си, и видиш коне, колесници и люде повече от тебе, да се не убоиш от тях; защото с тебе е Господ твоят Бог, Който те е извел из Египетската земя. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  И като пристъпиш в боя, свещеникът да се приближи и да говори на людете, като им каже: </p>
<p id="v3"><sup><small>3</small></sup>  Слушай, Израилю! вие пристъпвате днес да се биете против неприятелите си; да не премалее сърцето ви; не бойте се, нито се смущавайте, нито се ужасявайте от тях; </p>
<p id="v4"><sup><small>4</small></sup>  защото Господ вашият Бог, Той е, Който ходи с вас да се бие за вас против неприятелите ви, за да ви спаси. </p>
<p id="v5"><sup><small>5</small></sup>  И военачалниците нека говорят на людете, като рекат: Кой е построил нова къща и не я е посветил? - Нека си иде и се върне у дома си, да не би да умре в боя, и друг да я посвети. </p>
<p id="v6"><sup><small>6</small></sup>  И кой е насадил лозе и не е ял от плода му? - Нека си иде и се върне у дома си, да не би да умре в боя и друг да яде плода му. </p>
<p id="v7"><sup><small>7</small></sup>  И кой се е сгодил за жена и не я е взел? - Нека си иде и се върне у дома си, да не би да умре в боя, и друг да я вземе. </p>
<p id="v8"><sup><small>8</small></sup>  Военачалниците да говорят още на людете, като рекат: Кой е страхлив и малодушен? - Нека си иде и се върне у дома си, да не би да премалеят сърцата на братята му, както неговото сърце. </p>
<p id="v9"><sup><small>9</small></sup>  И военачалниците, като свършат да говорят на людете, нека поставят полководци над полковете за водители на людете. </p>
<p id="v10"><sup><small>10</small></sup>  Когато се приближиш при някой град, за да воюваш против него, предложи му мир. </p>
<p id="v11"><sup><small>11</small></sup>  Ако ти отговори мирно и ти отвори портите , тогава всичките люде, които се намират в него, да ти станат поданици и да ти работят. </p>
<p id="v12"><sup><small>12</small></sup>  Но ако не направи мир с тебе, но воюва против тебе, тогава да го обсадиш; </p>
<p id="v13"><sup><small>13</small></sup>  и когато го предаде Господ твоят Бог в ръцете ти, тогава да поразиш всичките му мъжки с острото на ножа; </p>
<p id="v14"><sup><small>14</small></sup>  а жените, децата, добитъкът и всичко що се намира в града, всичкити користи от него да вземеш за себе си; и да ядеш користите от неприятелите си, които Господ твоят Бог ти даде. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Така да постъпваш с всичките градове, които са много далеч от тебе, които не са от градовете на тукашните народи. </p>
<p id="v16"><sup><small>16</small></sup>  А от градовете на тия люде, които Господ твоят Бог ти дава за наследство, да не оставиш живо нищо, което диша, <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  но да ги обречеш на изтребление ; хетейците, аморейците, ханаанците, ферезйците, евейците и евусейците, според както Господ твоят Бог ти заповяда; <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  за да не ви научат да правите според всичките мерзости, които те са правили за боговете си, и така да съгрешите против Господа вашия Бог. </p>
<p id="v19"><sup><small>19</small></sup>  Когато обсаждаш някой град за дълго време и воюваш против него, за да го превземеш, да не унищожаваш дърветата му, нито да дигаш на тях секира; да не ги насичаш, защото от тях можеш да се храниш. Човек ли е полското дърво та да се обсажда от тебе? </p>
<p id="v20"><sup><small>20</small></sup>  Само дърветата, които знаеш, че не са хранителни дървета, тях можеш да унищожаваш и изсичаш; и с тях да правиш кули против града, който ти се противи, догде бъде превзет. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 20:1 <i>В името на Господ Бог на Израел</i>: <a href="/bg/The_Urantia_Book/70#p1_15">КУ 70:1.15</a>. </li>
  <li id="fn2"><a href="#cite2">↑</a> 20:1-4 <i>Бог на битките</i>: <a href="/bg/The_Urantia_Book/70#p1_15">КУ 70:1.15</a>.  <i>Бог на битките</i>: <a href="/bg/The_Urantia_Book/89#p6_3">КУ 89:6.3</a>. </li>
  <li id="fn3"><a href="#cite3">↑</a> 20:14 <i>Уловете женските</i>: <a href="/bg/The_Urantia_Book/69#p8_4">КУ 69:8.4</a>. </li>
  <li id="fn4"><a href="#cite4">↑</a> 20:16-18 <i>Бог не е казал „избийте всички врагове“</i>: <a href="/bg/The_Urantia_Book/159#p4_5">КУ 159:4.5</a>. </li>
  <li id="fn5"><a href="#cite5">↑</a> 20:17 <i>Евреите „напълно унищожават“</i>: <a href="/bg/The_Urantia_Book/69#p8_3">КУ 69:8.3</a>. </li>
</ol>
</div>
