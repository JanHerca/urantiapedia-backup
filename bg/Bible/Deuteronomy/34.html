<!--
title: Второзаконие - глава 34
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Deuteronomy/33">Второзаконие - глава 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Deuteronomy/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Моисей се възкачи на моавските полета на планината Нево, на върха Фасга, който е срещу Ерихон. И Господ му показа цялата Галаадска земя до Дан, </p>
<p id="v2"><sup><small>2</small></sup>  цялата Нефталимова земя, Ефремовата и Манасиева земя, и цялата Юдова земя до Западното море, </p>
<p id="v3"><sup><small>3</small></sup>  южната страна, и околността на долината Ерихон, град на палми, до Сигор. </p>
<p id="v4"><sup><small>4</small></sup>  И Господ му каза: Тая е земята, за която съм се клел на Авраама, на Исаака и на Якова, като рекох: На твоето потомство ще я дам. Аз те направих да я видиш с очите си, но в нея няма да минеш. </p>
<p id="v5"><sup><small>5</small></sup>  И тъй, Господният слуга Моисей умря там, в Моавската земя, според казаното от Господа. </p>
<p id="v6"><sup><small>6</small></sup>  И Господ го погреба в долината в Моавската земя срещу Вет-фегор; а до днес никой не знае где е гробът му. </p>
<p id="v7"><sup><small>7</small></sup>  Моисей беше на сто и двадесет години, когато умря; очите му не се помрачиха, нито силата му намаля. </p>
<p id="v8"><sup><small>8</small></sup>  И израилтяните плакаха за Моисея тридесет дена в моавските полета; така се изпълниха дните на плача и жалейката за Моисея. </p>
<p id="v9"><sup><small>9</small></sup>  А Исус Навиевият син беше пълен с мъдър дух, защото Моисей беше възложил ръцете си на него; та израилтяните го слушаха, и вършеха според както Господ беше заповядал на Моисея. </p>
<p id="v10"><sup><small>10</small></sup>  Не се издигна вече в Израиля пророк като Моисея, когото Господ познаваше лице с лице </p>
<p id="v11"><sup><small>11</small></sup>  относно всичките знания и чудеса, които Господ го изпрати да извърши в Египетската земя върху Фараона, върху всичките му слуги и върху цялата му земя, </p>
<p id="v12"><sup><small>12</small></sup>  и относно всичката мощна ръка, и относно всичкия голям ужас, които Моисей прояви пред очите на целия Израил. </p>
