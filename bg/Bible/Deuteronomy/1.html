<!--
title: Второзаконие - глава 1
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Deuteronomy/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Deuteronomy/2">Второзаконие - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето думите, които Моисей говори на целия Израил оттатък Иордан, в пустинята, на полето срещу Суф, между Фаран, Тофол, Лаван, Асирот и Дизаав. </p>
<p id="v2"><sup><small>2</small></sup>  (Има единадесет дена разстояние от Хорив през пътя на поляната Сиир до Кадис-варни). </p>
<p id="v3"><sup><small>3</small></sup>  В четиридесетата година, в единадесетия месец на първия ден от месеца, Моисей говори на израилтяните според всичко що Господ му заповяда за тях, </p>
<p id="v4"><sup><small>4</small></sup>  след като беше поразил аморейския цар Сион, който живееше в Есевон и васанския цар Ог, който живееше в Астарот, в Едраи. </p>
<p id="v5"><sup><small>5</small></sup>  Оттатък Иордан в Моавската земя, почна Моисей да изяснява тоя закон, като казваше: </p>
<p id="v6"><sup><small>6</small></sup>  Господ нашият Бог ни говори на Хорив, казвайки: Доволно сте седели на тая планина. </p>
<p id="v7"><sup><small>7</small></sup>  Обърнете се, тръгнете по пътя си та идете към планинските страни на аморейците и към всичките им съседни места в полето, в поляната на долината, и към юг, и към крайморията в земята на ханаанците, и към Ливан до голямата река, реката Ефрат. </p>
<p id="v8"><sup><small>8</small></sup>  Ето, Аз турям пред вас тая земя; влезте та завладейте земята, за която Господ се е клел на бащите ви, на Авраама, Исаака и Якова, че ще я даде на тях и на потомството им подир тях. </p>
<p id="v9"><sup><small>9</small></sup>  В онова време ви говорих, казвайки: Аз сам не мога да ви нося. </p>
<p id="v10"><sup><small>10</small></sup>  Господ вашият Бог ви е умножил; и, ето, днес по множество вие сте като звездите на небето. </p>
<p id="v11"><sup><small>11</small></sup>  (Господ Бог на бащите ви да ви умножи хиляди пъти повече от колкото сте сега, и да ви благослови според както ви е обещал!) </p>
<p id="v12"><sup><small>12</small></sup>  Как ще мога аз сам да нося тая тегоба - вас, и товара от вас и вашите препирни? </p>
<p id="v13"><sup><small>13</small></sup>  Изберете измежду племената си мъже мъдри, разумни и познати; и аз ще ги поставя началници над вас. </p>
<p id="v14"><sup><small>14</small></sup>  И вие в отговор ми рекохте: Това, което каза ти, добре е да го направим. </p>
<p id="v15"><sup><small>15</small></sup>  Прочее, взех началниците на племената ви, мъдри и познати мъже, и ги поставих началници над вас, хилядници, стотници, петдесетници, десетници и надзиратели на племената ви. </p>
<p id="v16"><sup><small>16</small></sup>  И в онова време заръчах на съдиите ви, като казах: Изслушвайте съдебните дела на братята си, и съдете правилно между човека и брата му и чужденеца, който е при него. </p>
<p id="v17"><sup><small>17</small></sup>  В съда да не гледате на лице; да изслушвате малкия, както големия; да се не боите от човешко лице, защото съдът е Божий. И всяко дело, което е много мъчно за вас, отнасяйте се до мене, и аз ще го изслушвам. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  И в онова време заповядах ви всичко, което трябваше да вършите. </p>
<p id="v19"><sup><small>19</small></sup>  Като отпътувахме от Хорив, преминахме цялата оная голяма и страшна пустиня, която видяхте, и се отправихме към планинските страни на аморейците, според както Господ нашият Бог ни заповяда, и дойдохме на Кадис-варни. </p>
<p id="v20"><sup><small>20</small></sup>  И рекох ви: Дойдохте до планинските страни на аморейците, които ви дава Господ нашият Бог. </p>
<p id="v21"><sup><small>21</small></sup>  Ето, Господ твоят Бог туря пред тебе тая земя; върви напред, завладей я както ти е говорил Господ Бог на бащите ти; не бой се и да не те е страх. </p>
<p id="v22"><sup><small>22</small></sup>  Тогава всички вие дойдохте при мене и рекохте: Да изпратим мъже пред нас, за да съгледат за нас земята, и да ни донесат известие, по кой път да отидем в нея, и в кои градове да идем. </p>
<p id="v23"><sup><small>23</small></sup>  Това ми беше угодно: за това избрах от вас дванадесет мъже, по един мъж от всяко племе. </p>
<p id="v24"><sup><small>24</small></sup>  И те като тръгнаха възкачиха се на поляната, и, пристигнали до долината Есхол, я съгледаха. </p>
<p id="v25"><sup><small>25</small></sup>  И взеха в ръцете си от плодовете на земята, та ни донесоха: донесоха ни и известие, като казаха: Земята, която Господ нашият Бог ни дава, е добра. </p>
<p id="v26"><sup><small>26</small></sup>  Но вие отказахте да вървите напред, а се възпротивихте на повелението на Господа вашия Бог. </p>
<p id="v27"><sup><small>27</small></sup>  Роптахте в шатрите си и рекохте: Понеже ни мразеше Господ, за това ни изведе из Египетската земя, за да ни предаде в ръцете на аморейците и да ни изтреби. </p>
<p id="v28"><sup><small>28</small></sup>  Къде да вървим ние напред? Нашите братя ни обезсърчиха, понеже рекоха: Людете са по-големи и по-високи от нас; градовете са големи и укрепени до небето; още и видяхме там Енаковите потомци. </p>
<p id="v29"><sup><small>29</small></sup>  Но аз ви рекох: Да се не ужасявате и да се не боите от тях. </p>
<p id="v30"><sup><small>30</small></sup>  Господ вашият Бог, Който върви пред вас, Той ще се бие за вас, също както стори за вас пред очите ви в Египет </p>
<p id="v31"><sup><small>31</small></sup>  и в пустинята, гдето ти видя как Господ твоят Бог те е носил, както човек носи сина си, през целия път, по който ходихте, догде стигнахте на това място. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  А относно това вие не повярвахте Господа вашия Бог. </p>
<p id="v33"><sup><small>33</small></sup>  Който вървеше пред вас в пътя, за да ви търси място, где да поставите стан, нощем с огън, за да ви показва пътя, по който трябваше да вървите, а денем с облак. </p>
<p id="v34"><sup><small>34</small></sup>  А Господ чу гласа на думите ви, и като се разгневи закле се, казвайки: </p>
<p id="v35"><sup><small>35</small></sup>  Ни един от човеците на това зло поколение няма да види добрата земя, за която се клех, че ще я дам на бащите ви, </p>
<p id="v36"><sup><small>36</small></sup>  освен Халев Ефониевият син; той ще я види, и нему и на потомците му ще дам земята, на която стъпи, защото напълно последва Господа. </p>
<p id="v37"><sup><small>37</small></sup>  Па и на мене се разгневи Господ, поради вас, като каза: Нито ти ще влезеш там; </p>
<p id="v38"><sup><small>38</small></sup>  Исус Навиевият син, който ти слугува, той ще влезе там. Насърчи го, защото той ще даде земята за наследство на Израиля. </p>
<p id="v39"><sup><small>39</small></sup>  При това, малките ви, за които казахте, че ще бъдат разграбени и чадата ви, които днес не познават още добро или зло, те ще влязат там, и на тях ще дам земята и те ще я владеят. </p>
<p id="v40"><sup><small>40</small></sup>  Вие се върнете та идете в пустинята по пътя за Червеното море. </p>
<p id="v41"><sup><small>41</small></sup>  Тогава в отговор ми рекохте: Съгрешихме против Господа; ние ще вървим напред и ще воюваме според всичко, каквото ни заповяда Господ нашият Бог. И препасахте всеки войнишките си оръжия и се надпреварвахте да се изкачвате на поляната. </p>
<p id="v42"><sup><small>42</small></sup>  А Господ ми рече: Кажи им: Да се не изкачвате нито да воювате, защото Аз не съм всред вас, да не би да бъдете поразени пред неприятелите си. </p>
<p id="v43"><sup><small>43</small></sup>  Така ви говорих; но вие не послушахте, а престъпихте Божията заповед и надменно се изкачихте на поляната. </p>
<p id="v44"><sup><small>44</small></sup>  Тогава аморейците, които живееха на оная поляна, излязоха против вас, гониха ви, както правят пчелите, и поразиха ви в Сиир и до Орма, </p>
<p id="v45"><sup><small>45</small></sup>  И като се върнахте плакахте пред Господа; но Господ не послуша гласа ви нито ви даде ухо. </p>
<p id="v46"><sup><small>46</small></sup>  Така стояхте в Кадис дълго време, според колкото дни прекарахте там . </p>
<h2>препратки</h2>
<div>
<ol>
  <li id="fn1"><a href="#cite1">↑</a> 1:17 <i>Бог на правосъдието</i>: <a href="/bg/The_Urantia_Book/96#p6_3">КУ 96:6.3</a>. </li>
  <li id="fn2"><a href="#cite2">↑</a> 1:31 <i>Понятие за „баща“</i>: <a href="/bg/The_Urantia_Book/196#p0_2">КУ 196:0.2</a>. </li>
</ol>
</div>
