<!--
title: Второзаконие - глава 17
description: 
published: true
date: 2022-10-6T9:45:13Z
tags: bible, bible—deuteronomy
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/16">Второзаконие - глава 16</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/18">Второзаконие - глава 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Да не принасяш на Господа твоя Бог говедо или овца с недостатък или с каква да било недъгавост; понеже това е мерзост на Господа твоя Бог. </p>
<p id="v2"><sup><small>2</small></sup>  Ако се намери всред вас, в някой от градовете ти, които Господ твоят Бог ти дава, мъж или жена да стори зло пред Господа твоя Бог, като престъпи завета Му, </p>
<p id="v3"><sup><small>3</small></sup>  и отиде та послужи на други богове и им се поклони, - на слънцето, или на луната, или какво да било от небесното множество, - нещо което съм запретил, </p>
<p id="v4"><sup><small>4</small></sup>  тогава, когато ти се извести това и чуеш, да изпитваш добре, и, ето, ако това нещо е истинно, ако е вярно, че такава мерзост се върши в Израиля, </p>
<p id="v5"><sup><small>5</small></sup>  то да изведеш вън при портите си мъжа или жената, които са сторили това зло, и да убиеш мъжа или жената с камъни, за да умрат. </p>
<p id="v6"><sup><small>6</small></sup>  Чрез думите на двама или на трима свидетели да се убива оня, който е за смърт; а чрез думите само на един свидетел да се не убива. </p>
<p id="v7"><sup><small>7</small></sup>  Ръцете на свидетелите да бъдат първи на него, за да го убият, и после ръцете на всичките люде. Така да отмахнеш злото изсред себе си. </p>
<p id="v8"><sup><small>8</small></sup>  Ако се появи някоя работа, която е за тебе много мъчна, да отсъдиш спорни дела отвътре местожителствата си между кръв и кръв, между съдба и съдба, или между побой и побой, тогава да станеш и да отидеш на мястото, което избере Господ твоят Бог, </p>
<p id="v9"><sup><small>9</small></sup>  и да идеш при левитските свещеници и при онзи, който ще бъде съдия в онова време, и да ги попиташ; и те ще ти кажат решението на съда. </p>
<p id="v10"><sup><small>10</small></sup>  А ти да постъпиш според присъдата, която ти кажат от мястото, което избере Господ; и да внимаваш да сториш по всичко, което те научат. </p>
<p id="v11"><sup><small>11</small></sup>  Да постъпиш според изяснението на закона, както те научат, и според присъдата, която ти рекат; да се не отклоняваш надясно или наляво от присъдата, която ти кажат. </p>
<p id="v12"><sup><small>12</small></sup>  А човекът, който би постъпил надменно, като не послуша свещеника, който стои да служи там пред Господа твоя Бог, или не послуша съдията, тоя човек да умре; и така да отмахнеш злото от Израиля. </p>
<p id="v13"><sup><small>13</small></sup>  Всичките люде, като чуят, ще се убоят и не ще бъдат вече надменни. </p>
<p id="v14"><sup><small>14</small></sup>  Когато влезеш в земята, която Господ твоят Бог ти дава, и я завладееш и се заселиш в нея, ако речеш: Ще си поставя цар, както всичките народи, които са около мене, </p>
<p id="v15"><sup><small>15</small></sup>  тогава да си поставиш за цар онзи, когото избере Господ твоят Бог; от братята си да си поставиш цар; не бива да поставиш над себе си чужденец, който не ти е брат. </p>
<p id="v16"><sup><small>16</small></sup>  Но той да не си събира много коне, нито да връща людете в Египет с цел да умножава коне; защото Господ ви е казал: Да се не връщате вече през оня път. </p>
<p id="v17"><sup><small>17</small></sup>  Нито да си взема той много жени, за да се не отклони твърде много сребро и злато. </p>
<p id="v18"><sup><small>18</small></sup>  А когато седне на царския си престол, нека си направи в една книга препис на тоя закон, от книгата която е пред левитските свещеници. </p>
<p id="v19"><sup><small>19</small></sup>  Преписът да се намира при него, и да прочита в него през всичките дни на живота си, за да се научи да се бои от Господа своя Бог, да пази всичките думи на тоя закон и тия повеления да ги върши; </p>
<p id="v20"><sup><small>20</small></sup>  за да се не надигне сърцето му над братята му и да се не отклонява от заповедта надясно или наляво; за да остане много години на царството си, той и чадата му, всред Израиля. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/16">Второзаконие - глава 16</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/18">Второзаконие - глава 18</a></td>
      </tr>
    </tbody>
  </table>
</figure>
