<!--
title: Второзаконие - глава 31
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/30">Второзаконие - глава 30</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/32">Второзаконие - глава 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това Моисей, като изговори тия думи на целия Израил, прибави та им каза: </p>
<p id="v2"><sup><small>2</small></sup>  На сто и двадесет години съм аз днес; не мога вече да излизам и да влизам; и Господ ми е казал: Няма да преминеш тоя Иордан. </p>
<p id="v3"><sup><small>3</small></sup>  Господ твоят Бог Той ще върви пред тебе; Той ще изтреби тия народи от пред тебе, и ти ще ги завладееш; и Исус, той ще върви пред тебе, според както Господ говори. </p>
<p id="v4"><sup><small>4</small></sup>  И Господ ще им направи така както направи на аморейските царе Сион и Ог, и на земята им, които изтреби. </p>
<p id="v5"><sup><small>5</small></sup>  Господ ще ги предаде вам; и вие да им сторите според всичките заповеди, които съм ви заповядал. </p>
<p id="v6"><sup><small>6</small></sup>  Бъдете силни и дързостни, не бойте се нито да се страхувате от тях; защото Господ твоят Бог Той е, Който върви пред теме; не ще отстъпи от тебе нито ще те остави. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Тогава Моисей повика Исуса и му каза, пред целия Израил: Бъди силен и смел, защото ти ще въведеш тия люде в земята, за която Господ се е клел на бащите им, че ще им я даде, и ти ще им я разделиш за наследство. </p>
<p id="v8"><sup><small>8</small></sup>  Господ, Той е, Който ходи пред тебе, Той ще бъде с тебе; не ще отстъпи от тебе нито ще те остави; не бой се нито се страхувай. </p>
<p id="v9"><sup><small>9</small></sup>  А Моисей написа тоя закон и го предаде на свещениците, Левиевите потомци, които носеха ковчега за плочите на Господния завет, и на всичките Израилеви старейшини. </p>
<p id="v10"><sup><small>10</small></sup>  Моисей им заповяда, казвайки: В края на всяка седма година, в годината определена за опрощаването, в празника на скинопигията, </p>
<p id="v11"><sup><small>11</small></sup>  когато целия Израил се събира да се явява пред Господа твоя Бог на мястото, което Той избере, да прочиташ тоя закон пред целия Израил на всеослушание. </p>
<p id="v12"><sup><small>12</small></sup>  Събирай людете, мъжете, жените, децата и чужденеца, който е отвътре градовете ти, за да чуят и се научат, та да се боят от Господа вашия Бог, и да внимават да изпълняват всичките думи на тоя закон; <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  да чуят и чадата им, които не знаят, та да се научат да се боят от Господа вашия Бог до тогава, до когато живеете в земята, към която преминавате през Иордан, за да я завладеете. </p>
<p id="v14"><sup><small>14</small></sup>  Тогава Господ каза на Моисея: Ето, наближават дните ти да умреш; повикай Исуса, и представете се в шатъра за срещане, за да му дам поръчка. Моисей, прочее, отиде и Исус, и се представи в шатъра за срещане. </p>
<p id="v15"><sup><small>15</small></sup>  И Господ се яви в шатъра в облачен стълб; и облачният стълб застана до върха на шатъра. </p>
<p id="v16"><sup><small>16</small></sup>  И Господ рече на Моисея: Ето, ти ще заспиш с бащите си; а тия люде ще се подигнат да блудствуват след чуждите богове на земята, гдето отиват да се намират между тях, а ще оставят Мене, и ще престъпват завета, който направих с тях. </p>
<p id="v17"><sup><small>17</small></sup>  И в оня ден гневът на Ми ще пламне против тях, а Аз ще ги оставя и ще скрия лицето Си от тях; и ще бъдат разграбвани, и много злини и скърби ще ги постигнат; та ще кажат в оня ден; Не постигнаха ли ни тия злини понеже нашият Бог не е всред нас? </p>
<p id="v18"><sup><small>18</small></sup>  И в оня ден Аз непременно ще скрия от тях лицето Си поради всичките злини, които ще са сторили, като се обърнат към чужди богове. </p>
<p id="v19"><sup><small>19</small></sup>  И сега, напишете си тая песен и научете израилтяните на нея; турете я в устата им, тъй щото тая песен да Ми бъде за свидетелство против израилтяните. </p>
<p id="v20"><sup><small>20</small></sup>  Защото, като ги въведа в земята, за която съм се клел на бащите им, земя гдето текат мляко и мед, и те ядат и се наситят и затлъстеят, тогава ще се обърнат към чужди богове и ще им служат, а Мене ще отхвърлят с презрение и ще нарушават завета Ми. <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  И като ги постигнат много злини и Скърби, тая песен ще говори против тях като свидетел защото няма да се забрави от устата на потомството им; понеже Аз зная мислите, които те размишляват още сега, преди да съм се клел. </p>
<p id="v22"><sup><small>22</small></sup>  И тъй Моисей написа тая песен в същия ден, и научи израилтяните на нея. </p>
<p id="v23"><sup><small>23</small></sup>  А Господ заръча на Исуса Навиевия син, казвайки: Бъди силен и дързостен, защото ти ще въведеш израилтяните в земята, за която съм им се клел; и Аз ще бъда с тебе. </p>
<p id="v24"><sup><small>24</small></sup>  А когато Моисей написа на книга думите на тоя закон дори до край, </p>
<p id="v25"><sup><small>25</small></sup>  тогава Моисей заповяда на левитите, които носеха ковчега за плочите , на Господния завет, като каза: </p>
<p id="v26"><sup><small>26</small></sup>  Вземете тая книга на закона и турете я край ковчега за плочите на завета на Господа нашия Бог; и там ще бъде за свидетелство против тебе. </p>
<p id="v27"><sup><small>27</small></sup>  Защото аз зная непокорството ти и коравината на врата ти. Ето, догде съм още жив между вас днес, вие сте били непокорни Господу; а колко повече ще бъдете след като умра! </p>
<p id="v28"><sup><small>28</small></sup>  Съберете при мене всичките старейшини на племената си и първенците си, за да говоря тия думи на всеослушание и да призова небето и земята за свидетели против тях. </p>
<p id="v29"><sup><small>29</small></sup>  Понеже знам, че подир смъртта ми непременно ще се развратите и отклоните от пътя, за който ви заповядах; и в послешните дни злини ще ви застигнат, понеже ще вършите зло пред Господа и ще Го разгневите с делата на ръцете си. </p>
<p id="v30"><sup><small>30</small></sup>  Моисей, прочее, изговори до край, на всеослушание пред цялото Израилево общество, думите на тая песен: - </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/30">Второзаконие - глава 30</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/32">Второзаконие - глава 32</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 31:6 <i>Бог никога няма да остави Исус сам</i>: <a href="/bg/The_Urantia_Book/157#p6_13">КУ 157:6.13</a>. </li>
  <li id="fn2"><a href="#cite2">↑</a> 31:6,8 <i>Той няма да ни изостави</i>: <a href="/bg/The_Urantia_Book/3#p1_4">КУ 3:1.4</a>. </li>
  <li id="fn3"><a href="#cite3">↑</a> 31:12 <i>Непознати в рамките на портите</i>: <a href="/bg/The_Urantia_Book/27#p4_3">КУ 27:4.3</a>. </li>
  <li id="fn4"><a href="#cite4">↑</a> 31:20 <i>Те ядоха и надебеляха</i>: <a href="/bg/The_Urantia_Book/165#p4_8">КУ 165:4.8</a>. </li>
</ol>
</div>
