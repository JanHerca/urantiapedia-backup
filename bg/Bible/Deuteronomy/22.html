<!--
title: Второзаконие - глава 22
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Deuteronomy/21">Второзаконие - глава 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Deuteronomy/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Deuteronomy/23">Второзаконие - глава 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Когато водиш изгубено говедото или овцата на брата си, да не ги изоставиш непременно да ги върнеш на брата си. </p>
<p id="v2"><sup><small>2</small></sup>  И ако братът ти не е близо при тебе, или ако не знаеш кой е , тогава ги прибери у дома си, и да стоят при тебе, докато ги потърси брат ти; тогава да му ги дадеш. </p>
<p id="v3"><sup><small>3</small></sup>  Така да постъпваш и с осела му; така да постъпваш и с дрехата му; така да постъпваш и с всяко изгубено нещо на брата си, което е изгубил и ти го намериш; не бива да ги изоставиш. </p>
<p id="v4"><sup><small>4</small></sup>  Когато видиш осела на брата си или говедото му паднало на пътя, да не ги изоставиш непременно да ги дигнеш заедно с него. </p>
<p id="v5"><sup><small>5</small></sup>  Жена да не носи мъжко облекло, нито мъж да се облича с женска дреха; понеже всички, които правят така, са мерзост на Господа твоя Бог. </p>
<p id="v6"><sup><small>6</small></sup>  Ако се случи птиче гнездо да бъде на пътя ти, на някое дърво или на земята, и в него пилета или яйца, и майката лежи на пилетата или на яйцата, да не вземаш майката заедно с малките. </p>
<p id="v7"><sup><small>7</small></sup>  Непременно да пуснеш майката, а малките бива да вземеш за себе си; за да ти бъде добре и да се продължат дните ти. </p>
<p id="v8"><sup><small>8</small></sup>  Когато строиш нова къща, да правиш ограда около стрехите си, за да не навлечеш на къщата си виновност за кръв, в случай, че падне някой от покрива . </p>
<p id="v9"><sup><small>9</small></sup>  Да не сееш лозето си с разнородни семена, за да се не изгуби цялото му произведение, - семето, което си сял и плодът на лозето. </p>
<p id="v10"><sup><small>10</small></sup>  Да не ореш с вол и осел заедно. </p>
<p id="v11"><sup><small>11</small></sup>  Да не обличаш дреха направена от вълна и лен смесени заедно. </p>
<p id="v12"><sup><small>12</small></sup>  Да си правиш ресни по четирите краища на дрехата, с която се покриваш. </p>
<p id="v13"><sup><small>13</small></sup>  Ако някой вземе жена и, след като влезе при нея, я намрази, </p>
<p id="v14"><sup><small>14</small></sup>  и я наклевети в срамотни работи, и навлече на нея лошо име, като рече: Взех тая жена, и като се приближих при нея, не я намерих девица, </p>
<p id="v15"><sup><small>15</small></sup>  тогава бащата и майката на момата да вземат и занесат белезите от девството на момата при градските старейшини в портата; </p>
<p id="v16"><sup><small>16</small></sup>  и бащата да рече на старейшините: Дадох дъщеря си на тоя човек за жена; но той я мрази, </p>
<p id="v17"><sup><small>17</small></sup>  и, ето, момата наклеветил я е в срамотни работи, като е казал: Не намерих дъщеря ти девица; но ето белезите от девството на дъщеря ми. И да разгънат дрехата пред градските старейшини. </p>
<p id="v18"><sup><small>18</small></sup>  Тогава старейшините на оня град да вземат човека да го накажат, </p>
<p id="v19"><sup><small>19</small></sup>  като го глобят сто сребърни сикли ; той да ги даде на бащата на момата, защото е навлякъл лошо име на Израилска девица. И тя да му бъде жена; не бива да я напуска през целия си живот. </p>
<p id="v20"><sup><small>20</small></sup>  Но ако е истинно това нещо, че не се е намерило девство у момата, </p>
<p id="v21"><sup><small>21</small></sup>  тогава да изведат момата и да я поставят пред вратата на бащиния и дом, и мъжете от града й да я убият с камъни, та да умре; защото е сторила безчестие в Израиля, като е блудствувала в бащиния си дом. Така да отмахнеш злото изсред себе си. </p>
<p id="v22"><sup><small>22</small></sup>  Ако се намери някой лежащ с омъжена жена, тогава и двамата да бъдат убити, мъжът, който е лежал с жената и жената. Така да отмахнеш злото от Израиля. </p>
<p id="v23"><sup><small>23</small></sup>  Ако някой намери в града някоя млада девица, сгодена за мъж, и лежи с нея, </p>
<p id="v24"><sup><small>24</small></sup>  тогава да изведете и двамата пред портата на оня град, и да ги убиете с камъни, та да умрат, - момата, защото не е извикала, като е била в града, и мъжа, защото е обезчестил жената на ближния си. Така да отмахнеш злото изсред себе си. </p>
<p id="v25"><sup><small>25</small></sup>  Но ако някой намери на полето сгодена мома и я изнасили, тогава само мъжът, който е лежал с нея, да бъде убит; </p>
<p id="v26"><sup><small>26</small></sup>  а на момата да не направиш нищо; в момата няма грях, който заслужава смърт; защото това нещо е, както кога някой се спусне върху ближния си и го убие, </p>
<p id="v27"><sup><small>27</small></sup>  понеже, както я е намерил на полето, сгодената мома е извикала, но не е имало, кой да я отърве. </p>
<p id="v28"><sup><small>28</small></sup>  Ако някой намери млада несгодена девица и като я хване лежи с нея, и ги намерят, </p>
<p id="v29"><sup><small>29</small></sup>  тогава оня, който е лежал с нея, да даде на бащата на момата петдесет сребърни сикли ; и тя да му стане жена понеже я е обезчестил; не бива да я напуска през целия си живот. </p>
<p id="v30"><sup><small>30</small></sup>  Никой да не взима жената на баща си, нито да открива полата на баща си. </p>
