<!--
title: Второзаконие - глава 3
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/2">Второзаконие - глава 2</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/4">Второзаконие - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава възвихме та отидохме към Васан; и васанският цар Ог излезе против нас, той и всичките му люде, на бой в Едраи. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  А Господ ми рече: Не бой се от него, защото предадох в ръката ти него, всичките му люде и земята му; ще му направиш както направи на аморейския цар Сион, който живееше в Есевон. </p>
<p id="v3"><sup><small>3</small></sup>  И така, Господ нашият Бог предаде в ръката ни и васанския цар Ог и всичките му люде; и поразихме го така, че не му оставихме никого да оцелее. </p>
<p id="v4"><sup><small>4</small></sup>  В онова време превзехме всичките му градове; нямаше град, който не превзехме от тях; шестдесет града, цялата Арговска област, царството на Ога във Васан. </p>
<p id="v5"><sup><small>5</small></sup>  Всичките тия градове бяха укрепени с високи стени, с порти и лостове; и освен тях имаше твърде много неукрепени градове. </p>
<p id="v6"><sup><small>6</small></sup>  Тях изтребихме, както сторихме на есевонския цар Сион; изтребихме всеки град, с мъжете, жените и децата. </p>
<p id="v7"><sup><small>7</small></sup>  А всичкия добитък и користите на градовете разграбихме за себе си. </p>
<p id="v8"><sup><small>8</small></sup>  Така, в онова време, взехме от ръцете на двамата аморейски царе земята, която оттатък Иордан, от потока Арнон до планината Ермон; </p>
<p id="v9"><sup><small>9</small></sup>  (Ермон сидонците наричат Сирион, а аморейците го наричат Санир); </p>
<p id="v10"><sup><small>10</small></sup>  всичките градове на поляната, целия Галаад и целия Васан, до Салха и Едраи, градове от царството на Ога във Васан, </p>
<p id="v11"><sup><small>11</small></sup>  (Защото само васанският цар Ог беше останал от оцелелите от исполините; ето, леглото му беше желязно легло; не е ли то в Рава на амонците? Дължината му беше девет лакътя, и широчината му четири лакътя, според лакътя на мъж.) </p>
<p id="v12"><sup><small>12</small></sup>  И дадох на рувимците и на гадците земята, който превзехме в онова време, от Ароир, който е при потока Арнон и половината от планинските страни на Галаад с градовете му; </p>
<p id="v13"><sup><small>13</small></sup>  а остатъка на Галаад и целия Васан, царството на Ога, дадох на половината от манасиевото племе, цялата Арговска област, с целия Васан, който се нарича земя на исполините. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Манасиевият потомец Яир взе цялата Арговска област до границите на гесурците и маахатците, и нарече земите по свое име Васан-авот-яир, както се наричат и до днес. </p>
<p id="v15"><sup><small>15</small></sup>  А на Махира дадох Галаад. </p>
<p id="v16"><sup><small>16</small></sup>  Но на рувимците и на гадците дадох от Галаад до потока Арнон, до средата на потока, за граница, и до потока Явок, границата на амонците, </p>
<p id="v17"><sup><small>17</small></sup>  и полето, и Иордан, който им е граница от Хинерот до морето в полето, то ест , Соленото море, под Асдот-фасга на изток. </p>
<p id="v18"><sup><small>18</small></sup>  В онова време ви заповядах, казвайки: Господ вашият Бог ви даде тая земя да я притежавате; затова всички вие храбри мъже минете въоръжени пред братята си израилтяните. </p>
<p id="v19"><sup><small>19</small></sup>  Само жените ви, децата ви и добитъкът ви (защото зная, че имате много добитък) нека останат в градовете, които ви дадох, </p>
<p id="v20"><sup><small>20</small></sup>  догде Господ успокои братята ви както е успокоил и вас, и превземат и те земята, която Господ нашият Бог ще им даде оттатък Иордан; тогава да се върнете всеки в наследството, което ви дадох. </p>
<p id="v21"><sup><small>21</small></sup>  В онова време заръчах на Исуса, като му казах: Очите ти видяха всичко що стори Господ вашият Бог на тия двама царе; така ще направи Господ и на всичките царства, към които преминаваш. </p>
<p id="v22"><sup><small>22</small></sup>  Да се не боите от тях; защото Господ вашият Бог, Той воюва за вас. </p>
<p id="v23"><sup><small>23</small></sup>  В онова време се молих Господу, казвайки: </p>
<p id="v24"><sup><small>24</small></sup>  Господи Иеова, Ти си почнал да показваш на слугата Си величието Си и крепката Си ръка; защото кой и тоя бог, на небето или на земята, който може да работи, както Ти работиш и според Твоите мощни дела? <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Нека премина, моля Ти се, и видя добрата земя оттатък Иордан, оная добра планинска страна и Ливан. </p>
<p id="v26"><sup><small>26</small></sup>  Но Господ понеже бе се разгневил на мене поради вас, не ме послуша; и Господ ми рече: Стига ти; да Ми не продумаш вече за това. </p>
<p id="v27"><sup><small>27</small></sup>  Възкачи се на върха на Фасга, и дигни очи към запад и север, към юг и изток, та гледай земята с очите си; защото няма да преминеш тоя Иордан. </p>
<p id="v28"><sup><small>28</small></sup>  И заръчай на Исуса, насърчи го и укрепи го; защото той ще мине пред тия люде, и той ще им раздели за наследство земята, който ще видиш. </p>
<p id="v29"><sup><small>29</small></sup>  И така, седяхме в долината срещу Вет-фегор. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/2">Второзаконие - глава 2</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/4">Второзаконие - глава 4</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 3:1-7 <i>Набег срещу Ог</i>: <a href="/bg/The_Urantia_Book/69#p8_3">КУ 69:8.3</a>. </li>
  <li id="fn2"><a href="#cite2">↑</a> 3:13 <i>Земя на гиганти</i>: <a href="/bg/The_Urantia_Book/77#p2_3">КУ 77:2.3</a>. </li>
  <li id="fn3"><a href="#cite3">↑</a> 3:24 <i>На небето горе, на земята долу</i>: <a href="/bg/The_Urantia_Book/3#p1_1">КУ 3:1.1</a>. </li>
</ol>
</div>
