<!--
title: Второзаконие - глава 4
description: 
published: true
date: 2022-10-6T9:45:13Z
tags: bible, bible—deuteronomy
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/3">Второзаконие - глава 3</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/5">Второзаконие - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Сега слушай, Израилю, повеленията и съдбите, които ви уча да вършите, за да живеете, и да влезете и наследите земята, която ви дава Господ Бог на бащите ви. </p>
<p id="v2"><sup><small>2</small></sup>  Да не притурите нищо на думите, които ви заповядвам, нито да отнемате от тях, за да пазите заповедите на Господа нашият Бог, които ви заповядвам. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Очите ви са видели що направи Господ, поради Ваалфегора; защото Господ вашият Бог изтреби изсред вас всичките човеци, които се поведоха по Ваалфегора. </p>
<p id="v4"><sup><small>4</small></sup>  А вие, които сте се привързали при Господа вашият Бог, всички сте живи днес. </p>
<p id="v5"><sup><small>5</small></sup>  Ето, аз ви научих повеления и съдби, според както Господ моят Бог ми заповяда, за да вършите според тях в земята, в която влизате да я наследите. </p>
<p id="v6"><sup><small>6</small></sup>  И тъй, пазете и вършете ги; защото това е мъдростта ви и благоразумието ви пред очите на племената, които, като чуят за всички тия повеления, ще рекат: Ето, мъдри и разумни люде са тия на тоя велик народ. </p>
<p id="v7"><sup><small>7</small></sup>  Защото кой народ е толкова велик щото да има бог тъй близо при себе си, колкото е Иеова нашият Бог близо при нас всеки път, когато Го призоваваме? </p>
<p id="v8"><sup><small>8</small></sup>  Или кой народ е толкова велик щото да има такива справедливи повеления и съдби, какъвто и целият тоя закон, който излагам пред вас днес? </p>
<p id="v9"><sup><small>9</small></sup>  Само внимавай на себе си и пази добре душата си, да не би да забравиш делата, които очите ти са видели, и да не би да се изгубят от сърцето ти, през всичките дни на живота ти; но предавай ги на чадата си и на внуците си; </p>
<p id="v10"><sup><small>10</small></sup>  предавай им за деня, в който ти застана пред Господа твоя Бог на Хорив, когато Господ ми каза: Събери Ми людете, и ще ги направя да чуят думите Ми, за да се научат да се боят от Мене през всичкото време догдето живеят на земята, и те да учат чадата си на това . </p>
<p id="v11"><sup><small>11</small></sup>  Вие се приближихте и застанахте под планината; и планината гореше в огън до сред небето, и имаше тъмнина, облак и мрак. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Тогава Господ ви говори изсред огъня; вие чухте гласа на думите, но не видяхте никакъв образ; само глас чухте . <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  И Той ви изяви завета Си, който ви заповяда да вършите, сиреч, десетте заповеди; и написа ги на две каменни плочи. </p>
<p id="v14"><sup><small>14</small></sup>  И в онова време Господ ми заповяда да ви науча повеления и съдби, за да ги вършите в земята, към която преминавате да я притежавате. </p>
<p id="v15"><sup><small>15</small></sup>  Прочее, внимавайте добре на себе си, (защото в деня, когато Господ ви говори на Хорив изсред огъня вие не видяхте никакъв образ), <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  да не би да се развратите и си направите идол, подобие на някой образ, подобие на мъж или на жена, </p>
<p id="v17"><sup><small>17</small></sup>  подобие на някое животно, което е на земята, подобие на някоя крилата птица, която лети на небето, </p>
<p id="v18"><sup><small>18</small></sup>  подобие на нещо, което пълзи по земята, подобие на някоя риба, която е във водите под земята; </p>
<p id="v19"><sup><small>19</small></sup>  и да не би, като подигнеш очи към небето, и видиш слънцето и луната, звездите и цялото небесно множество, да се мамиш, та да им се кланяш и да служиш на тях, които Господ твоят Бог разпредели на всичките народи под цялото небе. </p>
<p id="v20"><sup><small>20</small></sup>  А вас взе Господ и ви изведе из железарската пещ, из Египет, да Му бъдете люде за наследство, както сте и днес. </p>
<p id="v21"><sup><small>21</small></sup>  При това, Господ се разгневи на мене поради вас, и закле се да не премина Иордан и да не вляза в оная добра земя, който Господ твоят Бог ти дава за наследство, </p>
<p id="v22"><sup><small>22</small></sup>  но да умра в тая земя; аз няма да премина Иордан; а вие ще преминете и ще завладеете оная добра земя. </p>
<p id="v23"><sup><small>23</small></sup>  Внимавайте на себе си да не забравяте завета, който Господ вашият Бог направи с вас, да не би да си направите идол, подобие на нещо, което Господ твоят Бог ти е запретил; </p>
<p id="v24"><sup><small>24</small></sup>  защото Господ твоят Бог е огън пояждащ, Бог ревнив. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Когато ти се родят чада и внуци, ако, като живеете дълго време на земята, се развратите и направите идол, образ на нещо и вършите зло пред Господа твоя Бог и Го разгневите, <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  днес викам небето и земята да свидетелствуват против вас, че непременно скоро ще изчезнете от земята, за превземането на която вие преминавате Иордан; няма да живеете дълго време в нея, а съвсем ще бъдете изтребени. </p>
<p id="v27"><sup><small>27</small></sup>  Господ ще ви разпръсне между племената, и ще останете малочислени между ония народи, всред които Господ ще ви отведе. </p>
<p id="v28"><sup><small>28</small></sup>  Там ще служите на богове, дело на човешки ръце, на дърво и камък, които нито виждат нито чуват, нито ядат нито миришат. </p>
<p id="v29"><sup><small>29</small></sup>  Но ако от там потърсите Господа твоя Бог, всеки от вас ще го намери, ако го потърси с цялото си сърце и с цялата си душа. </p>
<p id="v30"><sup><small>30</small></sup>  Когато се намериш в скръб, и всичко това те постигне, ако най-после се обърнат към Господа твоя Бог и послушат гласа Му, </p>
<p id="v31"><sup><small>31</small></sup>  то, понеже Господ твоят Бог е Бог милостив, той няма да те остави, нито ще те изтреби, нито ще забрави завета, за който се е клел на бащите ти. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Защото попитай сега за миналите времена, които бяха преди тебе, от деня когато Бог създаде човека на земята, и попитай от единия край на небето до другия: ставало ли е такова нещо, като това велико дело, или чувало ли се е подобно на него? <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Люде чули ли са някога Божия глас да говори изсред огън, както ти си чул, и да останат живи? </p>
<p id="v34"><sup><small>34</small></sup>  Или предприел ли е Бог да дойде и вземе за себе си народ изсред друг народ, чрез изпитни, знамения и чудеса, и чрез бой, чрез силна ръка, чрез издигната мишца, и чрез големи ужаси, според всичко, което Господ вашият Бог е сторил за вас в Египет пред очите ви? </p>
<p id="v35"><sup><small>35</small></sup>  На тебе се даде да видиш това, за да познаеш, че Иеова, Той е Бог, и няма друг освен Него. <sup id="cite9"><a href="#fn9">[9]</a></sup></p>
<p id="v36"><sup><small>36</small></sup>  За да те научи, Той те направи да чуеш гласа Му от небето, и показа ти на земята великия Си огън, и ти чу думите Му изсред огъня. </p>
<p id="v37"><sup><small>37</small></sup>  И понеже Той обичаше бащите ти, за това избра тяхното потомство след тях, и с присъствието Си чрез голямата Си сила те изведе из Египет, </p>
<p id="v38"><sup><small>38</small></sup>  за да изгони от пред тебе народи по-големи и по-силни от тебе, да те въведе в земята им и да ти я даде в наследство, както прави днес. </p>
<p id="v39"><sup><small>39</small></sup>  Познай, прочее, днес и вложи в сърцето си, че Иеова е Бог на небето горе и на земята долу; няма друг. <sup id="cite10"><a href="#fn10">[10]</a></sup></p>
<p id="v40"><sup><small>40</small></sup>  И пази повеленията Му и заповедите Му, които днес ти заповядвам, за да благоденствуваш, ти и потомците ти след тебе, и за всегда да се продължат дните ти на земята, който Господ твоят Бог ти дава. </p>
<p id="v41"><sup><small>41</small></sup>  Тогава Моисей отдели от града оттатък Иордан към изгрева на слънцето, </p>
<p id="v42"><sup><small>42</small></sup>  за да прибягва там оня убиец, който убие ближния си по погрешка, без да го е мразил по-напред, и като побегне в един от тия градове, да остане жив. </p>
<p id="v43"><sup><small>43</small></sup>  Те бяха : Восор в пустинята, в полянската земя на рувимците, Рамот в Галаад, в земята на гадците и Голан във Васан, в земята на манасийците. </p>
<p id="v44"><sup><small>44</small></sup>  И ето законът, който Моисей изложи пред израилтяните; </p>
<p id="v45"><sup><small>45</small></sup>  ето, заявленията, повеленията и съдбите, които Моисей изказа на израилтяните, когато бяха излезли из Египет </p>
<p id="v46"><sup><small>46</small></sup>  оттатък Иордан, в долината срещу Вет-фегор, в земята на аморейския цар Сион, който живееше в Есевон, когото Моисей и израилтяните поразиха, след като бяха излезли из Египет, </p>
<p id="v47"><sup><small>47</small></sup>  като превзеха земята му и земята на васанския цар Ог, двамата аморейски царе, които бяха оттатък Иордан към изгрева на слънцето, </p>
<p id="v48"><sup><small>48</small></sup>  от Ароир, който е при устието на реката Арнон, до планината Сион (която е Ермон), </p>
<p id="v49"><sup><small>49</small></sup>  и цялото поле оттатък Иордан на изток, до морето на полето, под Асдот-фасга. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/3">Второзаконие - глава 3</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/5">Второзаконие - глава 5</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 4:2 <i>Писанието не е безпогрешно (Contra)</i>: <a href="/bg/The_Urantia_Book/159#p4_6">КУ 159:4.6</a>. </li>
  <li id="fn2"><a href="#cite2">↑</a> 4:11 <i>Бог обитава в гъста тъмнина</i>: <a href="/bg/The_Urantia_Book/2#p1_1">КУ 2:1.1</a>. </li>
  <li id="fn3"><a href="#cite3">↑</a> 4:12 <i>Ангели на огъня</i>: <a href="/bg/The_Urantia_Book/85#p4_2">КУ 85:4.2</a>. </li>
  <li id="fn4"><a href="#cite4">↑</a> 4:15 <i>Ти не си видял подобие в този ден</i>: <a href="/bg/The_Urantia_Book/96#p5_5">КУ 96:5.5</a>. </li>
  <li id="fn5"><a href="#cite5">↑</a> 4:24 <i>Ревнив от</i>: <a href="/bg/The_Urantia_Book/96#p4_6">КУ 96:4.6</a>.  <i>Бог е казал да ревнува за</i>: <a href="/bg/The_Urantia_Book/4#p3_1">КУ 4:3.1</a>.  <i>Ел</i>: <a href="/bg/The_Urantia_Book/96#p1_7">КУ 96:1.7</a>. </li>
  <li id="fn6"><a href="#cite6">↑</a> 4:25 <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>. </li>
  <li id="fn7"><a href="#cite7">↑</a> 4:31 <i>Милостта</i>: <a href="/bg/The_Urantia_Book/131#p10_6">КУ 131:10.6</a>.  <i>Бог е милостив</i>: <a href="/bg/The_Urantia_Book/2#p5_7">КУ 2:5.7</a>.  <i>Той няма да ни изостави</i>: <a href="/bg/The_Urantia_Book/3#p1_4">КУ 3:1.4</a>.  <i>Служение на милосърдието</i>: <a href="/bg/The_Urantia_Book/6#p3_2">КУ 6:3.2</a>.  <i>Всемилостив</i>: <a href="/bg/The_Urantia_Book/142#p3_7">КУ 142:3.7</a>.  <i>Бог няма да изостави и няма да погуби</i>: <a href="/bg/The_Urantia_Book/96#p4_6">КУ 96:4.6</a>. </li>
  <li id="fn8"><a href="#cite8">↑</a> 4:32 <i>Създаване на човечеството</i>: <a href="/bg/The_Urantia_Book/74#p0_1">КУ 74:0.1</a>. </li>
  <li id="fn9"><a href="#cite9">↑</a> 4:35,39 <i>Господ Бог е един</i>: <a href="/bg/The_Urantia_Book/1#p7_6">КУ 1:7.6</a>.  <i>Един Бог</i>: <a href="/bg/The_Urantia_Book/45#p4_8">КУ 45:4.8</a>.  <i>Един Бог</i>: <a href="/bg/The_Urantia_Book/92#p6_6">КУ 92:6.6</a>.  <i>Няма Бог до теб</i>: <a href="/bg/The_Urantia_Book/1#p0_1">КУ 1:0.1</a>.  <i>Господ е Бог, няма друг освен него</i>: <a href="/bg/The_Urantia_Book/92#p5_8">КУ 92:5.8</a>.  <i>Господ, нашият Бог, е един Бог</i>: <a href="/bg/The_Urantia_Book/10#p7_1">КУ 10:7.1</a>.  <i>Един Бог</i>: <a href="/bg/The_Urantia_Book/131#p10_2">КУ 131:10.2</a>.  <i>Един Бог</i>: <a href="/bg/The_Urantia_Book/92#p5_8">КУ 92:5.8</a>.  <i>Бог е един</i>: <a href="/bg/The_Urantia_Book/56#p4_4">КУ 56:4.4</a>.  <i>Един е Бог и няма друг освен Него</i>: <a href="/bg/The_Urantia_Book/131#p2_2">КУ 131:2.2</a>.  <i>Част 2: Няма никой до</i>: <a href="/bg/The_Urantia_Book/96#p5_5">КУ 96:5.5</a>. </li>
  <li id="fn10"><a href="#cite10">↑</a> 4:39 <i>На небето горе, на земята долу</i>: <a href="/bg/The_Urantia_Book/3#p1_1">КУ 3:1.1</a>.  <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
</ol>
</div>
