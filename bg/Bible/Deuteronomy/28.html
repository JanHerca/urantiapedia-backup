<!--
title: Второзаконие - глава 28
description: 
published: true
date: 2022-10-6T9:45:13Z
tags: bible, bible—deuteronomy
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/27">Второзаконие - глава 27</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/29">Второзаконие - глава 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ако слушаш добре гласа на Господа твоя Бог и внимаваш да вършиш всичките Негови заповеди, които днес ти заповядвам, тогава Господ твоят Бог ще те въздигне над всичките народи на света. <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  И всички тия благословения ще дойдат на тебе и ще почиват на тебе, ако слушаш гласа на Господа твоя Бог. </p>
<p id="v3"><sup><small>3</small></sup>  Благословен ще бъдеш в града, и благословен ще бъдеш на полето. </p>
<p id="v4"><sup><small>4</small></sup>  Благословен ще бъде плодът на утробата ти, плодът на земята ти и плодът от добитъка ти, рожбите от говедата ти и малките от овците ти; </p>
<p id="v5"><sup><small>5</small></sup>  благословен кошът ти и нощвата ти. </p>
<p id="v6"><sup><small>6</small></sup>  Благословен ще бъдеш при влизането си и благословен ще бъдеш при излизането си. </p>
<p id="v7"><sup><small>7</small></sup>  Господ ще направи да бъдат поразени пред тебе неприятелите, които се повдигат против тебе; през един път те ще излизат против тебе, а през седем пътища ще бягат от пред тебе. </p>
<p id="v8"><sup><small>8</small></sup>  Господ ще заповяда да дойде благословение на тебе в житниците ти и във всичките ти предприятия, и ще те благославя в земята, която Господ твоят Бог ти дава. </p>
<p id="v9"><sup><small>9</small></sup>  Господ ще те утвърди като свет народ за Сабе Си, според както ти се е клел, ако пазиш заповедите на Господа твоя Бог и ходиш в Неговите пътища; </p>
<p id="v10"><sup><small>10</small></sup>  И всичките племена на света ще видят, че ти се наричаш с Господното Име, и ще се боят от тебе. </p>
<p id="v11"><sup><small>11</small></sup>  Господ ще те направи да изобилваш с блага, в плода на утробата ти, в плода на добитъка ти и в плода на земята ти, върху земята, за която Господ се е клел на бащите ти да ти я даде. </p>
<p id="v12"><sup><small>12</small></sup>  Господ ще ти отвори добрата Си съкровище, небето, за да дава дъжд на земята ти на времето му, и да благославя всичките дела на ръцете ти; и ти ще заемаш на много народи, а няма да вземаш на заем. </p>
<p id="v13"><sup><small>13</small></sup>  Господ ще те постави глава, а не опашка, та ще бъдеш само отгоре и няма да бъдеш отдолу, ако слушаш заповедите на Господа твоя Бог, които днес ти заповядвам, да ги пазиш и вършиш. </p>
<p id="v14"><sup><small>14</small></sup>  От думите, които днес ви заповядвам, да се не връщаш надясно или наляво, за да отидеш след други богове да им служиш. </p>
<p id="v15"><sup><small>15</small></sup>  Но ако не слушаш гласа на Господа твоя Бог, и не внимаваш да вършиш всичките Му заповеди и повеленията Му, които днес ти заповядвам, то всички тия проклетии ще дойдат на тебе и ще почиват на тебе. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Проклет ще бъдеш в града и проклет ще бъдеш на полето. </p>
<p id="v17"><sup><small>17</small></sup>  Проклети ще бъдат кошът ти и нощвата ти; </p>
<p id="v18"><sup><small>18</small></sup>  проклети ще бъдат плодът на утробите ти и плодът на земята ти, рожбите от говедата ти и малките от овците ти. </p>
<p id="v19"><sup><small>19</small></sup>  Проклет ще бъдеш при влизането си и проклет ще бъдеш при излизането си. </p>
<p id="v20"><sup><small>20</small></sup>  Господ ще изпраща върху тебе проклетия, смущение и разорение във всичките предприятия, които предприемаш да вършиш догде бъдеш изтребен и погинеш скоро, поради злите дела, чрез които си Ме оставил. </p>
<p id="v21"><sup><small>21</small></sup>  Господ ще направи да се залепва за тебе мор, догде те довърши от земята, в която отиваш да я завладееш. </p>
<p id="v22"><sup><small>22</small></sup>  Господ ще те поразява с охтика, с треска, с огница, с възпаление, със суша, с изсушителен вятър и с мана; и те ще те гонят догде погинеш. </p>
<p id="v23"><sup><small>23</small></sup>  Небето над главата ти ще бъде мед и земята под тебе желязо. </p>
<p id="v24"><sup><small>24</small></sup>  Господ ще обръща дъжда на земята ти на прах и пепел; ще слиза на тебе от небето догде бъдеш изтребен. </p>
<p id="v25"><sup><small>25</small></sup>  Господ ще направи да бъдеш поразяван пред неприятелите си; през един път ще излизаш против тях, а през седем пътища ще бягаш отпред тях; и ще бъдеш тласкан по всичките царства на света. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Трупът ти ще бъде храна на всичките въздушни птици и на земните зверове; и не ще има кой да ги отпъжда. </p>
<p id="v27"><sup><small>27</small></sup>  Господ ще те поразява с египетския струпей, с кръвотечения, с краста и със сърбеж, от които да не можеш да се изцелиш. </p>
<p id="v28"><sup><small>28</small></sup>  Господ ще те поразява с умопобъркване, със слепота и с омайване на сърцето; </p>
<p id="v29"><sup><small>29</small></sup>  и ще ходиш пипайки всред пладне, както слепият пипа в тъмнината, и не ще имаш успех в пътищата си; а ще бъдеш само притесняван и обиран всеки ден, и не ще има кой да те избави. </p>
<p id="v30"><sup><small>30</small></sup>  Ще се сгодиш за жена, но друг мъж ще лежи с нея; къща ще построиш, но няма да живееш в нея; лозе ще насадиш, но няма да ядеш от плода му. </p>
<p id="v31"><sup><small>31</small></sup>  Говедото ти ще бъде заклано пред очите ти, и няма да ядеш от него; оселът ти ще бъде грабнат пред тебе, и няма да ти се върне; овците ти ще бъдат предадени на неприятелите ти, и не ще имаш, кой да ги избави. </p>
<p id="v32"><sup><small>32</small></sup>  Синовете ти и дъщерите ти ще бъдат предадени на друг народ, и очите ти ще гледат и ще чезнат за тях всеки ден, но нещо не ще бъде в силата на ръката ти да им помогне . </p>
<p id="v33"><sup><small>33</small></sup>  Народ, който не познаваш, ще изяде плода на земята ти и на всичките ти трудове; и ти ще бъдеш винаги само притесняван и измъчван. </p>
<p id="v34"><sup><small>34</small></sup>  Ще полудееш, като гледаш това, което ще виждат очите ти. </p>
<p id="v35"><sup><small>35</small></sup>  Господ ще те поразява с лошо възпаление в колената и в пищялите, тъй щото не ще можеш да се изцелиш, от стъпалата на нозете си до темето си. </p>
<p id="v36"><sup><small>36</small></sup>  Господ ще заведе тебе и царя, когото ще си поставил над себе си, при народ, когото не си познавал, нито ти нито бащите ти; и там ще служиш на други богове, на дърво и камък. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  И ще станеш за учудване, за поговорка и за поругание на всичките племена, между които Господ ще те отведе. </p>
<p id="v38"><sup><small>38</small></sup>  Много семе ще изнасяш на полето, а малко ще събираш, защото скакалците ще го пояждат. </p>
<p id="v39"><sup><small>39</small></sup>  Лозя ще посаждаш и обработваш, а вино няма да пиеш от тях , нито ще събираш грозде , защото червей ще ги изяде. </p>
<p id="v40"><sup><small>40</small></sup>  Маслини ще имаш във всичките си предели, а с масло няма да се помазваш, защото маслините ти ще окапват. </p>
<p id="v41"><sup><small>41</small></sup>  Синове и дъщери ще раждаш, но те не ще бъдат за тебе, защото ще отиват в плен. <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  Всичките ти дървета и плода на земята ти, щурецът ще ги пояде. </p>
<p id="v43"><sup><small>43</small></sup>  Чужденецът, който е всред тебе, ще се издига горе и по-горе над тебе; а ти ще пропадаш долу и по-долу. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Той ще заема на тебе, а ти не ще заемаш на него; той ще бъде глава, а ти ще бъдеш опашка. </p>
<p id="v45"><sup><small>45</small></sup>  Всички тия проклетии ще дойдат върху тебе, та ще те гонят и ще те застигат, догде бъдеш изтребен; защото ти не послуша гласа на Господа твоя Бог, за да пазиш заповедите Му и повеленията, които ти заповяда. <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  Това ще бъде за винаги знамение и чудо върху тебе и потомството ти. </p>
<p id="v47"><sup><small>47</small></sup>  Понеже не си служил на Господа твоя Бог с веселие и със сърдечна радост поради изобилието на всичко, </p>
<p id="v48"><sup><small>48</small></sup>  за това ще слугуваш на неприятелите си, които Господ ще прати против тебе, в глад, в жажда, в голота и в лишение от всичко; и Той ще тури на шията ти железен ярем догде те погуби. </p>
<p id="v49"><sup><small>49</small></sup>  Господ ще навлече против тебе народ от далеч, от земния край, като с орлово летене; народ чийто език не разбираш; </p>
<p id="v50"><sup><small>50</small></sup>  народ със свиреп поглед, който не ще почете стар нито ще пожали млад; </p>
<p id="v51"><sup><small>51</small></sup>  и ще яде плода на добитъка ти и плода на земята ти догде починеш; който не ще ти остави ни жито, ни вино, ни масло, нито рожбите от говедата ти, нито малките от овците ти, догде те погуби. </p>
<p id="v52"><sup><small>52</small></sup>  Ще те обсади във всичките ти градове, догде по цялата ти земя изпопадат високите ти и укрепени стени, на които се надяваше; и ще те обсади във всичките ти градове из цялата земя, която Господ твоят Бог ти даде. <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  И тогава, при обсадата и притеснението, с което ще те притесни неприятелят ти, ще ядеш плода на утробата си, месата на синовете си и на дъщерите си, които Господ твоят Бог ти е дал. </p>
<p id="v54"><sup><small>54</small></sup>  Оня мъж между вас, който е изтънчен и изнежен, ще гледа с немилостиво око на брата си, на жената, която почива на пазухата му и на останалите чада, които му оцелеят, <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  та няма да даде ни на едного от тях от месото на чадата си, които ще яде; защото не ще му остани нищо при обсадата и притеснението, с което неприятелят ти ще те притесни във всичките ти градове. </p>
<p id="v56"><sup><small>56</small></sup>  Жената между вас, която е изтънчена и изнежена, която не би дръзнала да тури на земята стъпалото на ногата си по причина на изтънченост и изнеженост, ще гледа с немилостиво око на мъжа, който почива на пазухата й, на сина си, на дъщеря си, </p>
<p id="v57"><sup><small>57</small></sup>  и на малкото си дете , което е излязло измежду краката й, да! на чадата, които е родила; защото ще ги яде тайно поради лишението от всичко при обсадата и притеснението, с което неприятелят ти ще те притесни в градовете ти. </p>
<p id="v58"><sup><small>58</small></sup>  Ако не внимаваш да изпълниш всичките думи на тоя закон, който са написани в тая книга, и не се боиш от това славно и страшно име ИЕОВА ТВОЯ БОГ, <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  тогава Господ ще направи ужасни язвите върху тебе и язвите върху потомството ти, язви големи и непрестанни, и болести зли и непрестанни. </p>
<p id="v60"><sup><small>60</small></sup>  И ще навлече върху тебе всичките египетски болести, от които ти се боеше, и те ще се залепят за тебе; </p>
<p id="v61"><sup><small>61</small></sup>  още и всяка болест и всяка язва, която не е написана в книгата на тоя закон, Господ ще ги нанесе на тебе догде бъдеш изтребен. </p>
<p id="v62"><sup><small>62</small></sup>  Ще останете малцина на брой, - докато по множество бяхте като звездите на небето; защото ти не послуша гласа на Господа твоя Бог. </p>
<p id="v63"><sup><small>63</small></sup>  И както бе драго на Господа да ви струва добро и да ви умножава, така ще бъде драго на Господа да ви изтребва и да ви погубва; и ще бъдете изкоренени от земята, в която отивате да я завладеете. </p>
<p id="v64"><sup><small>64</small></sup>  Господ ще те разпръсне между всичките племена от единия край на света до другия край на света; и там ще служиш на други богове, които нито ти си познавал нито бащите ти, на дърво и камък. </p>
<p id="v65"><sup><small>65</small></sup>  Но и всред тия народи не ще намериш покой, нито ще има почивка за стъпалото на ногата ти; но там Господ ще ти даде треперене на сърцето, помрачаване на очите и изнемогване на душата. </p>
<p id="v66"><sup><small>66</small></sup>  Животът ти ще бъде в неизвестност пред тебе; и ти ще се боиш денем и нощем, и не ще бъдеш уверен за живота си. </p>
<p id="v67"><sup><small>67</small></sup>  Заран ще думаш: О да мръкнеше! и вечер ще думаш: О да съмнеше! поради страха, с който в сърцето си ще се страхуваш, и поради зрелищата, които с очите си ще видиш. </p>
<p id="v68"><sup><small>68</small></sup>  И Господ ще те върне в Египет с кораби през пътя, за който ти рекох: Вече няма да го видиш; и там ще искате да се продадете на неприятелите си за роби и за робини; но не ще има кой да ви купува. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/27">Второзаконие - глава 27</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/29">Второзаконие - глава 29</a></td>
      </tr>
    </tbody>
  </table>
</figure>
<h2>препратки</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>Работа: Бог благославя верните</i>: <a href="/bg/The_Urantia_Book/148#p6_2">КУ 148:6.2</a>. </li>
  <li id="fn2"><a href="#cite2">↑</a> 28:15 <i>Ако не слушам Бога, проклятия</i>: <a href="/bg/The_Urantia_Book/152#p2_1">КУ 152:2.1</a>. </li>
  <li id="fn3"><a href="#cite3">↑</a> 28:25 <i>Поразен от врагове</i>: <a href="/bg/The_Urantia_Book/152#p2_1">КУ 152:2.1</a>. </li>
  <li id="fn4"><a href="#cite4">↑</a> 28:36-37 <i>Станете нарицателно</i>: <a href="/bg/The_Urantia_Book/152#p2_1">КУ 152:2.1</a>. </li>
  <li id="fn5"><a href="#cite5">↑</a> 28:41 <i>Синове / дъщери, държани в плен</i>: <a href="/bg/The_Urantia_Book/153#p2_1">КУ 153:2.1</a>. </li>
  <li id="fn6"><a href="#cite6">↑</a> 28:43 <i>Чужди хора се издигат във властта</i>: <a href="/bg/The_Urantia_Book/153#p2_1">КУ 153:2.1</a>. </li>
  <li id="fn7"><a href="#cite7">↑</a> 28:45-50 <i>Изписано наказание</i>: <a href="/bg/The_Urantia_Book/153#p2_1">КУ 153:2.1</a>. </li>
  <li id="fn8"><a href="#cite8">↑</a> 28:52-53 <i>Предвидена деградация</i>: <a href="/bg/The_Urantia_Book/153#p2_1">КУ 153:2.1</a>. </li>
  <li id="fn9"><a href="#cite9">↑</a> 28:54,56 <i>Зло око</i>: <a href="/bg/The_Urantia_Book/87#p5_4">КУ 87:5.4</a>. </li>
  <li id="fn10"><a href="#cite10">↑</a> 28:58 <i>Страшен</i>: <a href="/bg/The_Urantia_Book/96#p4_5">КУ 96:4.5</a>. </li>
  <li id="fn11"><a href="#cite11">↑</a> 28 <i>Бог убива, когато не се подчиняваш</i>: <a href="/bg/The_Urantia_Book/96#p5_6">КУ 96:5.6</a>. </li>
</ol>
</div>
