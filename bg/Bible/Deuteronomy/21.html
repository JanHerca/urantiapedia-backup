<!--
title: Второзаконие - глава 21
description: 
published: true
date: 2023-11-8T20:7:31Z
tags: bible, bible—deuteronomy
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Deuteronomy/20">
          <span class="mdi mdi-arrow-left-drop-circle"></span><span class="pl-2">Второзаконие - глава 20</span>
        </a>
        </td>
        <td>
        <a href="/bg/Bible/Deuteronomy/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Deuteronomy/22">
          <span class="pr-2">Второзаконие - глава 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ако в земята, която Господ твоят Бог ти дава да притежаваш, се намери някой убит, паднал на полето, и не се знае, кой го е убил, </p>
<p id="v2"><sup><small>2</small></sup>  тогава старейшините ти и съдиите ти да излязат и измерят разстоянието до градовете, които са около убития; </p>
<p id="v3"><sup><small>3</small></sup>  и старейшините на града, който е най-близо до убития, да вземат юница, с която не е работено и която не е теглила ярем; </p>
<p id="v4"><sup><small>4</small></sup>  и старейшините на оня град да докарат юницата в някоя долина, гдето има текуща вода, долина която не е орана нито е сеяна, и там в долината да пресекат врата на юницата. </p>
<p id="v5"><sup><small>5</small></sup>  Тогава да пристъпят свещениците, Ливиевите потомци, (понеже тях избра Господ твоят Бог да Му служат, и да благославят в Господното Име, и по тяхното обяснение да се съди всеки спор и всеки побой), </p>
<p id="v6"><sup><small>6</small></sup>  и всичките старейшини от оня град, който е най-близо до убития, да умият ръцете си над закланата в долината юница, </p>
<p id="v7"><sup><small>7</small></sup>  и да проговорят, казвайки: Нашите ръце не са пролели тая кръв, нито са видели проливането нашите очи; </p>
<p id="v8"><sup><small>8</small></sup>  бъди милостив, Господи, на людете си Израиля, които си изкупил и не вменявай, на людете си Израиля кръв проляна без тяхна вина И кръвта ще им се прости. </p>
<p id="v9"><sup><small>9</small></sup>  Така да заличиш изсред себе си проляната без твоя вина кръв, когато сториш това, което е право пред Господните очи. </p>
<p id="v10"><sup><small>10</small></sup>  Когато излезеш да воюваш против неприятелите си, и Господ твоят Бог ги предаде в ръцете ти, и вземеш от тях пленници, <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  ако видиш между пленниците красива жена, и като я залюбиш пожелаеш да я вземеш за своя жена, </p>
<p id="v12"><sup><small>12</small></sup>  тогава да я заведеш у дома си; и тя да обръсне главата си, да изреже ноктите си </p>
<p id="v13"><sup><small>13</small></sup>  и, като съблече дрехите, в които е била пленена, да седи у дома ти да оплаква баща си и майка си цял месец; и подир това да влезеш при нея и да й бъдеш мъж, и тя да ти бъде жена. </p>
<p id="v14"><sup><small>14</small></sup>  Но ако не останеш доволен от нея, тогава да я изпратиш свободна; но да не я продаваш за пари, нито да я правиш робиня, защото си я обезчестил. </p>
<p id="v15"><sup><small>15</small></sup>  Ако има някой две жени, едната любима, а другата нелюбима, и му народят деца - любимата и нелюбимата, и ако първородният син е на нелюбимата, </p>
<p id="v16"><sup><small>16</small></sup>  тогава в деня, когато дели между синовете си имота си, не бива да направи първороден сина на любимата наместо сина на нелюбимата, който е истинският първороден; </p>
<p id="v17"><sup><small>17</small></sup>  но да признае за първороден сина на нелюбимата и да му даде двоен дял от всичкия си имот; защото той е пръв плод на първородството. </p>
<p id="v18"><sup><small>18</small></sup>  Ако има някой упорит и непокорен син, който не слуша думите на баща си или думите на майка си, и при все, че те го наказват, пак той ще да ги слуша, </p>
<p id="v19"><sup><small>19</small></sup>  тогава баща му и майка му да го хванат и да го заведат пи старейшините на града му и при портата на местожителството му, </p>
<p id="v20"><sup><small>20</small></sup>  и да кажат на старейшините на града му: Тоя наш син е упорит и непокорен; не слуша думите ни, разблуден е и пияница. </p>
<p id="v21"><sup><small>21</small></sup>  Тогава всичките мъже от града му да го убият с камъни, та да умре; така да отмахнеш злото отсред себе си; и целият Израил ще чуе и ще се убои. </p>
<p id="v22"><sup><small>22</small></sup>  Ако някой извърши престъпление, което заслужава смърт, и бъде умъртвен като го обесиш на дърво, </p>
<p id="v23"><sup><small>23</small></sup>  да не остане тялото му през цялата нощ на дървото, но непременно да го погребеш в същия ден; защото обесеният е проклет от Бога; така да не оскверниш земята, която Господ твоят Бог ти дава в наследство. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Deuteronomy/20">
          <span class="mdi mdi-arrow-left-drop-circle"></span><span class="pl-2">Второзаконие - глава 20</span>
        </a>
        </td>
        <td>
        <a href="/bg/Bible/Deuteronomy/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Deuteronomy/22">
          <span class="pr-2">Второзаконие - глава 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 21:10-14 <i>Правила за заловени съпруги</i>: <a href="/bg/The_Urantia_Book/69#p8_4">КУ 69:8.4</a>. </li>
</ol>
</div>
