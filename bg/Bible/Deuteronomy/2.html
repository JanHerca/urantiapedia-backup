<!--
title: Второзаконие - глава 2
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/1">Второзаконие - глава 1</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/3">Второзаконие - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава се върнахме та пътувахме в пустинята през пътя за Червено море, след както Господ беше ми говорил; и дълго време обикаляхме поляната Сиир. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  После Господ ми говори казвайки: </p>
<p id="v3"><sup><small>3</small></sup>  Доволно се обикаляли тая поляна; върнете се към север. </p>
<p id="v4"><sup><small>4</small></sup>  И заповядай на людете, като им кажеш: Ще минете през пределите на братята си исавците, които живеят в Сиир, и те ще се убоят от вас. За това, внимавайте добре; </p>
<p id="v5"><sup><small>5</small></sup>  да се не биете с тях, понеже няма да ви дам от земята им ни една стъпка от нога, защото на Исава дадох поляната Сиир за владение. </p>
<p id="v6"><sup><small>6</small></sup>  С пари да купувате от тях храна за ядене, още и с пари да купувате от тях вода за пиене; </p>
<p id="v7"><sup><small>7</small></sup>  защото Господ твоят Бог те благослови във всичките дела на ръцете ти; познал е пътуването ти през тая голяма пустиня; през тия четиридесет години Господ твоят Бог е бил с тебе; не си останал лишен от нищо. </p>
<p id="v8"><sup><small>8</small></sup>  Така минахме покрай братята си исавците, които живееха в Сиир, през пътя по полето от Елат и от Есион-гавер. Върнахме се та минахме през пътя по Моавската пустиня. </p>
<p id="v9"><sup><small>9</small></sup>  Тогава Господ ми каза: Да не досаждате на моавците, нито да воювате с тях, защото няма да ти дам да владееш нищо от земята им, понеже на Лотовите потомци дадох Ар за владение. </p>
<p id="v10"><sup><small>10</small></sup>  (А по-напред живееха там емимите, люде велики и многочислени и високи като енакимите. </p>
<p id="v11"><sup><small>11</small></sup>  И те, като енакимите, се считаха исполини; но моавците ги наричаха емими. </p>
<p id="v12"><sup><small>12</small></sup>  Също и хорейците живееха по-напред в Сиир; но исавците ги заместиха, изтребиха ги от пред себе си и се заселиха на мястото им, както направи Израил в земята на своето наследство, която им даде Господ.) </p>
<p id="v13"><sup><small>13</small></sup>  Станете сега та преминете потока Заред. И така, преминахме потока Заред. </p>
<p id="v14"><sup><small>14</small></sup>  Времето, през което пътувахме от Кадис-варни догде преминахме потока Заред, беше тридесет и осем години, догде се довърши изсред стана цялото поколение на воюващите мъже, както им се кле Господ. </p>
<p id="v15"><sup><small>15</small></sup>  Още Господната ръка беше против тях, за да ги изтреби изсред стана догде се довършиха. </p>
<p id="v16"><sup><small>16</small></sup>  А като се довършиха и измряха всички воюващи мъже изсред людете, </p>
<p id="v17"><sup><small>17</small></sup>  Господ ми говори казвайки: </p>
<p id="v18"><sup><small>18</small></sup>  Днес ти ще преминеш Ар, моавската граница; </p>
<p id="v19"><sup><small>19</small></sup>  и като се приближиш срещу амонците, не им досаждай нито да воюваш с тях, защото няма да владееш нищо от земята на амонците, понеже на Лотовите потомци я дадох за владение. </p>
<p id="v20"><sup><small>20</small></sup>  (Също и тя се считаше земя на исполините: исполини по-напред живееха там, а амонците ги наричаха замзумими; <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  люде велики и многочислени и високи, като енакимите; но Господ ги изтреби от пред тях; и те ги заместиха и заселиха се на мястото им; </p>
<p id="v22"><sup><small>22</small></sup>  за тях направи , както направи за исавците, които живееха в Сиир, когато изтреби хорейците от пред тях, и те ги заместиха и заселиха се на мястото им, гдето са и до днес; </p>
<p id="v23"><sup><small>23</small></sup>  и кафторците излязоха из Кафтор та изтребиха авейците, които живееха в села дори до Газа, и заселиха се на мястото им.) </p>
<p id="v24"><sup><small>24</small></sup>  Станете, тръгнете и преминете потока Арнон; ето, предавам в ръката ти асорееца Сион, цар на Есевон, и земята му; почни да я завладяваш, и бий се с него. </p>
<p id="v25"><sup><small>25</small></sup>  Днес ще почна да всявам трепет и страх от тебе върху всичките племена под цялото небе; като чуят за тебе те ще се разтреперят и ще се ужасяват от тебе. </p>
<p id="v26"><sup><small>26</small></sup>  И изпратих посланици от пустинята Кедемот при есевонския цар Сион с мирни думи, да кажат: </p>
<p id="v27"><sup><small>27</small></sup>  Нека замина през земята ти; право из друма ще вървя; няма да се отбия ни надясно ни наляво. </p>
<p id="v28"><sup><small>28</small></sup>  С пари ще ми продаваш храна, за да ям, и с пари ще ми дадеш вода до пия; само с нозете си да замина, </p>
<p id="v29"><sup><small>29</small></sup>  (както ми сториха исавците, които живеят в Сиир, и моавците, които живеят в Ар), догде мина през Иордан в земята, която Господ нашият Бог ни дава. </p>
<p id="v30"><sup><small>30</small></sup>  Обаче есевонският цар Сион не склони да заминем през земята му; понеже Господ твоят Бог закорави духа му и вкамени сърцето му, за да го предаде в ръцете ти, както е и до днес. </p>
<p id="v31"><sup><small>31</small></sup>  А Господ ми рече: Ето, започнах да ти предавам Сиона и земята му; почни да превземаш земята му, за да я наследиш. </p>
<p id="v32"><sup><small>32</small></sup>  Тогава Сион излезе против нас, той и всичките му люде, на бой в Яса. </p>
<p id="v33"><sup><small>33</small></sup>  И Господ нашият Бог го предаде в ръцете ни; поразихме него, синовете му и всичките му люде. </p>
<p id="v34"><sup><small>34</small></sup>  В онова време превзехме всичките му градове, и във всеки град изтребихме мъжете, жените и децата; не оставихме да оцелее ни един. </p>
<p id="v35"><sup><small>35</small></sup>  Пленихме за себе си само добитъка и користите на градовете, които превзехме. </p>
<p id="v36"><sup><small>36</small></sup>  От Ароир, при устието на потока Арнон, и от града, който е в долината, дори до Галаад не се намери град, който можа да устои против нас; Господ нашият Бог предаде всичките пред нас. </p>
<p id="v37"><sup><small>37</small></sup>  Само към земята на амонците ти не си се приближил, ни към местата край потока Явок, ни към планинските градове, ни към коя да е страна, която Господ нашият Бог ни бе запретил. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Deuteronomy/1">Второзаконие - глава 1</a></td>
        <td><a href="/bg/Bible/Deuteronomy/Index">Индекс</a></td>
        <td><a href="/bg/Bible/Deuteronomy/3">Второзаконие - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:1-7 <i>„Бог каза“</i>: <a href="/bg/The_Urantia_Book/156#p5_4">КУ 156:5.4</a>. </li>
  <li id="fn2"><a href="#cite2">↑</a> 2:20 <i>Земя на гиганти</i>: <a href="/bg/The_Urantia_Book/77#p2_3">КУ 77:2.3</a>. </li>
</ol>
</div>
