<!--
title: Естир - глава 8
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/7">Естир - глава 7</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/9">Естир - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В същия ден цар Асуир даде на царица Естир дома на неприятеля на юдеите Аман. И Мардохей дойде пред царя, защото Естир бе явила що й беше той. </p>
<p id="v2"><sup><small>2</small></sup>  И царят извади пръстена си, който бе взел от Амана, и го даде на Мардохея. А Естир постави Мардохея над Амановия дом. </p>
<p id="v3"><sup><small>3</small></sup>  Тогава Естир говори пак пред царя, паднала в нозете му, и моли му се със сълзи да отстрани злото скроено от агагеца Аман и замисленото, което беше наредил с хитрост против юдеите. </p>
<p id="v4"><sup><small>4</small></sup>  И царят простря златния скиптър към Естир; и тъй, Естир се изправи, застана пред царя, и рече: </p>
<p id="v5"><sup><small>5</small></sup>  Ако е угодно на царя, и ако съм придобила неговото благоволение, и това се види право на царя, и ако съм му угодна, нека се пише да се отмени писаното в писмата придобити с хитрост от агегеца Аман, син на Амедата, който писа, за да се погубят юдеите по всичките области на царя; </p>
<p id="v6"><sup><small>6</small></sup>  защото как бих могла да търпя да видя злото, което би сполетяло людете ми? или как бих могла да търпя да видя изтреблението на рода си? </p>
<p id="v7"><sup><small>7</small></sup>  Тогава цар Асуир каза на царица Естир и на юдеите Мардохей: Ето, дадох на Естир дома на Амана; и него обесих на бесилката, защото простря ръката си против юдеите. </p>
<p id="v8"><sup><small>8</small></sup>  Пишете, прочее, и вие на юдеите каквото обичате, в името на царя, и подпечатайте го с царския пръстен; защото писмо писано в името на царя и подпечатано с царския пръстен не се отменява. </p>
<p id="v9"><sup><small>9</small></sup>  Тогава в третия месец, който е месец Сиван, на двадесет и третия му ден, царските секретари бяха повикани, та се писа точно според това, което заповяда Мардохей, на юдеите, и на сатрапите, и на управителите и първенците на областите, които бяха от Индия до Етиопия, сто и двадесет и седем области, във всяка област според азбуката й, и на всеки народ според езика му, и на юдеите според азбуката им и според езика им. </p>
<p id="v10"><sup><small>10</small></sup>  И Мардохей писа от името на цар Асуира, и подпечати го с царския пръстен, и изпрати писмата с бързоходци, които яздеха на бързи коне, употребявани в царската служба, от отборни кобили, </p>
<p id="v11"><sup><small>11</small></sup>  чрез които писма царят разреши на юдеите, във всеки град, гдето се намираха, да се съберат да станат за живота си, да погубят, да избият и да изтребят всичката сила на ония люде и на оная област, които биха ги нападнали заедно с децата и жените им, и да разграбят имота им, </p>
<p id="v12"><sup><small>12</small></sup>  и това в един ден, по всичките области на цар Асуира, сиреч , в тринадесетия ден от дванадесетия месец, който е месец Адар. </p>
<p id="v13"><sup><small>13</small></sup>  Препис от писаното, чрез който щеше да се разнесе тая заповед по всяка област, се обнародва между всичките племена, за да бъдат готови юдеите за оня ден да въздадат на неприятелите си. </p>
<p id="v14"><sup><small>14</small></sup>  И бързоходците, които яздеха на бързи коне, употребявани в царската служба, излязоха бърже, тикани от царската заповед. И указът се издаде в столицата Суса. </p>
<p id="v15"><sup><small>15</small></sup>  А Мардохей излезе от присъствието на царя в царските дрехи, сини и бели, и с голяма златна корона, и с висонена и морава мантия; и град Суса се радваше и се веселеше. </p>
<p id="v16"><sup><small>16</small></sup>  И юдеите имаха светлина и веселие, радост и слава. </p>
<p id="v17"><sup><small>17</small></sup>  И във всяка област и във всеки град, гдето стигна царската заповед и указ, юдеите имаха радост и веселие, пируване и добър ден. И мнозина от людете на земята станаха юдеи; защото страх от юдеите ги обзе. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/7">Естир - глава 7</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/9">Естир - глава 9</a></td>
      </tr>
    </tbody>
  </table>
</figure>
