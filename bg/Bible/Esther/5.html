<!--
title: Естир - глава 5
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/4">Естир - глава 4</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/6">Естир - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А на третия ден Естир се облече в царските си дрехи, и застана в вътрешния дом на царската къща, срещу царската къща; а царят седеше на царския си престол в царската къща, срещу входа на къщата. </p>
<p id="v2"><sup><small>2</small></sup>  И като видя царят царица Естир, че стоеше в двора, тя придоби благоволението му; и царят простря към Естир златния скиптър, който държеше в ръката си; и Естир, се приближи та се допря до края на скиптъра. </p>
<p id="v3"><sup><small>3</small></sup>  Тогава царят й каза: Що искаш, царице Естир? и каква е молбата ти? Даже до половината от царството ще ти се даде. </p>
<p id="v4"><sup><small>4</small></sup>  И Естир рече: Ако е угодно на царя, нека дойде царят, с Амана, днес на угощението, което съм приготвила за него. </p>
<p id="v5"><sup><small>5</small></sup>  И царят рече: Карайте Амана да побърза, за да се направи каквото е казала Естир. Така царят и Аман дойдоха на угощението, което Естир бе приготвила. </p>
<p id="v6"><sup><small>6</small></sup>  И като пиеха вино, царят каза на Естир: Какво е прошението ти? и ще се удовлетвори; и каква е молбата ти? и ще бъде изпълнена даже до половината от царството. </p>
<p id="v7"><sup><small>7</small></sup>  Тогава Естир в отговор рече: Прошението и молбата ми е това : </p>
<p id="v8"><sup><small>8</small></sup>  Ако съм придобила благоволението на царя, и ако е угодно на царя да удовлетвори прошението ми и да изпълни молбата ми, нака дойде царят с Амана, на угощението, което ще приготвя за тях, и утре ще направя според както царят е казал. </p>
<p id="v9"><sup><small>9</small></sup>  В тоя ден Аман излезе радостен и с весело сърце; но когато вида Мардохея в царската порта, че не става, нито шава за него, Аман се изпълни с ярост против Мардохея. </p>
<p id="v10"><sup><small>10</small></sup>  Обаче Аман се въздържа и отиде у дома си; тогава прати да повикат приятелите му и жена му Зареса, </p>
<p id="v11"><sup><small>11</small></sup>  и Аман им приказа за славата на богатството си, и за многото си деца, и как царят го бе повишил и как го бе въздигнал над първенците и царските слуги. </p>
<p id="v12"><sup><small>12</small></sup>  Рече още Аман: Даже и царица Естир не покани другиго с царя на угощението, което направи, а само мене; още и утре съм поканен у нея с царя. </p>
<p id="v13"><sup><small>13</small></sup>  Обаче всичко това не ме задоволява докле гледам юдеина Мардохей да седи при царската порта. </p>
<p id="v14"><sup><small>14</small></sup>  Тогава жена му Зареса и всичките му приятели му казаха: Нека се приготви една бесилка петдесет лакътя висока, и утре кажи на царя да бъде обесен Мардохей на нея; тогава иди радостен с царя на угощението. И като се хареса това на Амана, заповяда да се приготви бесилката. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/4">Естир - глава 4</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/6">Естир - глава 6</a></td>
      </tr>
    </tbody>
  </table>
</figure>
