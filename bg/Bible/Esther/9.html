<!--
title: Естир - глава 9
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/8">Естир - глава 8</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/10">Естир - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А в дванадесетия месец, който е месец Адар, на тринадесетия ден от същия, когато наближаваше времето да се изпълни царската заповед и указ, в деня когато неприятелите на юдеите се надяваха да им станат господари, (но напротив се обърна, че юдеите станаха господари, на ония, които ги мразеха), </p>
<p id="v2"><sup><small>2</small></sup>  юдеите се събраха в градовете си по всичките области на цар Асуира, за да турят ръка на ония, които биха искали злото им; и никой не можа да им противостои, защото страх от тях обзе всичките племена. </p>
<p id="v3"><sup><small>3</small></sup>  И всичките първенци на областите, и сатрапите, областните управители, и царските надзиратели помагаха на юдеите; защото страх от Мардохея ги обзе. </p>
<p id="v4"><sup><small>4</small></sup>  Понеже Мардохей беше големец в царския дом, и славата му се разнесе по всичките области; защото човекът Мардохей ставаше все по-велик и по-велик. </p>
<p id="v5"><sup><small>5</small></sup>  И юдеите поразиха всичките си неприятели с удар от меч, с убиване, и с погубване, и сториха каквото искаха на ония, които ги мразеха. </p>
<p id="v6"><sup><small>6</small></sup>  И в столицата Суса юдеите, избиха и погубиха петстотин мъже. </p>
<p id="v7"><sup><small>7</small></sup>  Убиха и Фарсандата, Далфона, Аспата, </p>
<p id="v8"><sup><small>8</small></sup>  Пората, Адалия, Аридата, </p>
<p id="v9"><sup><small>9</small></sup>  Фармаста, Арисая, Аридая и Ваезета, </p>
<p id="v10"><sup><small>10</small></sup>  десетте сина на неприятеля на юдеите Аман, Амедатаевия син; на имот обаче ръка не туриха. </p>
<p id="v11"><sup><small>11</small></sup>  На същия ден, като доложиха пред царя числото на избитите в столицата Суса, </p>
<p id="v12"><sup><small>12</small></sup>  царят рече на царица Естир: В столицата Суса юдеите са избили и погубили петстотин мъже и десетте Аманови сина; какво ли са направили и в другите царски области! Сега какво е прошението ти? и ще ти се удовлетвори; и каква е още молбата ти? и ще се изпълни. </p>
<p id="v13"><sup><small>13</small></sup>  И Естир каза: Ако е угодно на царя, нека се разреши на юдеите, които са в Суса, да направят и утре според указа за днес, и да обесят на бесилка десетте Аманови сина. </p>
<p id="v14"><sup><small>14</small></sup>  И царят заповяда да стане така; и издаде с указ в Суса, та обесиха десетте Аманови сина. </p>
<p id="v15"><sup><small>15</small></sup>  И тъй, юдеите, които бяха в Суса, се събраха и на четиринадесетия ден от месец Адар, та избиха триста мъже в Суса; на имот, обаче, ръка не туриха. </p>
<p id="v16"><sup><small>16</small></sup>  А другите юдеи, които бяха по царските области, се събраха та стояха за живота си, и се успокоиха от неприятелите си, като избиха от ония, които ги мразеха, седемдесет и пет хиляди души; на имот, обаче, ръка не туриха. </p>
<p id="v17"><sup><small>17</small></sup>  Това стана на тринадесетия ден от месец Адар; а на четиринадесетия ден от същия си почиваха, и го направиха ден за пируване и увеселение. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Но юдеите, които бяха в Суса, се събраха и на тринадесетия и на четиринадесетия му ден; а на петнадесетия от същия си почиваха, и го направиха ден за пируване и увеселение. </p>
<p id="v19"><sup><small>19</small></sup>  Ето защо юдеите селяни, които живееха в градове без стени, правят четиринадесетия ден от месец Адар, ден за увеселение и за пируване, и добър ден, и ден за пращане подаръци едни на други. </p>
<p id="v20"><sup><small>20</small></sup>  Тогава Мардохей, като описа тия събития, прати писма до всичките юдеи, които бяха по всичките области на цар Асуира, до ближните и до далечните, </p>
<p id="v21"><sup><small>21</small></sup>  с които им заръча да пазят, всяка година, и четиринадесетия ден от месец Адар и петнадесетия от същия, </p>
<p id="v22"><sup><small>22</small></sup>  като дните, в които юдеите се успокоиха от неприятелите си, и месеца, в който скръбта им се обърна на радост и плачът им в добър ден, та да ги правят дни за пируване и увеселение, и за пращане подаръци едни на други, и милостиня на сиромасите. </p>
<p id="v23"><sup><small>23</small></sup>  И юдеите предприеха да правят както бяха почнали и както Мардохей им беше писал, </p>
<p id="v24"><sup><small>24</small></sup>  по причина на агагецът Аман, син на Амедата, неприятелят на всичките юдеи, беше изхитрил против юдеите да ги погуби, и беше хвърлил пур (сиреч, жребие) да ги погуби и да ги изтреби; </p>
<p id="v25"><sup><small>25</small></sup>  когато обаче, Естир дойде пред царя, той с писма заповяда да се върне върху неговата глава замисленото зло, което беше наредил с хитрост против юдеите, и да се обесят на бесилката той и синовете му. </p>
<p id="v26"><sup><small>26</small></sup>  Затова, нарекоха ония дни Пурим, от името пур. За туй, поради всичките думи на това писмо, и поради онова, което бяха опитали в това събитие, и което им се бе случило, </p>
<p id="v27"><sup><small>27</small></sup>  юдеите постановиха, и възприеха за себе си и за потомството си, и за всички, които биха се присъединили към тях, непрестанно да пазят тия два дни, според предписаното за тях и във времето им всяка година; </p>
<p id="v28"><sup><small>28</small></sup>  и тия дни да са помнят и да се пазят във всеки век и във всеки род, във всяка области във всеки град; и тия дни Пурим да се не изоставят от юдеите, нито да изчезне споменът им между потомците им. </p>
<p id="v29"><sup><small>29</small></sup>  Тогава царица Естир, дъщеря на Авихаила, и юдеина Мардохей писаха втори път със силно наблягане за да утвърдят написаното за Пурима. </p>
<p id="v30"><sup><small>30</small></sup>  При това, Мардохей прати писма до всичките юдеи в сто и двадесет и седемте области на Асуировото царство, с думи на мир и искреност, </p>
<p id="v31"><sup><small>31</small></sup>  за да утвърди тия дни Пурим във времената им, според както юдеинът Мардохей и царица Естир им бяха заповядали, и както бяха постановили за себе си и за потомството си, в спомен на постите и плача си. </p>
<p id="v32"><sup><small>32</small></sup>  И тая наредба за Пурима се потвърди със заповедта на Естир; и записа се в книгата. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/8">Естир - глава 8</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/10">Естир - глава 10</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:17-32 <i>Празник на Пурим</i>: <a href="/bg/The_Urantia_Book/125#p1_5">КУ 125:1.5</a>. </li>
</ol>
</div>
