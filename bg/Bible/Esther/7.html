<!--
title: Естир - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/6">Естир - глава 6</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/8">Естир - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Царят, прочее, и Аман дойдоха да пируват с царица Естир. </p>
<p id="v2"><sup><small>2</small></sup>  И на втория ден, като пиеха вино, царят пак каза на Естир: Какво е прошението ти, царице Естир? и ще ти се удовлетвори; и каква е молбата ти? и ще се изпълни даже до половината от царството. </p>
<p id="v3"><sup><small>3</small></sup>  Тогава царицата Естир в отговор рече: Ако съм придобила твоето благоволение, царю, и ако е угодно на царя, нека ми се подари живота ми при молбата ми, и людете ми при молбата ми; </p>
<p id="v4"><sup><small>4</small></sup>  защото сме продадени, аз и людете ми, да бъдем погубени, избити и изтребени, Ако бяхме само продадени като роби и робини, премълчала бих, при все че неприятелят не би могъл да навакса щетата на царя. </p>
<p id="v5"><sup><small>5</small></sup>  Тогава цар Асуир проговаряйки рече на царица Естир: Кой е той, и где е оня, който е дръзнал в сърцето си да направи така? </p>
<p id="v6"><sup><small>6</small></sup>  И Естир каза: Противникът и неприятелят е тоя нечестив Аман. Тогава Аман се смути пред царя и царицата. </p>
<p id="v7"><sup><small>7</small></sup>  И царят разгневен стана от угощението с вино и отиде в градината на палата, а Аман стана, за да изпроси живота си от царица Естир, защото видя, че зло беше решено против него от царя. </p>
<p id="v8"><sup><small>8</small></sup>  В това време царят се върна от градината на палата в мястото на винопиенето; а Аман бе паднал на постелката, на която беше Естир. И царят рече: Още и царицата ли иска да изнасили пред мене у дома? Щом излязоха тия думи из устата на царя, покриха Амановото лице. </p>
<p id="v9"><sup><small>9</small></sup>  Тогава Арвона, един от служащите пред царя скопци рече: Ето и бесилката, петдесет лакътя висока, която Аман направи за Мардохея, който говори добро за царя, стои в къщата на Амана. И рече царят: Обесете го на нея. </p>
<p id="v10"><sup><small>10</small></sup>  И така, обесиха Амана на бесилката, която бе приготвил за Мардохея. Тогава царската ярост утихна. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/6">Естир - глава 6</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/8">Естир - глава 8</a></td>
      </tr>
    </tbody>
  </table>
</figure>
