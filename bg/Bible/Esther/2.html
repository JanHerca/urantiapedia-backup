<!--
title: Естир - глава 2
description: 
published: true
date: 2022-10-6T9:45:13Z
tags: bible, bible—esther
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/1">Естир - глава 1</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/3">Естир - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След тия събития, като се укроти яростта на цар Асуира, той си спомни за Астин, и за онова що бе сторила, и за какво бе решено против нея. </p>
<p id="v2"><sup><small>2</small></sup>  Тогава слугите, които слугуваха на царя, рекоха: Нека се потърсят за царя красиви млади девици; </p>
<p id="v3"><sup><small>3</small></sup>  и нека назначи царят чиновници по всичките области на царството си, които да съберат в столицата Суса, в женската къща, всичките красиви млади девици, под надзора на царския скопец Игай, пазач на жените; и нека им се дадат нещата, които из са потребни за приглаждане. </p>
<p id="v4"><sup><small>4</small></sup>  И девицата, която се хареса на царя, нека стане царица вместо Астин. И това биде угодно на царя; и той стори така. </p>
<p id="v5"><sup><small>5</small></sup>  Имаше в столицата Суса един юдеин на име Мардохей, сина на Яира, син на Семея, син на Киса, вениаминец, </p>
<p id="v6"><sup><small>6</small></sup>  който беше откаран от Ерусалим с пленниците, които бяха откарани с Юдовия цар Ехония, които вавилонският цар Навуходоносор беше откарал. </p>
<p id="v7"><sup><small>7</small></sup>  И той отхранваше Адаса (която е Естир), чичовата си дъщеря, защото тя нямаше ни баща ни майка. Момичето беше прилично и красиво; и когато баща му и майка му умряха Мардохей го взе за своя дъщеря. </p>
<p id="v8"><sup><small>8</small></sup>  И той, когато са разчу заповедта е указа на царя, и когато бяха събрани много момичета в столицата Суса, под надзора на Игая, доведоха и Естир в царската къща, под надзора на Игая, пазача на жените. </p>
<p id="v9"><sup><small>9</small></sup>  И момичето му се хареса и придоби неговото благоволение; и той побърза да й даде от царската къща нещата потребни за приглаждането й, както и нейния дял, също и седемте момичета, които подобаваше да й се дадат; и премести нея и момичетата й в най-доброто помещение на женската къща. </p>
<p id="v10"><sup><small>10</small></sup>  Естир не беше изявила людете си, нито рода си; защото Мардохей беше й заръчал да не го изявява. </p>
<p id="v11"><sup><small>11</small></sup>  И Мардохей ходеше всеки ден пред двора на женската къща, за да се научава как е Естир и какво ще стане с нея. </p>
<p id="v12"><sup><small>12</small></sup>  А когато дойдеше реда на всяка девица да влезе при цар Асуира, след като беше стояла дванадесет месеца в женската къща , според нареденото за жените, (защото така се употребяваше времето на приглаждането им, шест месеца се мажеха със смирнено масло, и шест месеца с аромати и с други неща за приглаждане на жените), </p>
<p id="v13"><sup><small>13</small></sup>  тогава така приготвена , девицата влизаше при царя; всичко каквото поискаше даваше й се, да го занесе със себе си от женската къща в къщата на царя. </p>
<p id="v14"><sup><small>14</small></sup>  Вечерта влизаше, а заран се връщаше във втората женска къща под надзора на Саасгаза, царския скопец, който пазеше наложниците; тя не влизаше вече при царя, освен ако царят я поискаше, и бъдеше повикана по име. </p>
<p id="v15"><sup><small>15</small></sup>  А когато дойде редът да влезе при царя Естир, дъщеря на Авихаила, чичо на Мардохея, която той беше взел за своя дъщеря, тя не поиска друго освен каквото определи царският скопец Игай, пазача на жените. И Естир придобиваше благоволението на всички, които я гледаха. </p>
<p id="v16"><sup><small>16</small></sup>  И тъй, Естир биде заведена при цар Асуира в царския му дом в десетия месец, който е месец Тевет, в седмата година от царуването му. </p>
<p id="v17"><sup><small>17</small></sup>  И царят възлюби Естир повече от всичките жени; и тя придоби неговото благоволение и милост повече от всичките девици; и той тури царската корона на главата й, и направи я царица вместо Астин. </p>
<p id="v18"><sup><small>18</small></sup>  Тогава царят направи голямо угощение на всичките си първенци на слугите си, угощение в чест на Естир; и определи деня за празник на областите, и даде подаръци, както подобаваше на царя. </p>
<p id="v19"><sup><small>19</small></sup>  И когато се събраха девиците втори път, тогава Мардохей седеше в царската порта. </p>
<p id="v20"><sup><small>20</small></sup>  Естир не бе изявила рода си, нито людете си, както й беше заръчал Мардохей; защото Естир изпълняваше заповедта на Мардохея както, когато беше в неговия дом. </p>
<p id="v21"><sup><small>21</small></sup>  В тия дни, когато Мардохей седеше в царската порта, двама от царските скопци, Вихтан и Терес, от ония, които пазеха входа, се разгневиха, и поискаха да турят ръка върху цар Асуира. </p>
<p id="v22"><sup><small>22</small></sup>  А това стана известно на Мардохея, и той го обади на царица Естир; а Естир обади на царя в името на Мардохея. </p>
<p id="v23"><sup><small>23</small></sup>  И като се изследва работата и се намери, че беше така, и двамата бидоха обесени на дърво; и събитието се записа в книгата на летописите пред царя. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/1">Естир - глава 1</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/3">Естир - глава 3</a></td>
      </tr>
    </tbody>
  </table>
</figure>
