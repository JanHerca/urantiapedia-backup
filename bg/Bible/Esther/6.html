<!--
title: Естир - глава 6
description: 
published: true
date: 2022-10-6T9:45:13Z
tags: bible, bible—esther
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/5">Естир - глава 5</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/7">Естир - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  През оная нощ сънят побягна от царя; и той заповяда да донесат записната книга на летописите; и прочитаха се пред царя. </p>
<p id="v2"><sup><small>2</small></sup>  И намери се как Мардохей беше обадил за Вихтана и Тереса, двама от царските скопци, от ония, които пазеха входа, че бяха поискали да турят ръка на цар Асуира. </p>
<p id="v3"><sup><small>3</small></sup>  И царят рече: Каква почест и отличие е дадено на Мардохея за това? И слугите на царя, които му прислужваха казаха: Не се е направило нищо за него. </p>
<p id="v4"><sup><small>4</small></sup>  Тогава царят рече: Кой е на двора? А Аман беше дошъл във вътрешния двор на царската къща, за да каже на царя да обеси Мардохея на бесилката, която бе приготвил за него. </p>
<p id="v5"><sup><small>5</small></sup>  И слугите на царя му казаха: Ето, Аман стои на двора. И царят рече: Да влезе. </p>
<p id="v6"><sup><small>6</small></sup>  И като влезе Аман царят му рече: Що да се направи на човека, на когото царя благоволява да направи почест? А Аман помисли в сърцето си: Кому другиму би благоволил царят да направи почест освен на мене? </p>
<p id="v7"><sup><small>7</small></sup>  Затова Аман каза на царя: За човека, на когото царят благоволи да направи почест, </p>
<p id="v8"><sup><small>8</small></sup>  нека донесат царската одежда, с която царят се облича, и царската корона, който се туря на главата му, и нека се туря на главата му, и нека доведат коня, на който царят язди, </p>
<p id="v9"><sup><small>9</small></sup>  и тая одежда и коня да се дадат в ръката на един от по-видните царски първенци, за да облекат човека, когото царят благоволява да почете; и когато го развеждат възседнал на коня през градския площад нека прогласяват пред него: Така ще се направи на човека, когото царят благоволява да почете. </p>
<p id="v10"><sup><small>10</small></sup>  Тогава царят рече на Амана: Скоро вземи одеждата и коня както си рекъл, и направи така на юдеина Мардохей, който седи при царската порта; да се не изостави нищо от всичко, което си казал. </p>
<p id="v11"><sup><small>11</small></sup>  И така, Аман взе одеждата и коня та облече Мардохея, и го преведе яхнал през градския площад, и прогласяваше пред него: Така ще се направи на човека, когото царят благоволява да почете. </p>
<p id="v12"><sup><small>12</small></sup>  И Мардохей се върна в царската порта. А Аман отиде бърже у дома си наскърбен, и с покрита глава. </p>
<p id="v13"><sup><small>13</small></sup>  И Аман разказа на жена си Зареса и на всичките си приятели всичко, що му се бе случило. Тогава мъдреците му и жена му Зареса му рекоха: Ако Мардохей, пред когото си почнал да изпадаш, е от юдейски род, ти не ще му надвиеш, но без друго ще паднеш пред него. </p>
<p id="v14"><sup><small>14</small></sup>  Докато още се разговаряха с него, царските скопци стигнаха и побързаха да заведат Амана на угощението, което Естир бе приготвила. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Esther/5">Естир - глава 5</a></td>
        <td><a href="/bg/Bible/Esther/Index">Индекс</a></td>
        <td><a href="/bg/Bible/Esther/7">Естир - глава 7</a></td>
      </tr>
    </tbody>
  </table>
</figure>
