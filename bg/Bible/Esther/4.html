<!--
title: Естир - глава 4
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Esther/3">Естир - глава 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Esther/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Esther/5">Естир - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Мардохей, като се научи за всичко, що бе станало, раздра дрехите си, облече се във вретище с пепел, и излезе всред града та викаше със силно и горчиво викане. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  И дойде пред царската порта; защото никой, облечен във вретище, не можеше да влезе вътре в царската порта. </p>
<p id="v3"><sup><small>3</small></sup>  И във всяка област, гдето стигна тая заповед и указът на царя, стана между юдеите голямо тъгуване, пост, плач и ридание; и мнозина лежаха с вретище постлано под себе си и пепел. </p>
<p id="v4"><sup><small>4</small></sup>  И момичетата и скопците на Естир влязоха та й известиха за това; и царицата се смути много. И прати дрехи, за да облекат Мардохея, и да съблекат вретището от него; но той не прие. </p>
<p id="v5"><sup><small>5</small></sup>  Тогава Естир повика Атаха, един от скопците на царя, когото той бе определил да й слугува, и заповяда му да отиде при Мардохея да се научи какво е това, и защо е то. </p>
<p id="v6"><sup><small>6</small></sup>  И тъй, Атах излезе при Мардохея в градския площад, който бе пред царската порта. </p>
<p id="v7"><sup><small>7</small></sup>  И Мардохей му съобщи всичко, що му бе станало, и количеството на среброто, точно, което Аман бе обещал да внесе в царските съкровищници, за да изтреби юдеите. </p>
<p id="v8"><sup><small>8</small></sup>  Даде му и препис от писаното в указа, който бе издаден в Суса за погубването им, за да го покаже на Естир и да й го обясни, и да й заръча да влезе при царя за да му се помоли, и да направи прошение за людете си. </p>
<p id="v9"><sup><small>9</small></sup>  Атах, прочее, дойде та съобщи на Естир Мардохеевите думи. </p>
<p id="v10"><sup><small>10</small></sup>  Естир говори на Атаха и даде му заповед да съобщи на Мардохея така : </p>
<p id="v11"><sup><small>11</small></sup>  Всичките царски слуги и людете от царските области знаят, че веки човек, мъж или жена, който би влязъл невикан при царя във вътрешния двор, един закон има за него, - да се умъртви, освен оня, към когото царят би прострял златния скиптър, за да остане жив; но има тридесет дни откак аз не съм викана да вляза при царя. </p>
<p id="v12"><sup><small>12</small></sup>  И известиха на Мардохея думите на Естир. </p>
<p id="v13"><sup><small>13</small></sup>  Тогава Мардохей заръча да отговорят на Естир: Не мисли в себе си, че от всичките юдеи само ти ще се избавиш в царския дом. </p>
<p id="v14"><sup><small>14</small></sup>  Защото ако съвсем премълчиш в това време, ще дойде от другаде помощ и избавление на юдеите, но ти и бащиният ти дом ще погинете; а кой знае да ли не си дошла ти на царството за такова време каквото е това? </p>
<p id="v15"><sup><small>15</small></sup>  Тогава Естир заповяда да отговорят на Мардохея; </p>
<p id="v16"><sup><small>16</small></sup>  Иди, събери всичките юдеи, които се намират в Суса, и постете за мене, не яжте и не пийте три дни, нощем и денем; и аз и момичетата ми ще постим подобно; тогава ще вляза при цар, което не е според закона и ако погина, нека погина. </p>
<p id="v17"><sup><small>17</small></sup>  И тъй, Мардохей отиде та извърши всичко, що му бе заповядала Естир. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 4:1,3 <i>Вързоп и пепел</i>: <a href="/bg/The_Urantia_Book/163#p6_5">КУ 163:6.5</a>. </li>
  <li id="fn2"><a href="#cite2">↑</a> 4:1-4 <i>Бедност и покаяние</i>: <a href="/bg/The_Urantia_Book/89#p3_3">КУ 89:3.3</a>. </li>
</ol>
</div>
