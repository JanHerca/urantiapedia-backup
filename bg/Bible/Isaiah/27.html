<!--
title: Исая - глава 27
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/26">Исая - глава 26</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/28">Исая - глава 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В оня ден Господ С лютия, и великия, и якия Си нож Ще накаже левиатана, бързия змей, Да! левиатана, извиващия си змей, И ще убие змията, която е в морето. </p>
<p id="v2"><sup><small>2</small></sup>  В оня ден ще се каже : Прелестно лозе; пейте за него. </p>
<p id="v3"><sup><small>3</small></sup>  Аз, Господ, го пазя; Всяка минута ще го поя; Нощем и денем ще го пазя За да го не повреди никой . </p>
<p id="v4"><sup><small>4</small></sup>  Ярост няма вече в Мене; Дано биха се опълчили против Мене глоговете и тръните му в бой! Щях да мина през сред тях, щях да ги изгоря купно. </p>
<p id="v5"><sup><small>5</small></sup>  Или нека се хване за силата Ми За да се примири с Мене! Да! нека се примири с мене. </p>
<p id="v6"><sup><small>6</small></sup>  В идните поколения Яков ще се закорени, Израил ще напъпи и цъфне, И те ще напълнят лицето на света с плод. </p>
<p id="v7"><sup><small>7</small></sup>  Поразил ли го е както порази ония, които поразиха него? Или убит ли бе както бяха умъртвени убитите от него? </p>
<p id="v8"><sup><small>8</small></sup>  С мерилка ти му се противиш, когато го отпращаш; Ти го завлече със силния Си вихър в деня на източния вятър. </p>
<p id="v9"><sup><small>9</small></sup>  За туй, с това ще се очисти беззаконието на Якова, И това ще бъде целият плод от изличването на греха му, Че той ще направи всичките камъни но жертвениците като варовит камък що се стрива на прах, Така щото ашерите и кумирите на слънцето не ще стоят вече прави. </p>
<p id="v10"><sup><small>10</small></sup>  Защото укрепеният град ще запустее, Заселището ще се напусне и ще се остави като пустиня; Там ще пасе телето, и там ще си почива, И ще изпояде клончетата му. </p>
<p id="v11"><sup><small>11</small></sup>  Когато клоновете му изсъхнат ще се отчупят; Жените като дойдат ще ги изгорят; Защото са неразумни люде; Защото Творецът им не ще ги пожали, И Създателят им не ще се смили за тях. </p>
<p id="v12"><sup><small>12</small></sup>  В оня ден Господ ще отърси плода Си , От стремителния Ефрат до египетския поток; И вие ще се съберете един по един, о чада не Израиля. </p>
<p id="v13"><sup><small>13</small></sup>  И в оня ден ще затръби голяма тръба; И загиващите в Асирийската земя И изгонените, които са в Египетската земя, Ще се кланят Господу в светия хълм в Ерусалим. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/26">Исая - глава 26</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/28">Исая - глава 28</a></td>
      </tr>
    </tbody>
  </table>
</figure>
