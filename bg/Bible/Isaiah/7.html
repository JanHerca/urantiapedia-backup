<!--
title: Исая - глава 7
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/6">Исая - глава 6</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/8">Исая - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И в дните на Юдовия цар Ахаз, син на Иотама, Озиевия син, сирийският цар Расин и Израилевият цар Факей Ромелиевият син, възлязоха против Ерусалим за да воюват против него; но не можаха да го завладеят. </p>
<p id="v2"><sup><small>2</small></sup>  И известиха на Давидовия дом, казвайки: Сирия се съюзи с Ефрема. И сърцето на Ахаза и сърцето на людете му се разклатиха, както горските дървета се разклащат от вятъра. </p>
<p id="v3"><sup><small>3</small></sup>  Тогава рече Господ на Исаия: Излез сега да посрещнеш Ахаза, ти и син ти Сеар-Ясув, при края на водопровода на горния водоем, по друма към тепавичарската нива, </p>
<p id="v4"><sup><small>4</small></sup>  И кажи му: - Гледай да си спокоен; Да не се уплашиш нито да се покажеш малодушен Поради тия две опашки на димещи главни, - Поради яростния гняв на Расина и Сирия, и на Ромелиевия син. </p>
<p id="v5"><sup><small>5</small></sup>  Понеже Сирия, Ефрем и Ромелиевият син Сториха лошо намерение против тебе, казвайки: </p>
<p id="v6"><sup><small>6</small></sup>  Да възлезем против Юда и да го утесним, И да си пробием пролом в него, И да поставим Тавеиловия син за цар всред него. </p>
<p id="v7"><sup><small>7</small></sup>  За туй , така казва Господ Иеова: Това няма да стане, нито ще бъде. </p>
<p id="v8"><sup><small>8</small></sup>  Защото главата на Сирия е Дамаск, А глава на Дамаск, Расин; И вътре в шестдесет и пет години Ефрем ще се съкруши така щото да не е вече народ, - </p>
<p id="v9"><sup><small>9</small></sup>  Ефрем, чиято глава е Самария, А глава на Самария Ромелиевият син. Ако не вярвате това , вие няма да се утвърдите. </p>
<p id="v10"><sup><small>10</small></sup>  И Господ говори още на Ахаза казвайки: </p>
<p id="v11"><sup><small>11</small></sup>  Поискай се знамение от Господа твоя Бог; Искай го или в дълбината или във висината горе. </p>
<p id="v12"><sup><small>12</small></sup>  Но Ахаз рече: Не ща да искам, Нито ще изпитам Господа. </p>
<p id="v13"><sup><small>13</small></sup>  И Исаия рече: Слушайте сега, доме Давидов; Малко нещо ли ви е да досаждате на човеци, Та ще досаждате и на моя Бог? </p>
<p id="v14"><sup><small>14</small></sup>  Затова сам Господ ще ви даде знамение: Ето, девица ще зачне и ще роди син, И ще го нарече Емануил. </p>
<p id="v15"><sup><small>15</small></sup>  Сгъстено мляко и мед ще яде, Когато се научи да отхвърля лошото и да избира доброто; </p>
<p id="v16"><sup><small>16</small></sup>  Защото, преди да се научи детето Да отхвърли лошото и да избира доброто, Тая земя, от чиито двама царе се отвращаваш ти, Ще бъде изоставена. </p>
<p id="v17"><sup><small>17</small></sup>  Господ ще докара на тебе, На твоите люде и бащиният ти дом, Дни такива каквито не са дохождали От деня когато Ефрем се е отделил от Юда, - Ще докара асирийският цар. </p>
<p id="v18"><sup><small>18</small></sup>  И в същия ден Господ ще засвири за мухите, Които са в най-далечните околности на египетските реки, И за пчелите, които са в асирийската земя; </p>
<p id="v19"><sup><small>19</small></sup>  И те ще дойдат и всичките ще накацат по запустелите долини, И в дупките на канарите, и на всяка драка, и на всяко пасбище. </p>
<p id="v20"><sup><small>20</small></sup>  В тоя ден Господ ще обръсне с бръснач Нает оттатък реката, асирийския цар, Главата и космите на краката, - даже и брадата ще смъкне. </p>
<p id="v21"><sup><small>21</small></sup>  И в същия ден човек, Който храни крава и две овце; </p>
<p id="v22"><sup><small>22</small></sup>  Ще яде сгъстено мляко от изобилието на млякото, което ще дават; Защото сгъстеното мляко и мед ще яде всеки, който е останал всред страната. </p>
<p id="v23"><sup><small>23</small></sup>  И в оня ден всяко място, Гдето е имало хиляда лози по хиляда сребърника, Ще бъде за глогове и тръни. </p>
<p id="v24"><sup><small>24</small></sup>  Със стрели и с лъкове ще дойдат човеци там, Защото цялата страна ще стане само глогове и тръни; </p>
<p id="v25"><sup><small>25</small></sup>  Поради страх от глогове и тръни Ти не ще дойдеш на никой хълм, копан сега с търнокоп, Но ще бъде място, на което ще изпращаш говеда, И което ще тъпчат овце. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/6">Исая - глава 6</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/8">Исая - глава 8</a></td>
      </tr>
    </tbody>
  </table>
</figure>
