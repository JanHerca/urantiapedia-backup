<!--
title: Исая - глава 38
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/37">Исая - глава 37</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/39">Исая - глава 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В това време Езекия се разболя до смърт; И пророк Исаия, Амосовия син, дойде при него та му рече: Така казва Господ: Нареди за дома си, понеже ще умреш и няма да живееш. </p>
<p id="v2"><sup><small>2</small></sup>  Тогава Езекия обърна лицето си към стената та се помоли Господу, казвайки: </p>
<p id="v3"><sup><small>3</small></sup>  Моля Ти се, Господи, спомни си сега как ходих пред Тебе с вярност и с цяло сърце, и върших това, което е угодно пред Тебе. И Езекия плака горко. </p>
<p id="v4"><sup><small>4</small></sup>  Тогава дойде Господното слово към Исаия и рече: </p>
<p id="v5"><sup><small>5</small></sup>  Иди та кажи на Езекия: Така казва Господ, Бог на баща ти Давида: Чух молитвата ти, видях сълзите ти; ето Аз ще приложа на живота ти петнадасет години. </p>
<p id="v6"><sup><small>6</small></sup>  И ще избавя и тебе и тоя град от ръката на асирийския цар, и ще защитя тоя град. </p>
<p id="v7"><sup><small>7</small></sup>  И това ще ти бъде знамението от Господа, че Господ ще извърши това, което казва: </p>
<p id="v8"><sup><small>8</small></sup>  ето, ще върна сянката десет градуса надире, които е изминала върху слънчевия часовник на Ахаза. И тъй слънцето се върна надире десет градуса, които бе изминало. </p>
<p id="v9"><sup><small>9</small></sup>  Ето какво писа Юдовият цар Езекия, когато бе се разболял и оздравя от болестта си: </p>
<p id="v10"><sup><small>10</small></sup>  Аз рекох: В половината от дните си Ще вляза в портите на преизподнята; Лиших се от остатъка на годините си. </p>
<p id="v11"><sup><small>11</small></sup>  Рекох: Няма да видя вече Господа, Господа в земята на живите; Няма да видя вече човека Като съм между ония, които престанаха да живеят. </p>
<p id="v12"><sup><small>12</small></sup>  Жилището ми се премести, и се дигна от мене като овчарски шатър; Навих живота си като тъкач; от основата Той ще ме отреже; Между заранта и вечерта ще ме довършиш. </p>
<p id="v13"><sup><small>13</small></sup>  Успокоявах се до сутринта; но той като лъв троши всичките ми кости; Между заранта и вечерта ще ме довършиш. </p>
<p id="v14"><sup><small>14</small></sup>  Като ластовица или жерав така крещях, Стенех като гургулица; очите ми изнемощяха от гледане нагоре. В утеснение съм, Господи; стани ми поръчител </p>
<p id="v15"><sup><small>15</small></sup>  Що да кажа аз? Той ми рече, и сам го изпълни; Ще ходя смирено през всичките си години поради огорчението на душата си. </p>
<p id="v16"><sup><small>16</small></sup>  Чрез тия неща живеят човеците, Господи, И само в тях е животът на моя дух; Така ще ме изцелиш и ще ме съживиш. </p>
<p id="v17"><sup><small>17</small></sup>  Ето, излезе за моя мир гдето имах голяма горест; И Ти, от любов към душата ми, си я избавил от рова на тлението, Защото си хвърлил зад гърба Си всичките ми грехове. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Защото преизподнята не може да Те хвали; смъртта не може да Те славослови; Ония, които слизат в рова, не могат да се надяват на Твоята вярност. </p>
<p id="v19"><sup><small>19</small></sup>  Живият, живият, той ще се хвали, както аз днес; Бащата ще извести на чадата си Твоята вярност. </p>
<p id="v20"><sup><small>20</small></sup>  Господ е близо да ме спаси; Затова ще пеем моите песни със струнни инструменти В дома Господен през всичките дни на живота си. </p>
<p id="v21"><sup><small>21</small></sup>  А Исаия беше казал: Нека вземат низаница смокини и ги турят за компрес на цирея: и царят ще оздравее. </p>
<p id="v22"><sup><small>22</small></sup>  Също и Езекия беше казал: Какво е знамението, че ще възлезе в Господния дом? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/37">Исая - глава 37</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/39">Исая - глава 39</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 38:17 <i>Променен в закон на любовта</i>: <a href="/bg/The_Urantia_Book/142#p3_22">КУ 142:3.22</a>. </li>
</ol>
</div>
