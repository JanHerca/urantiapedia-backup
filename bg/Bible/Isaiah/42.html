<!--
title: Исая - глава 42
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/41">Исая - глава 41</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/43">Исая - глава 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето Моят служител, когото подкрепявам, Моят избраник, в когото благоволи душата Ми; Турих Духа Си на него; Той ще постави правосъдие за народите. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Няма да извика, нито ще издигне високо гласа си, Нито ще го направи да се чуе навън. </p>
<p id="v3"><sup><small>3</small></sup>  Смазана тръстика няма да пречупи, И замъждял фитил няма да угаси; Ще постави правосъдие според истината. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Няма да ослабне нито да се съкруши Догдето установи правосъдие на земята; И островите ще очакват неговата поука. </p>
<p id="v5"><sup><small>5</small></sup>  Така казва Бог, Господ, Който е направил небето и го е разпрострял, Който е разтлал земята с произведенията й, Който дава дишане на людете, които са на нея, И дух на тия, които ходят по нея: <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  Аз Господ те призовах в правда, И като хвана ръката ти ще те пазя, И ще те поставя за завет на людете, За светлина на народите, </p>
<p id="v7"><sup><small>7</small></sup>  За да отвориш очите на слепите, Да извадиш запрените от затвор, И седящите в мрак из тъмницата. <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Аз съм Господ; това е Моето име; И не ща да дам славата Си на друг, Нито хвалата Си на изваяните идоли. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Ето, нещата, предсказани от начало се сбъднаха, И Аз ви известявам нови, Преди да се появят, казвам ви ги. </p>
<p id="v10"><sup><small>10</small></sup>  Пейте на Господа нова песен, Хвалата Му от краищата на земята, Вие, които слизате на морето и всичко що е в него, Острови, и вие, които живеете на тях. </p>
<p id="v11"><sup><small>11</small></sup>  Пустинята и градовете й нека извикат с висок глас , Силата, гдето живее Кидар; Нека пият жителите на Села, Нека възклицават от върховете на планините, </p>
<p id="v12"><sup><small>12</small></sup>  Нека отдадат слава на Господа, И нека възвестят хвалата Му в островите. </p>
<p id="v13"><sup><small>13</small></sup>  Господ ще излезе като силен мъж, Ще възбуди ревнивостта Си като ратник, Ще извика, да! ще изреве. Ще надделее над враговете Си; </p>
<p id="v14"><sup><small>14</small></sup>  За дълго време мълчах, казва Той . Останах тих, въздържах Себе Си; Но сега ще извикам като жена, която ражда, Ще погубя и същевременно ще погълна. </p>
<p id="v15"><sup><small>15</small></sup>  Ще запустя планини и хълмове, И ще изсуша всичката им трева; Ще обърна реките в острови, И ще пресуша езерата. </p>
<p id="v16"><sup><small>16</small></sup>  Ще доведа слепите през път, който не са знаели, Ще ги водя в пътеки, които им са били непознати; Ще обърна тъмнината в светлина пред тях, И неравните места ще направя равни. Това ще сторя, и няма да ги оставя. </p>
<p id="v17"><sup><small>17</small></sup>  Ще се върнат назад, съвсем ще се посрамят Ония, които уповават на ваяните идоли, Които казват на леяните: Вие сте наши богове. </p>
<p id="v18"><sup><small>18</small></sup>  Чуите, глухи, И гледайте, слепи, за да видите. </p>
<p id="v19"><sup><small>19</small></sup>  Кой е сляп, ако не е служителят Ми, Или глух, както посланика, когото изпращам? Кой е сляп както предания Богу , И сляп както служителя Господен? </p>
<p id="v20"><sup><small>20</small></sup>  Ти гледаш много неща но не наблюдаваш; Ушите му са отворени, но той не чува. </p>
<p id="v21"><sup><small>21</small></sup>  Господ благоволи заради правдата Си Да възвеличи учението и да го направи почитаемо. </p>
<p id="v22"><sup><small>22</small></sup>  Но те са ограбени и оголени люде; Всички са впримчени в пещери и скрити в тъмници; Плячка са, и няма избавител, Обир са, и никой не казва: Върни го. </p>
<p id="v23"><sup><small>23</small></sup>  Кой от вас ще даде ухо на това? Кой ще внимава и слуша за бъдещето? </p>
<p id="v24"><sup><small>24</small></sup>  Кой предаде Якова на обир, И Израиля на грабител? Не Господ ли, на Когото съгрешихме? Защото не искаха да ходят в пътищата Му, Нито послушаха учението Му. </p>
<p id="v25"><sup><small>25</small></sup>  Затова изля на него лютостта на гнева Си И свирепостта на боя; И това го запали изоколо, но той не се сети, Изгори го, но той не го вложи в сърцето си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/41">Исая - глава 41</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/43">Исая - глава 43</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 42:1 <i># 1 Слуга на Господа</i>: <a href="/bg/The_Urantia_Book/136#p1_1">КУ 136:1.1</a>. </li>
  <li id="fn2"><a href="#cite2">↑</a> 42:1-2 <i>Не се борете с хората</i>: <a href="/bg/The_Urantia_Book/178#p1_17">КУ 178:1.17</a>. </li>
  <li id="fn3"><a href="#cite3">↑</a> 42:3 <i>Подута тръстика не чупи</i>: <a href="/bg/The_Urantia_Book/148#p5_5">КУ 148:5.5</a>. </li>
  <li id="fn4"><a href="#cite4">↑</a> 42:5 <i>Бог създаде всичко</i>: <a href="/bg/The_Urantia_Book/131#p2_2">КУ 131:2.2</a>.  <i>Бог е създал всичко</i>: <a href="/bg/The_Urantia_Book/6#p1_3">КУ 6:1.3</a>.  <i>Бог е създал всички неща и същества</i>: <a href="/bg/The_Urantia_Book/131#p10_2">КУ 131:10.2</a>.  <i>Верен и божествен Създател</i>: <a href="/bg/The_Urantia_Book/2#p1_2">КУ 2:1.2</a>.  <i>Бог създаде</i>: <a href="/bg/The_Urantia_Book/95#p5_9">КУ 95:5.9</a>.  <i>Бог създаде небето и земята</i>: <a href="/bg/The_Urantia_Book/92#p6_6">КУ 92:6.6</a>.  <i>Вселенски създател</i>: <a href="/bg/The_Urantia_Book/142#p3_7">КУ 142:3.7</a>.  <i>Бог създаде небето и земята</i>: <a href="/bg/The_Urantia_Book/1#p0_1">КУ 1:0.1</a>.  <i>Бог като Създател на всичко</i>: <a href="/bg/The_Urantia_Book/0#p2_9">КУ 0:2.9</a>.  <i>Даващият дъх</i>: <a href="/bg/The_Urantia_Book/63#p6_1">КУ 63:6.1</a>.  <i>Създател на небето и земята</i>: <a href="/bg/The_Urantia_Book/128#p1_10">КУ 128:1.10</a>.  <i>Творецът</i>: <a href="/bg/The_Urantia_Book/131#p10_6">КУ 131:10.6</a>. </li>
  <li id="fn5"><a href="#cite5">↑</a> 42:5-7 <i>Освободете духовните пленници</i>: <a href="/bg/The_Urantia_Book/120#p2_6">КУ 120:2.6</a>. </li>
  <li id="fn6"><a href="#cite6">↑</a> 42:7 <i>Отваряй очите на духовно слепите</i>: <a href="/bg/The_Urantia_Book/190#p5_4">КУ 190:5.4</a>. </li>
  <li id="fn7"><a href="#cite7">↑</a> 42:8 <i>Слава на Бога</i>: <a href="/bg/The_Urantia_Book/2#p1_2">КУ 2:1.2</a>. </li>
</ol>
</div>
