<!--
title: Исая - глава 19
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Isaiah/18">Исая - глава 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Isaiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Isaiah/20">Исая - глава 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Наложеното за Египет пророчество : - Ето, Господ язди на лек облак И ще дойде в Египет; Египетските идоли ще потреперят от пристигането Му, И сърцето на Египет ще се разтопи всред самия него. </p>
<p id="v2"><sup><small>2</small></sup>  И Аз ще подигна египтяни против египтяни; Всеки ще се бие против брата си И всеки против ближния си, - Град против град, царство против царство. </p>
<p id="v3"><sup><small>3</small></sup>  И духът на Египет ще изчезне вътре в него; И ще осуетя намеренията му; И ще се допитат до идолите и чародеите До запитвачите на зли духове и врачовете </p>
<p id="v4"><sup><small>4</small></sup>  И ще затворя египтяните в ръката на жесток господар И свиреп цар ще ги владее, Казва Господ Иеова на Силите. </p>
<p id="v5"><sup><small>5</small></sup>  И водите ще изчезнат из морето, Нил ще пресекне и ще пресъхне; </p>
<p id="v6"><sup><small>6</small></sup>  Реките ще смърдят, И египетските канали ще спаднат и ще изсъхнат, И рогозът и тръстиката ще повехнат, </p>
<p id="v7"><sup><small>7</small></sup>  Ливадите при Нил, по бреговете на Нил, И всичко посято при Нил, Ще изсъхне, ще се разпилее, и ще се изгуби. </p>
<p id="v8"><sup><small>8</small></sup>  Рибарите тоже ще охкат, Всички, които хвърлят въдица в Нил, ще ридаят. И ония, които мятат мрежи във водата, ще жалеят. </p>
<p id="v9"><sup><small>9</small></sup>  Също и ония, които работят тънък лен, И които тъкат висон, ще се посрамят. </p>
<p id="v10"><sup><small>10</small></sup>  И всичките негови стълбове ще се строшат, И всички надничари ще се оскърбят духом. </p>
<p id="v11"><sup><small>11</small></sup>  Първенците на Танис са крайно безумни; Съветът на мъдрите Фараонови съветници стана животински; Как, прочее , казвате всеки на Фараона: Аз съм син на мъдри, син на древни царе? </p>
<p id="v12"><sup><small>12</small></sup>  Тогава, где са твоите мъдреци? Нека ти открият сега, и нека дадат да се разбира Какво е решил Господ на Силите за Египет! </p>
<p id="v13"><sup><small>13</small></sup>  Първенците на Танис избезумяха, Първенците на Мемфис се заблудиха. И ония, които са подпорка на племената му, измамиха Египет. </p>
<p id="v14"><sup><small>14</small></sup>  Господ смеси всред него дух на извращение; И те заблудиха Египет във всичките му дела, Както пиян полита в бълването си, </p>
<p id="v15"><sup><small>15</small></sup>  И не ще има дело, което главата или опашката, Палмовият клон, или тръстиката, да може да извърши. </p>
<p id="v16"><sup><small>16</small></sup>  В оня ден Египет ще бъде като жени, И ще трепери и ще се бои От замахването на ръката на Господа на Силите, С която Той замаха върху него. </p>
<p id="v17"><sup><small>17</small></sup>  И Юдовата земя ще стане ужас за Египет: Всеки, който си припомнюва за нея, ще се ужасява Поради решението на Господа на Силите, Което взе против него. </p>
<p id="v18"><sup><small>18</small></sup>  В оня ден ще има пет града в Египетската земя, Които ще говорят ханаански език И ще се кълнат в Господа на Силите; Единият ще се нарича град Херес </p>
<p id="v19"><sup><small>19</small></sup>  В оня ден ще има олтар на Господа Всред Египетската земя, И стълб на Господа при границата й. </p>
<p id="v20"><sup><small>20</small></sup>  И той ще бъде за знамение и свидетелство На Господа на Силите в Египетската земя; Защото ще извикат към Господа Поради притеснителите, И Той ще им изпрати спасител и поборник, Който ще ги избави. </p>
<p id="v21"><sup><small>21</small></sup>  И Господ ще стане познат на Египет; И египтяните ще познаят Господа в оня ден; Да! ще се покланят принасят жертви и принос, И ще направят обрек Господу, който ще изпълнят. </p>
<p id="v22"><sup><small>22</small></sup>  И Господ ще удари Египет, А като удари ще изцели; Защото те ще се обърнат към Господа, И Той ще бъде молен от тях и ще ги изцели. </p>
<p id="v23"><sup><small>23</small></sup>  В оня ден ще има друм От Египет за Асирия; И асирийците ще дойдат в Египет, И египтяните в Асирия, И египтяните с асирийците ще служат Господу. </p>
<p id="v24"><sup><small>24</small></sup>  В оня ден Израил ще бъде С Египет и с Асирия; Трето благословение всред земята: </p>
<p id="v25"><sup><small>25</small></sup>  Защото Господ на Силите ще ги благослови, като ще рече: Благословен да бъде Египет, Мои люде, И Асирия, делото на ръцете Ми, И Израил, наследството Ми. </p>
