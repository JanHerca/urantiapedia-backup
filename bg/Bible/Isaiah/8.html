<!--
title: Исая - глава 8
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Isaiah/7">Исая - глава 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Isaiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Isaiah/9">Исая - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ ми рече: Вземи си една голяма писателска дъска та пиши на нея с обикновени букви - За Махер-шалал-хаш-база; </p>
<p id="v2"><sup><small>2</small></sup>  и аз си избрах за верни свидетели свещеника Урия и Захария Еверехиевия син. </p>
<p id="v3"><sup><small>3</small></sup>  Прочее, отидох при пророчицата; и тя зачна и роди син. И Господ ми рече: Наречи го Махер-шалал-хаш-баз; </p>
<p id="v4"><sup><small>4</small></sup>  Защото преди да се научи детето да вика - Татко мой! и - Майко моя! богатството на Дамаск и користите на Самария ще се занесат пред асирийския цар. </p>
<p id="v5"><sup><small>5</small></sup>  И Господ ми говори пак, казвайки: </p>
<p id="v6"><sup><small>6</small></sup>  Понеже тия люде се отказаха от тихо течащите силоамски води, И се радват за Расина и за Ромелиевия син, </p>
<p id="v7"><sup><small>7</small></sup>  Затова, ето, Господ възвежда върху тях Силните и големи води на Ефрат, Асирийския цар и всичката му слава; И като прелее всичките си канали И наводни всичките си брегове, </p>
<p id="v8"><sup><small>8</small></sup>  Ще нахлуе и през Юда, ще наводни и ще прелее, ще стигне до гуша, И прострените му крила ще напълнят Ширината на земята ти, Емануиле. </p>
<p id="v9"><sup><small>9</small></sup>  Строшете се, народи, бъдете разломени, И (чуйте всички, които сте в далечни страни!) Опашете се; но ще бъдете разломени; Опашете се; но ще бъдете разломени. </p>
<p id="v10"><sup><small>10</small></sup>  Съветвайте помежду си, но съветването ще се осуети; Говорете дума, но тя няма да стои; Защото Бог е с нас. </p>
<p id="v11"><sup><small>11</small></sup>  Защото така ми говори Господ със силна ръка, И научи ме да не ходя в пътя на тия люде, като каза: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Да не наречете съюз всичко което тия люде наричат съюз, И да не се боите от това, от което те се боят, Нито да се плашите. </p>
<p id="v13"><sup><small>13</small></sup>  Господа на Силите - Него осветете, От Него да се страхувате, и пред Него да треперите. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  И Той ще бъде за светилище, - Но и за камък, о който да се спъват, и за канара, поради която да се оскърбяват Двата Израилеви дома, - За мрежа и за примка на ерусалимските жители. </p>
<p id="v15"><sup><small>15</small></sup>  И о Него мнозина ще се спънат, ще паднат и ще се съкрушат, И в нея ще се впримчат и ще се уловят. </p>
<p id="v16"><sup><small>16</small></sup>  Завържи увещанието, Запечатай поуката между учениците Ми. </p>
<p id="v17"><sup><small>17</small></sup>  И аз ще чакам Господа, който крие лицето Си от Якововия дом, И на Него ще се надея. </p>
<p id="v18"><sup><small>18</small></sup>  Ето, аз и децата, които ми е дал Господ, Сме за знамение и за предвещания в Израиля От Господа на Силите, Който обитава на хълма Сион. </p>
<p id="v19"><sup><small>19</small></sup>  И когато ви рекат: Допитвайте се до запитвачите на зли духове, И до врачовете, които шепнат и мърморят, отговорете : Не трябва ли един народ да се допита до своя Бог? Ще прибегне ли при мъртвите заради живите? </p>
<p id="v20"><sup><small>20</small></sup>  Нека прибегнат при закона и при свидетелството! Ако не говорят според това слово, Наистина няма зазоряване за тях. </p>
<p id="v21"><sup><small>21</small></sup>  И ще минат през тая земя зле притискани и изгладнели; И когато огладнеят ще негодуват, Ще злословят царя си и Бога си. И ще погледнат нагоре. </p>
<p id="v22"><sup><small>22</small></sup>  После ще се върнат в земята, И ето скръб и тъмнина, мрак на измъчване, И широко разпространена черна нощ. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 8:11-13 <i>„Бог каза“</i>: <a href="/bg/The_Urantia_Book/156#p5_4">КУ 156:5.4</a>. </li>
  <li id="fn2"><a href="#cite2">↑</a> 8:13 <i>Господ Бог на войнствата</i>: <a href="/bg/The_Urantia_Book/92#p6_6">КУ 92:6.6</a>. </li>
</ol>
</div>
