<!--
title: Исая - глава 26
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/25">Исая - глава 25</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/27">Исая - глава 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В оня ден тая песен ще се изпее в Юдовата земя: Имаме укрепен град; Спасение ще тури Бог за стени и подпорки. </p>
<p id="v2"><sup><small>2</small></sup>  Отворете портите, За да влезе праведният народ, който пази истината. </p>
<p id="v3"><sup><small>3</small></sup>  Ще опазиш в съвършен мир Непоколебими ум, Защото на Тебе уповава. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Уповавайте на Господа винаги, Защото Господ Иеова е вечна канара: <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Защото събаря живеещите на високо, Снишава високостоящия град, снишава го дори до земята, Хвърля го дори в пръстта. </p>
<p id="v6"><sup><small>6</small></sup>  Ногата ще го потъпче - Нозете на сиромаха, стъпките на бедния. </p>
<p id="v7"><sup><small>7</small></sup>  Пътят на праведния е прав път; Пътеката на праведния Ти направляваш. </p>
<p id="v8"><sup><small>8</small></sup>  Да! в пътя на Твоите съдби, Господи, Те чакахме: Желанието на душите ни е към Твоето име и към възпоменание за Тебе. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  С душата си Те пожелах нощем, Да! с дълбочината на духа си Тебе търся в зори; Защото, когато Твоите съдби се вършат на земята Жителите на света се учат правда. </p>
<p id="v10"><sup><small>10</small></sup>  Ако се покаже милост към нечестивия, Пак той няма да се научи на правда; Даже в земята на правотата ще постъпва неправедно, И не ще погледне на Господното величие. </p>
<p id="v11"><sup><small>11</small></sup>  Господи, ръката Ти е издигната, но те не виждат; Обаче ще видят ревността Ти за людете Ти, и ще се посрамят; Огън даже ще погълне враговете Ти. </p>
<p id="v12"><sup><small>12</small></sup>  Господи, Ти ще отредиш мир за нас, Защото си извършил за нас и всичките ни дела. </p>
<p id="v13"><sup><small>13</small></sup>  Господи Боже наш, освен Тебе други господари са владели над нас; А само чрез Тебе ще споменуваме Твоето име. </p>
<p id="v14"><sup><small>14</small></sup>  Те са мъртви, няма да живеят; Те са сенки няма да се издигнат; Защото Ти си ги наказал и изтребил, И си направил всеки спомен за тях да изчезне. </p>
<p id="v15"><sup><small>15</small></sup>  Умножил си народа, Господи; Умножил си народа; прославил си се; Разширил си всичките граници на страната. </p>
<p id="v16"><sup><small>16</small></sup>  Господи в скръбта прибягнаха към Тебе, Изляха тайна молитва, когато наказанието Ти бе върху тях. </p>
<p id="v17"><sup><small>17</small></sup>  Както непразна жена, Когато наближава да роди, е в мъка И вика в болките си, Такива станахме и ние пред Тебе, Господи. </p>
<p id="v18"><sup><small>18</small></sup>  Станахме непразни, бяхме в мъка, Но като че ли вятър родихме; Никакво избавление не извършихме на земята, Нито паднаха пред нас жителите на света. </p>
<p id="v19"><sup><small>19</small></sup>  Твоите умрели ще оживеят; Моите мъртви тела ще възкръснат. Събудете се и запейте радостно вие, които обитавате в пръстта, Защото росата Ти е кат росата по тревите. И земята ще предаде мъртвите. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Дойдете, люде Мои, влезте в скришните си стаи, И затворете вратите след себе си; Скрийте се за един малък миг, Догдето премине гневът. </p>
<p id="v21"><sup><small>21</small></sup>  Защото, ето, Господ излиза от мястото Си. За да накаже жителите на земята за беззаконието им; И земята ще открие кървите си, И не ще покрие вече убитите си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/25">Исая - глава 25</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/27">Исая - глава 27</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 26:3 <i>Траен мир</i>: <a href="/bg/The_Urantia_Book/5#p4_2">КУ 5:4.2</a>.  <i>Съвършен мир</i>: <a href="/bg/The_Urantia_Book/155#p6_6">КУ 155:6.6</a>.  <i>Съвършен мир</i>: <a href="/bg/The_Urantia_Book/100#p6_6">КУ 100:6.6</a>. </li>
  <li id="fn2"><a href="#cite2">↑</a> 26:4 <i>Яхве, Бог на синайските кланове</i>: <a href="/bg/The_Urantia_Book/142#p3_3">КУ 142:3.3</a>.  <i>Йехова (Яхве)</i>: <a href="/bg/The_Urantia_Book/96#p1_10">КУ 96:1.10</a>. </li>
  <li id="fn3"><a href="#cite3">↑</a> 26:8 <i>Желание на душата</i>: <a href="/bg/The_Urantia_Book/74#p7_7">КУ 74:7.7</a>. </li>
  <li id="fn4"><a href="#cite4">↑</a> 26:19 <i>Мнозина, които спят, се събуждат</i>: <a href="/bg/The_Urantia_Book/49#p6_2">КУ 49:6.2</a>. </li>
</ol>
</div>
