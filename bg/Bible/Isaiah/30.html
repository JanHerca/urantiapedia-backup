<!--
title: Исая - глава 30
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/29">Исая - глава 29</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/31">Исая - глава 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Горко на непокорните чада, казва Господ, Които се съветват, но не с Мене, И които сключват договори, но не чрез Моя Дух, Та притурят грях на грях; - </p>
<p id="v2"><sup><small>2</small></sup>  Които отиват за да слязат в Египет Без да се допитват до Моите уста, За да се закрепят със силата на Фараона, И да прибягнат под сянката на Египет! </p>
<p id="v3"><sup><small>3</small></sup>  Затова Фараоновата сило ще ви бъде за срам, И прибягването под египетската сянка за смущение. </p>
<p id="v4"><sup><small>4</small></sup>  Защото началниците му отидоха в Танис, И посланиците му дойдоха в Ханес. </p>
<p id="v5"><sup><small>5</small></sup>  Та всички ще се срамуват поради люде, които не могат да ги ползват Нито да бъдат помощ или полза, Но са за срам и дори за укор. </p>
<p id="v6"><sup><small>6</small></sup>  Наложеното за южните животни пророчество : През наскърбителната и мъчителна земя, Дето има лъвица и як лъв, Ехидна и горителна хвърката змия, Занасят богатството си на плещите на оселчетата, И съкровищата си на гърбицата на камилите, При люде, които няма да го ползуват, </p>
<p id="v7"><sup><small>7</small></sup>  Защото помощта от Египет ще бъде суетна и безполезна; Затова го нарекох: Рахав, който бездействува. </p>
<p id="v8"><sup><small>8</small></sup>  Сега иди, напиши това пред тях на дъсчица, И забележи го в книга, Та да остане за бъдещето време за свидетелство до века, </p>
<p id="v9"><sup><small>9</small></sup>  Че те са непокорни люде, чада лъжци, Чада, които не искат да слушат поуката Господна, </p>
<p id="v10"><sup><small>10</small></sup>  Които казват на гледачите: Не гледайте, И на пророците: Не ни пророкувайте правото, Но говорете ни ласкателно, пророкувайте измами, </p>
<p id="v11"><sup><small>11</small></sup>  Отстъпете от пътя, Отклонете се от пътеката, Махнете от пред нас Светия Израилев. </p>
<p id="v12"><sup><small>12</small></sup>  Затова, така казва Светият Израилев: Понеже презирате това слово, И уповавате на насилството и на извратеността, И се опирате на тях, </p>
<p id="v13"><sup><small>13</small></sup>  По тая причина това беззаконие ще ви бъде Като разпукната част издута във висока стена И готова да падне, Чието рухване става внезапно в един миг. </p>
<p id="v14"><sup><small>14</small></sup>  И Той ще я разломи, строшавайки я безпощадно, както се чупи грънчарски съд, Така щото между частите му да се не намира черепчица, С която да вземе някой огън от огнището, Или да гребне вода от щерната. </p>
<p id="v15"><sup><small>15</small></sup>  Затова така казва Господ Иеова Светият Израилев: Чрез завръщане и почиване ще се избавите, В безумие и увереност ще бъде, силата ви; Но вие не искахте това ; <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  А рекохте: Не, но ще побегнем с коне; Затова ще бягате; И: Ще яздим на бързи животни ; Затова, и ония, които ви гонят ще бъдат бързи. </p>
<p id="v17"><sup><small>17</small></sup>  Ще бягате, хиляда души от заплашването на едного Или от заплашването на петима, Догдето останете като разголено дърво на планински връх, И като знаме на хълм. </p>
<p id="v18"><sup><small>18</small></sup>  По тая причина Господ ще чака, за да се смили за вас, И по тая причина ще се превъзнесе за да ви пожали; Защото Господ е Бог правосъден; Блажени всички, които Го чакат. </p>
<p id="v19"><sup><small>19</small></sup>  О люде, които живеете, в Сион, в Ерусалим, Вие няма да плачете вече; Той наистина ще се смили за тебе при гласа на вопъла ти; Когато го чуе ще ти отговори. </p>
<p id="v20"><sup><small>20</small></sup>  И ако Господ и да ви даде Хляб на скръб и вода на утеснение, Пак учителите ти няма да бъдат скрити вече, Но очите ти ще гледат учителите ти; </p>
<p id="v21"><sup><small>21</small></sup>  И ушите ти ще слушат зад тебе слово, което, Когато се отклонявате на дясно И когато се отклонявате на ляво, Ще казва: Тоя е пътят, ходете по него. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Тогава вие ще имате за гнусота Среброто, с което са обковани изваяните ти идоли, И златото, с което са облечени леяните ти идоли; Ще ги отхвърлиш като нечисто нещо, Ще речеш на всеки от тях: Махни се от тук. </p>
<p id="v23"><sup><small>23</small></sup>  И Господ ще даде дъжд за семето ти, С което ще посееш нивата си , И хляб от земната производителност, Който ще бъде хранителен и изобилен; И в онова време добитъкът ти ще пасе в широки паши, </p>
<p id="v24"><sup><small>24</small></sup>  Също и воловете и оселчетата, които работят земята, Ще ядат вкусна зоб веяна с лопата и веяло. </p>
<p id="v25"><sup><small>25</small></sup>  И ще има на всяка висока планина И на всяко високо бърдо Реки и водни потоци, В деня на голямото клане. Когато кулите паднат. </p>
<p id="v26"><sup><small>26</small></sup>  При това, светлината на луната ще бъде като светлината на слънцето, И светлината на слънцето ще бъде седмократна - като светлината на седем дни, В деня, когато Господ превързва струпея на людете Си, И изцелява раната от удара им. </p>
<p id="v27"><sup><small>27</small></sup>  Ето, името на Господа иде от далеч; Гневът Му е пламнал, и гъстият Му дим се издига; Устните Му са пълни с негодувание, Езикът Му е като поглъщащ огън, <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  И дишането Му като прелял поток, Който достига дори до шия; За да пресее народите в ситото на погублението: И в челюстите на племената ще има юзда, Която ще ги накара да се заблуждават. </p>
<p id="v29"><sup><small>29</small></sup>  У вас ще има песен както в нощта на тържествен празник, И сърдечна веселба както, когато тръгват със свирки, За да отидат при канарата Израилева, в Господния хълм. </p>
<p id="v30"><sup><small>30</small></sup>  И Господ ще направи да се чуе славния Му глас, И да се види тежкото слагане на мишцата Му, С гневно негодувание и с пламък на поглъщащ огън, С буен дъжд, с буря и с едър град. </p>
<p id="v31"><sup><small>31</small></sup>  Защото асириецът, който с жезъл удря, Ще бъде смазан чрез гласа Господен. </p>
<p id="v32"><sup><small>32</small></sup>  И всеки удар със съдбоносния жезъл. Който Господ ще сложи върху него, Ще бъде със тъпанчета и арфи; И с потресающи боеве ще воюват против тях. </p>
<p id="v33"><sup><small>33</small></sup>  Защото Тофет отдавна е приготвен, Да! За царя приготвен; Той да го направи дълбок и широк; Куп огън има в него и много дърва; Дишането Господно, като поток от сяра, ще го запали. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/29">Исая - глава 29</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/31">Исая - глава 31</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 30:15 <i>Духовна почивка, спокойствие</i>: <a href="/bg/The_Urantia_Book/131#p2_6">КУ 131:2.6</a>. </li>
  <li id="fn2"><a href="#cite2">↑</a> 30:21 <i>Ушите ви чуват: това е начинът</i>: <a href="/bg/The_Urantia_Book/97#p5_2">КУ 97:5.2</a>.  <i>Това е пътят</i>: <a href="/bg/The_Urantia_Book/34#p7_8">КУ 34:7.8</a>.  <i>Това е пътят</i>: <a href="/bg/The_Urantia_Book/148#p6_10">КУ 148:6.10</a>.  <i>Това е пътят</i>: <a href="/bg/The_Urantia_Book/117#p5_9">КУ 117:5.9</a>. </li>
  <li id="fn3"><a href="#cite3">↑</a> 30:27,30 <i>Поглъщащ огън</i>: <a href="/bg/The_Urantia_Book/96#p4_5">КУ 96:4.5</a>. </li>
</ol>
</div>
