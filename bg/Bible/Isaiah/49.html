<!--
title: Исая - глава 49
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/48">Исая - глава 48</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/50">Исая - глава 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Слушайте ме, острови, И внимавайте, далечни племена: Господ ме призова още от рождението, Още от утробата на майка ми спомена името ми! </p>
<p id="v2"><sup><small>2</small></sup>  Направи устата ми като остър нож, Покри ме под сянката на ръката Си; И направи ме като лъскава стрела, И ме скри в тула Си; </p>
<p id="v3"><sup><small>3</small></sup>  И рече ми: Ти си Мой служител, Ти си Израил, в когото ще се прославя. </p>
<p id="v4"><sup><small>4</small></sup>  Но аз си рекох: Напразно съм се трудил, За нищо и напусто съм изнурявал силата си; Все пак, обаче, правото ми е у Господа, И наградата ми е у моя Бог. </p>
<p id="v5"><sup><small>5</small></sup>  Сега, прочее, говори Господ, Който ме създаде още от утробата за Свой служител, За да доведа пак Якова при Него, И за да се събере Израил при Него, - (Защото съм почтен в очите на Господа. И моят Бог ми стана сила,) </p>
<p id="v6"><sup><small>6</small></sup>  Да! Той казва: Малко нещо е да Ми бъдеш служител, За да възстановиш племената на Якова; И за да възвърнеш опазените на Израиля; Ще те дам още за светлина на народите, За да бъдеш Мое спасение до земния край. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Така казва Господ. Изкупителят на Израиля, и Светият негов, На онзи, когото човек презира, На онзи, от когото се гнуси народът, На слуга на владетелите: Царе ще видят и ще станат, - Князе, и ще се поклонят, заради Господа, Който е верен, заради Светият Израилев, Който те избра. </p>
<p id="v8"><sup><small>8</small></sup>  Така казва Господ: В благоприятно време те послушах, И в спасителен ден ти помогнах; Ще те опазя, и ще те дам за завет на людете За да възстановиш земята, За да ги направиш да завладеят запустелите наследства, </p>
<p id="v9"><sup><small>9</small></sup>  Като кажеш на вързаните: Излезте, - На ония, които са в тъмнината: Явете се. Те ще пасат край пътищата, И пасбищата им ще бъдат по високите голи височини. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Няма да огладнеят нито да ожаднеят; Не ще ги удари нито жега, нито слънце; Защото Оня, Който се смилява за тях, ще ги води, И при водни извори ще ги заведе. </p>
<p id="v11"><sup><small>11</small></sup>  И ще обърна всичките Си планини на пътища, И друмовете Ми ще се издигнат. </p>
<p id="v12"><sup><small>12</small></sup>  Ето, тия ще дойдат от далеч, И, ето, ония от север и от запад, А пък ония от Синимската земя. </p>
<p id="v13"><sup><small>13</small></sup>  Пей, небе, и радвай се, земьо, И запейте, планини; Защото Господ утеши людете Си, И се смили за наскърбените Си. </p>
<p id="v14"><sup><small>14</small></sup>  Но Сион рече: Иеова ме е оставил, И Господ ме е забравил. </p>
<p id="v15"><sup><small>15</small></sup>  Може ли жена да забрави сучещото си дете Та да се не смили за чадото на утробата си? Обаче те, ако и да забравят, Аз все пак няма да те забравя. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Ето, на дланите Си съм те врязал: Твоите стени са винаги пред Мене. </p>
<p id="v17"><sup><small>17</small></sup>  Чадата ти ще дойдат набързо; А разорителите ти и запустителите ти ще си отидат от тебе. </p>
<p id="v18"><sup><small>18</small></sup>  Подигни очите си наоколо та виж: Всички тия се събират заедно и дохождат при тебе. Заклевам се в живота Си, казва Господ, Ти наистина ще се облечеш с всички тях като с украшение. И като невеста ще се накитиш с тях. </p>
<p id="v19"><sup><small>19</small></sup>  Защото разорените ти и запустелите ти места И опустошената ти земя Ще бъдат сега тесни за жителите ти : А ония, които те поглъщаха ще бъдат отдалечени, </p>
<p id="v20"><sup><small>20</small></sup>  Чадата, които ще добиеш след обезчадването си, Ще рекат още в ушите ти; Тясно е мястото за мене; Стори ми място, за да се населя. </p>
<p id="v21"><sup><small>21</small></sup>  Тогава ще речеш в сърцето си: Кой ми роди тия, Тъй като аз бях обезчадена и пуста, Заточена и скитница? И кой изхрани тия? Ето, аз бях оставена сама; тия, где бяха? </p>
<p id="v22"><sup><small>22</small></sup>  Така казва Господ Иеова: Ето, ще издигна ръката Си към народите, И ще възвися знамето Си пред племената; И те ще доведат синовете ти в обятията си, И дъщерите ти ще бъдат донесени на рамената им. </p>
<p id="v23"><sup><small>23</small></sup>  Царе ще бъдат твои хранители, И техните царици твои кърмилници; Ще ти се поклонят с лице до земята, И ще лижат пръстта на нозете ти; И ти ще познаеш, че Аз съм Господ, И че ония, които Ме чакат, не ще се посрамят. </p>
<p id="v24"><sup><small>24</small></sup>  Нима може да се отнеме користта от силния, Или да се отърват пленените от юнак? </p>
<p id="v25"><sup><small>25</small></sup>  Но Господ така казва: Пленниците на силния ще са отнемат, И користта ще се отърве от страшния; Защото Аз ще се съдя с оня, който се съди с тебе, И ще спася чадата ти, </p>
<p id="v26"><sup><small>26</small></sup>  А притеснителите ти ще заставя да изядат собствените си меса, И ще се опият със собствената си кръв както с ново вино; - И всяка твар ще познае, Че Аз, Господ, съм твоят Спасител, И че твоят изкупител е Могъщият Яковов. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/48">Исая - глава 48</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/50">Исая - глава 50</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 49:6 <i>Истинска светлина</i>: <a href="/bg/The_Urantia_Book/40#p5_16">КУ 40:5.16</a>.  <i>Осветен от истинската светлина</i>: <a href="/bg/The_Urantia_Book/52#p1_7">КУ 52:1.7</a>. </li>
  <li id="fn2"><a href="#cite2">↑</a> 49:9 <i>Освободете духовните пленници</i>: <a href="/bg/The_Urantia_Book/120#p2_6">КУ 120:2.6</a>. </li>
  <li id="fn3"><a href="#cite3">↑</a> 49:15 <i>Част 1: Бог няма да забрави</i>: <a href="/bg/The_Urantia_Book/97#p7_9">КУ 97:7.9</a>. </li>
  <li id="fn4"><a href="#cite4">↑</a> 49:15-16 <i>Част 1: Може ли една жена да забрави</i>: <a href="/bg/The_Urantia_Book/97#p7_7">КУ 97:7.7</a>. </li>
</ol>
</div>
