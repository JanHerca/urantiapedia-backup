<!--
title: Исая - глава 9
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/8">Исая - глава 8</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/10">Исая - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Но на измъчената земя не ще има мрак Както в предишните времена, Когато Той унижи земята Завулон и земята Нефталим; Но в послешните времена ще я направи славна- Нея, която по пътя към езерото, оттатък Иордан, Галилея на народите. </p>
<p id="v2"><sup><small>2</small></sup>  Людете, които ходеха в тъмнина, видяха голяма светлина; На ония, които седяха в земя на мрачна сянка Изгря им светлина. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Умножил си народа, Увеличил си радостта му; Радват се пред Тебе както се радват във време на жътва, Както се радват, когато делят користи. </p>
<p id="v4"><sup><small>4</small></sup>  Защото Ти си строшил, както в деня на Мадиама, Тежкия им хомот, тоягата за плещите им, И бичът на угнетителя им. </p>
<p id="v5"><sup><small>5</small></sup>  Защото всяка чизма на обутия ратник в шума И облеклата валяни в кръв, Ще бъдат за изгаряне и гориво за огън. </p>
<p id="v6"><sup><small>6</small></sup>  Защото ни се роди Дете, Син ни се даде; И управлението ще бъде на рамото Му; И името Му ще бъде: Чудесен, Съветник, Бог могъщ, Отец на вечността, Княз на мира. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Управлението Му и мирът непрастанно ще се увеличават На Давидовия престол и на неговото царство, За да го утвърди и поддържа, Чрез правосъдие и чрез правда, от сега и до века. Ревността на Господа на Силите ще извърши това. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Господ изпрати слово на Якова; И то свърхлетя и върху Израиля. </p>
<p id="v9"><sup><small>9</small></sup>  И всичките люде ще го познаят, Дори до Ефрем и жителите на Самария, Които гордо и с надменно сърце казват: </p>
<p id="v10"><sup><small>10</small></sup>  Кирпичите паднаха, но ние ще съзидаме с дялани камъни; Черниците се изсякоха, но ще ги заменим с кедри. </p>
<p id="v11"><sup><small>11</small></sup>  Затова Господ ще подигне отгоре му ония, които се противиха против Расина, И ще възбуди неприятелите му, - </p>
<p id="v12"><sup><small>12</small></sup>  Сирийците отпред, и филистимците отдире, - И те ще изядат Израиля с отворени уста. При все това, гневът Му не се отвърна, Но ръката Му е още простряна. </p>
<p id="v13"><sup><small>13</small></sup>  Но пак людете не се връщат към Този, Който ги поразява, Нито търсят Господа на Силите. </p>
<p id="v14"><sup><small>14</small></sup>  Затова Господ ще отсече от Израиля в един ден И глава и опашка, палмов клон и тръстика. </p>
<p id="v15"><sup><small>15</small></sup>  (Старецът и почтеният мъж , той е глава; А пророкът, който поучава лъжи, той е опашка). </p>
<p id="v16"><sup><small>16</small></sup>  Защото водителите на тия люде ги заблуждават, И водените от тях загиват. </p>
<p id="v17"><sup><small>17</small></sup>  Затова Господ не ще се зарадва за юношите им, Нито ще се смили за сирачетата и вдовиците им; Понеже те всички са нечестиви и злодейци, И всички уста говорят безумие. При все това, гневът Му не се отвърна, Но ръката Му е още простряна. </p>
<p id="v18"><sup><small>18</small></sup>  Защото беззаконието изгаря като огън, Който пояжда глоговете и тръните; Да! Той пламти в горските гъсталаци, И те се издигат като тежки облаци дим. </p>
<p id="v19"><sup><small>19</small></sup>  От гнева на Господа на Силите земята изгоря И людете ще бъдат като гориво за огън; Никой не жали брата си. </p>
<p id="v20"><sup><small>20</small></sup>  Човек ще граби отдясно, но ще остане гладен; И ще яде наляво, но не ще са насити! Всеки от тях ще яде месата на своята мишца, - </p>
<p id="v21"><sup><small>21</small></sup>  Манасия Ефрема, и Ефрем Манасия, И то заедно ще бъдат против Юда. При все това, гневът Му не се отвърна, Но ръката Му е още простряна. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/8">Исая - глава 8</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/10">Исая - глава 10</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:2 <i>Разкритата светлина на живота</i>: <a href="/bg/The_Urantia_Book/149#p2_6">КУ 149:2.6</a>.  <i>Светлина за езичниците</i>: <a href="/bg/The_Urantia_Book/122#p9_5">КУ 122:9.5</a>.  <i>Осветен от истинската светлина</i>: <a href="/bg/The_Urantia_Book/52#p1_7">КУ 52:1.7</a>.  <i>В тъмнината голяма светлина</i>: <a href="/bg/The_Urantia_Book/190#p5_4">КУ 190:5.4</a>.  <i>Исус е светлината на света</i>: <a href="/bg/The_Urantia_Book/162#p5_2">КУ 162:5.2</a>.  <i>Мнозина предпочитат да седят в тъмнина</i>: <a href="/bg/The_Urantia_Book/162#p5_3">КУ 162:5.3</a>.  <i>Притежаване на светлината на живота</i>: <a href="/bg/The_Urantia_Book/132#p2_9">КУ 132:2.9</a>.  <i>Истинска светлина</i>: <a href="/bg/The_Urantia_Book/40#p5_16">КУ 40:5.16</a>.  <i>Светлинност на духа</i>: <a href="/bg/The_Urantia_Book/107#p4_5">КУ 107:4.5</a>.  <i>Светлина в духовния мрак</i>: <a href="/bg/The_Urantia_Book/191#p4_3">КУ 191:4.3</a>.  <i>Тъмнина в светлина</i>: <a href="/bg/The_Urantia_Book/155#p6_3">КУ 155:6.3</a>.  <i>Великата светлина</i>: <a href="/bg/The_Urantia_Book/45#p4_4">КУ 45:4.4</a>.  <i>Духовна светлина</i>: <a href="/bg/The_Urantia_Book/0#p6_9">КУ 0:6.9</a>. </li>
  <li id="fn2"><a href="#cite2">↑</a> 9:6 <i>Княз на мира</i>: <a href="/bg/The_Urantia_Book/52#p2_5">КУ 52:2.5</a>.  <i>Княз на мира</i>: <a href="/bg/The_Urantia_Book/52#p6_1">КУ 52:6.1</a>.  <i>Правителството на раменете</i>: <a href="/bg/The_Urantia_Book/124#p6_16">КУ 124:6.16</a>.  <i>Княз на мира</i>: <a href="/bg/The_Urantia_Book/68#p3_5">КУ 68:3.5</a>.  <i>Княз на мира</i>: <a href="/bg/The_Urantia_Book/93#p10_7">КУ 93:10.7</a>. </li>
  <li id="fn3"><a href="#cite3">↑</a> 9:6-7 <i>Царството като бъдеща надежда</i>: <a href="/bg/The_Urantia_Book/170#p1_3">КУ 170:1.3</a>. </li>
  <li id="fn4"><a href="#cite4">↑</a> 9:7 <i>Царството като настояща реалност</i>: <a href="/bg/The_Urantia_Book/170#p1_2">КУ 170:1.2</a>. </li>
</ol>
</div>
