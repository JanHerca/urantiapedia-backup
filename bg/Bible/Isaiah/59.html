<!--
title: Исая - глава 59
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/58">Исая - глава 58</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/60">Исая - глава 60</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето, ръката на Господа не се е скъсила та да не може да спаси, Нито ухото Му отъпяло та да не може да чува; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Но вашите беззакония са ви отлъчили от Бога ви, И вашите грехове са скрили лицето Му от вас, та не ще да чува. </p>
<p id="v3"><sup><small>3</small></sup>  Защото ръцете ви са осквернени от кръв, И пръстите ви от беззаконие; Устните ви говорят лъжи; езикът ви мърмори нечестие. </p>
<p id="v4"><sup><small>4</small></sup>  Никой не изкарва праведна призовка и никой не съди по истината; Уповават на суета и говорят лъжи; Зачеват злоби и раждат беззаконие. </p>
<p id="v5"><sup><small>5</small></sup>  Мътят ехиднини яйца, И тъкат паяжина. Който яде от яйцата им умира; И ако се счупи някое, излиза ехидна, </p>
<p id="v6"><sup><small>6</small></sup>  Паяжината им няма да стане на дрехи, Нито ще се облекат от изработките си; Делата им са беззаконни дела, И насилственото действие е в ръцете им. </p>
<p id="v7"><sup><small>7</small></sup>  Нозете им тичат към злото, И бързат да пролеят невинна кръв; Размишленията им са беззаконни размишления; Опустошение и разорение има в пътищата им. </p>
<p id="v8"><sup><small>8</small></sup>  Те не знаят пътя на мира, И няма правосъдие в стъпките им; Сами си изкривиха пътищата; Никой, който ходи в тях, не знае мир. </p>
<p id="v9"><sup><small>9</small></sup>  Затова правосъдието е далеч от нас. И правдата не стига до нас; Чакаме светлина, а ето тъмнина, - Сияние, а ходим в мрак. </p>
<p id="v10"><sup><small>10</small></sup>  Пипаме стената като слепи, Пипаме като ония, които нямат очи; По пладне се препъваме като нощем; Всред яките сме като мъртви. </p>
<p id="v11"><sup><small>11</small></sup>  Всички ревем като мечки, и горчиво стенем като гълъби; Очакваме правосъдие, но няма, - Избавление, но е далеч от нас. </p>
<p id="v12"><sup><small>12</small></sup>  Защото се умножиха пред Тебе престъпленията ни, И греховете ни свидетелствуват против нас; Защото престъпленията ни са пред нас, А колкото за беззаконията ни, ние ги знаем. </p>
<p id="v13"><sup><small>13</small></sup>  Станахме престъпници и неверни към Господа, И отвърнахме се да не следваме нашия Бог; Говорихме насилствено и бунтовно; Заченахме и изговорихме из сърцето си лъжливи думи. </p>
<p id="v14"><sup><small>14</small></sup>  Затова правосъдието отстъпи назад И правдата стои далеч; Защото истината пада на площада, И правотата не може да влезе, </p>
<p id="v15"><sup><small>15</small></sup>  Да! истината я няма, И който се отклонява от злото става плячка; И Господ видя и стана Му неугодно, че нямаше правосъдие, </p>
<p id="v16"><sup><small>16</small></sup>  Видя, че нямаше човек, И почуди се, че нямаше посредник; Затова Неговата мишца издействува за него спасение, И правдата Му го подкрепи. </p>
<p id="v17"><sup><small>17</small></sup>  Той се облече с правда като с броня, И тури на главата си спасение за шлем; Облече и одеждите на възмездието за дреха, И загърна се с ревността като с мантия. </p>
<p id="v18"><sup><small>18</small></sup>  Според дължимите им възмездия, така ще отплати, Яростта, на противниците Си, възмездие на враговете Си; Ще даде възмездие на островите. </p>
<p id="v19"><sup><small>19</small></sup>  Така ще се убоят от името на Господа живеещите на запад, И от славата Му живеещите при изгрева на слънцето; Защото ще дойде като стремителен поток, Затласкан от Господното дихание; <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  А като Изкупител ще дойде в Сион И за ония от Якова, които се обръщат от престъпление, казва Господ. </p>
<p id="v21"><sup><small>21</small></sup>  А от Моя страна, ето Моят завет с тях, казва Господ: Духът Ми, който е на тебе, И словата Ми, които турих в устата ти, Не ще липсват от устата ти, Нито от устата на потомството ти, Нито от устата на тяхното потомство. От сега и до века, казва Господ. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/58">Исая - глава 58</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/60">Исая - глава 60</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 59:1 <i>Ръката на Господ не се скъсява</i>: <a href="/bg/The_Urantia_Book/97#p7_9">КУ 97:7.9</a>. </li>
  <li id="fn2"><a href="#cite2">↑</a> 59:19 <i>Част 2: Дух защитава атаки</i>: <a href="/bg/The_Urantia_Book/97#p7_12">КУ 97:7.12</a>. </li>
  <li id="fn3"><a href="#cite3">↑</a> 59:21 <i>Дух в човека (Светия Дух)</i>: <a href="/bg/The_Urantia_Book/103#p1_6">КУ 103:1.6</a>.  <i>Духът на Бога (Светият Дух)</i>: <a href="/bg/The_Urantia_Book/8#p5_3">КУ 8:5.3</a>.  <i>Свети Дух</i>: <a href="/bg/The_Urantia_Book/34#p4_1">КУ 34:4.1</a>.  <i>Духът на Бога (Светият Дух)</i>: <a href="/bg/The_Urantia_Book/8#p5_5">КУ 8:5.5</a>. </li>
</ol>
</div>
