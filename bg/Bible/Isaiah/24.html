<!--
title: Исая - глава 24
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Isaiah/23">Исая - глава 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Isaiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Isaiah/25">Исая - глава 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето, Господ изпразва земята и я запустява, Превръща я разпръсва жителите й. </p>
<p id="v2"><sup><small>2</small></sup>  И ще стане, както на людете, така и на свещеника; Както на слугата така и на господаря му; Както на слугинята, така и на господарката й; Както на купувача, така и на продавача; Както на земеделеца, така и на заемача; Както на приемача с лихва, така и на оня, който му дава с лихва. </p>
<p id="v3"><sup><small>3</small></sup>  Съвсем ще се изпразни земята, и съвършено ще се оголи; Защото Господ е изговорил това слово. </p>
<p id="v4"><sup><small>4</small></sup>  Земята жалее и повяхва; Светът изнемощява и повяхва; Високопоставените между людете на земята са изнемощели. </p>
<p id="v5"><sup><small>5</small></sup>  Земята тоже е осквернена под жителите си, Защото престъпиха законите, не зачитаха повелението, Нарушиха вечния завет. </p>
<p id="v6"><sup><small>6</small></sup>  Затова, клетва погълна земята, И ония, които живеят на нея се намериха виновни; Затова жителите на земята изгоряха, И малцина човеци останаха. </p>
<p id="v7"><sup><small>7</small></sup>  Новото вино жалее, лозето изнемощява, Всички, които имаха весело сърце, ваздишат. </p>
<p id="v8"><sup><small>8</small></sup>  Веселието на тъпанчетата престава: Шумът на ликуващите се свършва; Престава веселието на арфата. </p>
<p id="v9"><sup><small>9</small></sup>  Няма да пият вино с песни; Спиртното питие ще бъде горчиво за тия, които го пият. </p>
<p id="v10"><sup><small>10</small></sup>  Суетният град се събори; Всяка къща се затвори тъй щото да не влезе никой. </p>
<p id="v11"><sup><small>11</small></sup>  Вик има по улиците за виното; Всяка радост се помрачи: веселието на земята е отишло в плен. </p>
<p id="v12"><sup><small>12</small></sup>  В града остана пустота, И портата е разбита и съборена. </p>
<p id="v13"><sup><small>13</small></sup>  Защото всред земята, между племената, ще бъде Подобно на плода паднал при отърсването на маслина, Подобно на пабиръка, когато се свърши гроздобер. </p>
<p id="v14"><sup><small>14</small></sup>  Тия ще извикат с висок глас, ще издадат силен глас, За величието Господно ще възкликнат от морето. </p>
<p id="v15"><sup><small>15</small></sup>  Затова прославете Господа в източните страни, Прославете името на Господа Израилевия Бог в крайморията. </p>
<p id="v16"><sup><small>16</small></sup>  От край земята чухме да пеят Слава на праведния; Но аз рекох: Чезна! чезна! горко ми! Коварните коварствуваха; Да! коварните страшно коварствуваха. </p>
<p id="v17"><sup><small>17</small></sup>  Страх, и яма, и примка са върху тебе, О земни жителю. </p>
<p id="v18"><sup><small>18</small></sup>  Кой бяга от гласа на страха Ще падне в ямата; И който възлиза всред ямата, Ще се улови в примката; Защото прозорците отгоре са отворени, И основите на земята треперят. </p>
<p id="v19"><sup><small>19</small></sup>  Земята се съкруши съвсем, Земята се разложи съвсем, Земята силно се разтърси. </p>
<p id="v20"><sup><small>20</small></sup>  Земята ще полита като някой пиян, И ще се люлее насам натам като колиба; Беззаконието й ще натегне върху нея: И ще падне и няма вече да стане. </p>
<p id="v21"><sup><small>21</small></sup>  И в оня ден Господ ще накаже в височината войнството на високопоставените, И на земята земните царе. </p>
<p id="v22"><sup><small>22</small></sup>  И ще бъдат събрани, Както се събират затворниците в тъмницата. И ще бъдат затворени в тъмницата, И след дълго време ще бъдат наказани. </p>
<p id="v23"><sup><small>23</small></sup>  Тогава луната ще се смути и слънцето ще се засрами; Защото Господ на Силите ще царува на Сионския хълм, И в Ерусалим, и пред старейшините Си, със слава. </p>
