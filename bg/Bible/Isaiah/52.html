<!--
title: Исая - глава 52
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/51">Исая - глава 51</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/53">Исая - глава 53</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Събуди се, събуди се, облечи силата си, Сионе; Облечи великолепните си дрехи, Ерусалиме, свети граде; Защото от сега нататък няма да влезе в теме Необрязан и нечист. </p>
<p id="v2"><sup><small>2</small></sup>  Отърси от себе си пръстта; Стани, седни Ерусалиме! Освободи се от връзките по шията ти, Пленена дъщерьо сионова! </p>
<p id="v3"><sup><small>3</small></sup>  Защото така казва Господ: Продадохте се за нищо:; И ще бъдете изкупени без пари. </p>
<p id="v4"><sup><small>4</small></sup>  Защото така казва Господ Иова: Людете Ми слязоха изпърво в Египет, за да поживеят там; После и асирийците ги угнетяваха без причина. </p>
<p id="v5"><sup><small>5</small></sup>  Сега, прочее, що да правя тук, казва Господ. Тъй като людете Ми се взеха за нищо? Владеещите над тях вият, казва Господ, И името Ми непрестанно се хули всеки ден. </p>
<p id="v6"><sup><small>6</small></sup>  Затова людете Ми ще познаят Моето име; Затова ще познаят в оня ден, Че Аз съм, Който говоря ето, Аз. </p>
<p id="v7"><sup><small>7</small></sup>  Колко са прекрасни върху планините Нозете на онзи, който благовествува, който проповядва мир! Който благовествува добро, който проповядва спасение! Който казва на Сиона: Твоят Бог царува! </p>
<p id="v8"><sup><small>8</small></sup>  Ето гласът на стражите ти! издигат гласа си, Всички възклицават; Защото ще видят ясно с очите си Как Господ се връща в Сион. </p>
<p id="v9"><sup><small>9</small></sup>  Възкликнете, запейте заедно, Запустели ерусалимски места; Защото Господ утеши людете Си, Изкупи Ерусалим. </p>
<p id="v10"><sup><small>10</small></sup>  Господ запретна светата Си мишца Пред всичките народи; И всичките земни краища ще видят Спасението от нашия Бог. </p>
<p id="v11"><sup><small>11</small></sup>  Оттеглете се, оттеглете се, излезте от там. Не се допирай до нечисто; Излезте изсред него; Очистете се вие, които носите съдовете Господни; </p>
<p id="v12"><sup><small>12</small></sup>  Защото няма да излезете набързо, Нито ще пътувате бежишком, Защото Господ ще върви пред вас, И Израилевият Бог ще ви бъде задна стража. </p>
<p id="v13"><sup><small>13</small></sup>  Ето, служителят Ми ще благоуспее, Ще се възвиси и издигне, и ще се възнесе твърде високо. </p>
<p id="v14"><sup><small>14</small></sup>  Както мнозина се чудеха на тебе, (Толкова бе погрозняло лицето му, повече от лицето на кой да е бил човек, И образът му от образа на кой да е от човешките синове), </p>
<p id="v15"><sup><small>15</small></sup>  Така той ще удиви много народи; Царете ще затварят устата си пред него, Защото ще видят онова, за което не им се е говорило, И ще разберат това, което не са чули. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/51">Исая - глава 51</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/53">Исая - глава 53</a></td>
      </tr>
    </tbody>
  </table>
</figure>
