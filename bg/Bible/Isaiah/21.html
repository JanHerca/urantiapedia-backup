<!--
title: Исая - глава 21
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/20">Исая - глава 20</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/22">Исая - глава 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Наложеното за пустинята на морето пророчество : Както южните вихрушки, които стремително летят, Така иде разрушение от пустинята, от страшната земя. </p>
<p id="v2"><sup><small>2</small></sup>  Тежко видение ми се откри: Коварният коварствува, и грабителят граби. Възлез, Еламе; обсади, Мидийо; Спрях всичките й въздишания. </p>
<p id="v3"><sup><small>3</small></sup>  Затова хълбоците ми са пълни с болеж; Болки ме обзеха като болките на жена, когато ражда; Сгърбен съм та не мога да чуя, Смутен съм та не мога да видя. </p>
<p id="v4"><sup><small>4</small></sup>  Сърцето ми се разколебава, трепет ме ужаси; Дрезгавината, която пожелах, се обърна на страшилище за мене. </p>
<p id="v5"><sup><small>5</small></sup>  Приготвят трапезата, поставят стражата, ядат, пият! Станете, военачалници! излъскайте щитове! </p>
<p id="v6"><sup><small>6</small></sup>  Защото Господ ми рече така: Иди постави страж, Та нека възвестява каквото види. </p>
<p id="v7"><sup><small>7</small></sup>  И видя полк конници по двама, Полк осли, и полк камили; Тогава вникна добре с голямо внимание. </p>
<p id="v8"><sup><small>8</small></sup>  После, извика като лъв: Господи, аз стоя непрекъснато в стражарницата през деня, И оставам в стражата си целите нощи. - </p>
<p id="v9"><sup><small>9</small></sup>  Но, ето! иде тук полк мъже, конници по двама! И той проговарайки рече: Падна, падна Вавилон, И всичките изваяни идоли на боговете му се строшиха на земята! </p>
<p id="v10"><sup><small>10</small></sup>  Врахо мой, и ти произведение на гумното ми, Явих ви онова, което чух от Господа на Силите, Израилевия Бог. </p>
<p id="v11"><sup><small>11</small></sup>  Наложеното за Едом пророчество : Към мене вика един от Сиир: Стражо, колко е часът на нощта? Стражо, колко е часът на нощта? </p>
<p id="v12"><sup><small>12</small></sup>  Стражът рече: Утрото иде, още и нощта; Ако искате да питате, питайте; дойдете пак, дойдете. </p>
<p id="v13"><sup><small>13</small></sup>  Наложеното за Арабия пророчество : Привечер ще слезете в гората да пренощувате. О дедански кервани. </p>
<p id="v14"><sup><small>14</small></sup>  Жителите на теманската земя Донесоха вода за жадния, Посрещнаха бежанците с хляба си. </p>
<p id="v15"><sup><small>15</small></sup>  Защото побягнаха от сабите, От оголената сабя, от запънатия лък, И от лютостта на войната. </p>
<p id="v16"><sup><small>16</small></sup>  Защото Господ ми рече така: Вътре в една година, каквито са годините на наемник, Ще изчезне всичката слава на Кидар; </p>
<p id="v17"><sup><small>17</small></sup>  И останалото число на стрелците, Силните мъже на кидарците, ще бъде малко; Защото Господ Израилевият Бог е изговорил това. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/20">Исая - глава 20</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/22">Исая - глава 22</a></td>
      </tr>
    </tbody>
  </table>
</figure>
