<!--
title: Исая - глава 60
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/59">Исая - глава 59</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/61">Исая - глава 61</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Стани, свети, защото светлина дойде за тебе, И славата Господна те осия. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Защото, ето, тъмнина ще покрие земята, И мрак племената; А над тебе ще осияе Господ, И славата Му ще ти са яви. </p>
<p id="v3"><sup><small>3</small></sup>  Народите ще дойдат при светлината ти, И царете при бляскавата ти зора. </p>
<p id="v4"><sup><small>4</small></sup>  Дигни наоколо очите си и виж: Те всички се събират, идат при тебе; Синовете ти ще дойдат от далеч. И дъщерите ти ще бъдат носени на ръце. </p>
<p id="v5"><sup><small>5</small></sup>  Тогава ще видиш и ще се зарадваш, И сърцето ти ще затрепти и ще се разшири; Защото изобилието на морето ще се обърне към тебе, Имотът на народите ще дойде при тебе. </p>
<p id="v6"><sup><small>6</small></sup>  Множеството камили ще те покрият, - Мадиамските и гефаските камилчета; Те всички ще дойдат от Сава; Злато и темян ще донесат, И ще прогласят хваленията Господни. </p>
<p id="v7"><sup><small>7</small></sup>  Всичките кидарски стада ще се съберат при тебе; Наваиотските овни ще служат за тебе; Ще се принасят на олтара Ми за благоугодна жертва : И Аз ще прославя славния Си дом. </p>
<p id="v8"><sup><small>8</small></sup>  Кои са тия, които летят като облаци, И като гълъби към прозорците си? </p>
<p id="v9"><sup><small>9</small></sup>  Ето, островите ще Ме чакат, С тарсийските кораби начело, За да доведат от далеч синовете ти Заедно със среброто им, и златото им, Заради името на Господа твоя Бог, И за Светият Израилев, защото те прослави. </p>
<p id="v10"><sup><small>10</small></sup>  Чужденците ще съградят стените ти, И царете им ще ти служат; Защото в гнева Си те поразих, Но в благоволението Си ти показах милост. </p>
<p id="v11"><sup><small>11</small></sup>  Портите ти ще бъдат винаги отворени, Не ще се затворят ни денем ни нощем, За да се внася в тебе имота на народите, И да се докарват царете им. </p>
<p id="v12"><sup><small>12</small></sup>  Защото оня народ и царство, Който не би ти служили, ще загинат; Ония народи дори съвсем ще се съсипят. </p>
<p id="v13"><sup><small>13</small></sup>  Славата на Ливан ще дойде при тебе, Елха, явор и кипарис заедно, За да укрепят мястото на светилището Ми, И за да прославя мястото на нозете Ми. </p>
<p id="v14"><sup><small>14</small></sup>  Ония, които са те угнетявали, ще дойдат наведени пред тебе. И всички, които са те презирали, Ще се поклонят до стъпалата на нозете ти, И ще те наричат град Господен, Сион на Светия Израилев. </p>
<p id="v15"><sup><small>15</small></sup>  Наместо това, гдето ти бе оставен и намразен, Тъй щото никой не минаваше през тебе, Аз ще те направя вечно величие, Радост за много поколения. </p>
<p id="v16"><sup><small>16</small></sup>  Ще сучеш млякото на народите, Да! ще се храниш от гърдите на царете; И ще познаеш, че Аз Иеова съм твоят Спасител И твоят Изкупител, Мощният Яковов. </p>
<p id="v17"><sup><small>17</small></sup>  Вместо мед ще донеса злато, И вместо желязо ще донеса сребро, Вместо дърво мед, И вместо камъни желязо; Тоже ще направя мирът да бъде твой надзирател, И правдата твое началство. </p>
<p id="v18"><sup><small>18</small></sup>  Няма вече да се чува насилие в земята ти, Опустошение и разорение в пределите ти; А ще наречеш стените си Спасение И портите си Хвала. </p>
<p id="v19"><sup><small>19</small></sup>  Слънцето не ще ти бъде вече светлина денем, Нито луната със сиянието си ще ти свети; Но Господ ще ти бъде вечна светлина, И твоят Бог твоя слава. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Слънцето ти няма вече да залезе Нито ще се скрие луната ти; Защото Господ ще ти бъде вечна светлина, И дните на жалеенето ти ще се свършат. </p>
<p id="v21"><sup><small>21</small></sup>  Твоите люде всички ще бъдат праведни; Земята ще им бъде вечно наследство; Те са клонче, което Аз съм посадил, Дело на Моите ръце, за да се прославям. </p>
<p id="v22"><sup><small>22</small></sup>  Най-малочисленият ще стане хиляда, И най-малкият силен народ; Аз Господ ще ускоря това на времето му. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/59">Исая - глава 59</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/61">Исая - глава 61</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 60:1 <i>Стани и сияй, светлината идва</i>: <a href="/bg/The_Urantia_Book/97#p5_3">КУ 97:5.3</a>. </li>
  <li id="fn2"><a href="#cite2">↑</a> 60:1-3 <i>Стани, свети, светлината дойде</i>: <a href="/bg/The_Urantia_Book/145#p2_2">КУ 145:2.2</a>.  <i>Великата светлина</i>: <a href="/bg/The_Urantia_Book/45#p4_4">КУ 45:4.4</a>. </li>
  <li id="fn3"><a href="#cite3">↑</a> 60:19-20 <i>Система за осветление Jerusem</i>: <a href="/bg/The_Urantia_Book/46#p1_4">КУ 46:1.4</a>. </li>
</ol>
</div>
