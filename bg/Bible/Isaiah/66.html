<!--
title: Исая - глава 66
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/65">Исая - глава 65</a></td>
        <td><a href="/bg/Bible/Isaiah/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Така казва Господ: Небето Ми е престол, И земята е Мое подножие; Какъв дом искате да построите за Мене? И какво ще бъде мястото на Моя покой? <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Защото моята ръка е направила всичко това, И по тоя начин всичко това е станало, казва Господ; Но пак, на този ще погледна, На оня, който е сиромах и съкрушен духом, И който трепери от словото Ми. </p>
<p id="v3"><sup><small>3</small></sup>  Който коли вол е като оня, който убива човек, - Който жертвува агне както оня, който пресича врат на куче, - Който принася хлебен принос както оня, който принася свинска кръв, - Който кади възпоменателен ливан както оня, който благославя идол. Да! както те са избрали своите пътища, И душата им се наслаждава в гнусотиите им, </p>
<p id="v4"><sup><small>4</small></sup>  Така и Аз ще избера мечтанията им, И ще докарвам върху тях ония неща, от които те се боят; Защото, когато виках, никой не отговаряше, Когато говорех, те не слушаха; Но вършеха това, което бе зло пред Мене, И избираха онова, което Ми бе неугодно. </p>
<p id="v5"><sup><small>5</small></sup>  Вие, които треперите от словото на Господа, Слушайте словото Му, като казва : Братята ви, които ви мразят, които ви отхвърлят поради Моето име, Са рекли: Господ нека прослави Себе Си. Та да видим вашата радост! Но те ще се посрамят. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Шумен глас се чува от града, Глас от храма, Глас на Господа, Който въздава на враговете Си. </p>
<p id="v7"><sup><small>7</small></sup>  Преди да се замъчи, тя роди; Преди да дойдат болките й, освободи се и роди мъжко. </p>
<p id="v8"><sup><small>8</small></sup>  Кой е чул такова нещо? кой е видял такива? Родила ли би се една земя в един ден? Или родил ли би се един народ отведнъж? Но сионската дъщеря щом се замъчи роди чадата си. </p>
<p id="v9"><sup><small>9</small></sup>  Аз, Който довеждам до раждане, Не бих ли направил да роди? казва Господ; Аз, Който правя да раждат, Затворил ли бих утробата ? казва твоят Бог. </p>
<p id="v10"><sup><small>10</small></sup>  Развеселете се с ерусалимската дъщеря , И радвайте се с нея, всички вие, които я обичате; Развеселете се с нея в радостта й, Всички вие, които скърбите за нея; </p>
<p id="v11"><sup><small>11</small></sup>  За да сучите и се наситите От съсците на утешенията й. За да се насучите и се насладите От изобилието на славата й. </p>
<p id="v12"><sup><small>12</small></sup>  Защото така казва Господ: Ето, ще простирам към нея мир като река, И славата на народите като прелял поток; Тогава ще се насучите, Ще бъдете носени на обятия, И ще бъдете галени на колена. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Както един, когото утешава майка му, Така Аз ще ви утеша; И ще се утешите в Ерусалим. </p>
<p id="v14"><sup><small>14</small></sup>  Ще видите това, и сърцето ви ще се зарадва, И костите ви ще виреят като зелена трева; И ще се познае, че ръката на Господа е за слугите Му, А гневът Му против враговете Му. </p>
<p id="v15"><sup><small>15</small></sup>  Защото, ето, Господ ще дойде с огън, И колесниците Му ще бъдат като вихрушка, За да излее гнева Си с ярост, И изобличението Си с огнени пламъци, </p>
<p id="v16"><sup><small>16</small></sup>  Защото с огън и с ножа Си Ще се съди Господ с всяка твар; И убитите от Господа ще бъдат много. </p>
<p id="v17"><sup><small>17</small></sup>  Ония, които се освещават и очистват за да отиват в градините След една ашера в средата, Като ядат свинско месо и гнусотии и мишки, Те всички ще загинат, казва Господ. </p>
<p id="v18"><sup><small>18</small></sup>  Защото Аз зная делата им и помислите им, И иде времето , когато ще събера всичките народи и езици; И те ще дойдат и ще видят славата Ми. </p>
<p id="v19"><sup><small>19</small></sup>  И Аз ще поставя внимание между тях; И ония от тях, които се отърват, ще ги изпратя в народите - В Тарсис, Фул и Луд, които теглят лък, В Тувал и Яван, далечните острови, Които не са чули слуха Ми, Нито са видели славата Ми; И те ще изявяват славата Ми между народите. </p>
<p id="v20"><sup><small>20</small></sup>  И ще доведат всичките ви братя От всичките народи за принос Господу, - На коне, на колесници и на носилки, На мъски и на бързи камили, - Към светия Ми хълм, Ерусалим, казва Господ, Както израилтяните донасят принос В чист съд в дома Господен, </p>
<p id="v21"><sup><small>21</small></sup>  Па и от тях ще взема За свещеници и за левити, казва Господ. </p>
<p id="v22"><sup><small>22</small></sup>  Защото, както новото небе И новата земя, които Аз ще направя, Ще пребъдат пред Мене, казва Господ, Така ще пребъде родът ви и името ви. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v23"><sup><small>23</small></sup>  И от новолуние до новолуние, И от събота до събота, Ще дохожда всяка твар да се покланя пред Мене, Казва Господ. </p>
<p id="v24"><sup><small>24</small></sup>  И като излизат те ще видят труповете на човеците, Които са престъпили против Мене; Защото техният червей няма да умре, Нито ще угасне огънят им; И те ще бъдат гнусни на всяка твар. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/65">Исая - глава 65</a></td>
        <td><a href="/bg/Bible/Isaiah/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 66:1 <i>Небето е трон, земята - стол</i>: <a href="/bg/The_Urantia_Book/97#p7_11">КУ 97:7.11</a>. </li>
  <li id="fn2"><a href="#cite2">↑</a> 66:1-2 <i>Исус чете избрани стихове</i>: <a href="/bg/The_Urantia_Book/137#p6_2">КУ 137:6.2</a>. </li>
  <li id="fn3"><a href="#cite3">↑</a> 66:5-8 <i>Исус чете избрани стихове</i>: <a href="/bg/The_Urantia_Book/137#p6_2">КУ 137:6.2</a>. </li>
  <li id="fn4"><a href="#cite4">↑</a> 66:12-14 <i>Исус чете избрани стихове</i>: <a href="/bg/The_Urantia_Book/137#p6_2">КУ 137:6.2</a>. </li>
  <li id="fn5"><a href="#cite5">↑</a> 66:22 <i>Нови небеса и нова земя</i>: <a href="/bg/The_Urantia_Book/176#p1_6">КУ 176:1.6</a>.  <i>Ново небе</i>: <a href="/bg/The_Urantia_Book/15#p7_1">КУ 15:7.1</a>.  <i>Ново небе и нова земя</i>: <a href="/bg/The_Urantia_Book/52#p7_11">КУ 52:7.11</a>.  <i>Ново небе и нова земя</i>: <a href="/bg/The_Urantia_Book/135#p5_4">КУ 135:5.4</a>. </li>
  <li id="fn6"><a href="#cite6">↑</a> 66:22-23 <i>Всяка плът ще се поклони на Бога</i>: <a href="/bg/The_Urantia_Book/52#p7_12">КУ 52:7.12</a>. </li>
</ol>
</div>
