<!--
title: Исая - глава 50
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/49">Исая - глава 49</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/51">Исая - глава 51</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Така казва Господ: Где е разводното писмо на майка ви, С което я напуснах? Или на кого от заимодавците си ви продадох? Ето, поради вашите беззакония бяхте продадени, И поради вашите престъпления биде напусната майка ви. </p>
<p id="v2"><sup><small>2</small></sup>  Защото, когато дойдох, нямаше никой, - Когато повиках, нямаше кой да отговори? Скъсила ли се е някак ръката Ми та да не може да изкупва? Или нямам ли сила да избавям? Ето, Аз със смъмрянето Си изсушавам морето, Обръщам реките в пустиня; Рибите им се вмирисват, Умирайки от жажда от нямане вода. </p>
<p id="v3"><sup><small>3</small></sup>  Аз обличам небето с мрак, И турям вретище за неговото покривало. </p>
<p id="v4"><sup><small>4</small></sup>  Господ Иеова ми даде език на учените, За да зная как да помогна с дума на уморения; Всяка заран Той събужда, Събужда ухото ми, За да слушам като учащите се. </p>
<p id="v5"><sup><small>5</small></sup>  Господ Иеова ми отвори ухото; И аз не се резбунтувах, Нито се обърнах назад. </p>
<p id="v6"><sup><small>6</small></sup>  Гърба си дадох на биене, И бузата си на скубачите на косми; Не скрих лицето си от безчестие и заплювания. </p>
<p id="v7"><sup><small>7</small></sup>  Понеже Господ Иеова ще ми помогне. Затова не се смущавам, Затова съм втвърдил лицето си като кремък, И зная, че не ще бъда посрамен. </p>
<p id="v8"><sup><small>8</small></sup>  Близо е Оня, Който ме оправдава: Кой ще се съди с мене? нека застанем заедно. Кой ми е противник? нека се приближи при мене. </p>
<p id="v9"><sup><small>9</small></sup>  Ето, Господ Иеова ще ми помогне; Кой ще ме осъди? Ето, те всички ще овехтеят като дреха; Молец ще ги изяде. </p>
<p id="v10"><sup><small>10</small></sup>  Кой измежду вас се бои от Господа И слуша гласа на Неговия служител. Но ходи в тъмнина и няма светлина? Такъв нека уповава на името Господно, И нека се обляга на своя Бог. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ето, всички вие, които запаляте огън. Които обикаляте себе си с главни. Ходете в пламъка на огъня си, И всред главните, които сте разпалили; Това ще имате от ръката Ми, - В скръб ще легнете. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/49">Исая - глава 49</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/51">Исая - глава 51</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 50:10 <i>Мнозина предпочитат да седят в тъмнина</i>: <a href="/bg/The_Urantia_Book/162#p5_3">КУ 162:5.3</a>. </li>
</ol>
</div>
