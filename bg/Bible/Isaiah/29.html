<!--
title: Исая - глава 29
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/28">Исая - глава 28</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/30">Исая - глава 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Горко на Ариил, Ариил, Града гдето Давид се засели! Притурете година на година, Празниците нека се изреждат в кръга си, </p>
<p id="v2"><sup><small>2</small></sup>  Тогава Аз ще притесня Ариил, И ще има в него тъга и скръб, И той ще Ми бъде наистина като огнище Божие. </p>
<p id="v3"><sup><small>3</small></sup>  И ще поставя стан околовръст против тебе, Ще те обсадя с могили. И ще издигна кули против тебе. </p>
<p id="v4"><sup><small>4</small></sup>  И ти ще бъдеш повален, ще говориш из земята; Говоренето ти ще бъде ниско из пръстта. И гласът ти из земята ще бъде като на запитвач на зли духове, И говоренето ти ще бъде шепот из пръстта. </p>
<p id="v5"><sup><small>5</small></sup>  А множеството на неприятелите ти ще бъде като ситен прах, И множеството на насилниците ти като дребна плява, която се отвява: Да! това ще стане внезапно в един миг. </p>
<p id="v6"><sup><small>6</small></sup>  Ще има посещение от Господа на Силите С гръм, с трус и с голям шум, С буря и вихрушка и с поглъщащ огнен пламък. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  И множеството на всичките народи, Които воюват против Ариил, Да! всички, които воюват против него и против крепостите му, И ония, които го притесняват, Ще бъде като сън, като нощно видение. </p>
<p id="v8"><sup><small>8</small></sup>  И както гладният сънува ясно, че яде, Но, като се събуди, душата му е празна, Или както жадният сънува ясно, че пие, Но като се събуди, ето той е примрял, и душата му има охота, Така ще бъдат множествата на всичките народи, Които воюват против сионския хълм. </p>
<p id="v9"><sup><small>9</small></sup>  Стойте смаяни и почудете се, Заслепете себе си и ослепейте; Те са пияни, но не от вино, Политат, но не от спиртно питие. </p>
<p id="v10"><sup><small>10</small></sup>  Защото Господ изля на вас дух на дълбок сън, И затвори очите ви: пророците, И помрачи първенците ви: гледачите. </p>
<p id="v11"><sup><small>11</small></sup>  И всяко пророческо видение стана за вас Като думите на запечатано писмо, Което дават на някого, който е грамотен, И казват: А прочети това; А той казва: Не мога, защото е запечатано; </p>
<p id="v12"><sup><small>12</small></sup>  Тогава дават писмото на някого, който не е грамотен. И казват: Я прочети това; А той казва: Не съм грамотен. </p>
<p id="v13"><sup><small>13</small></sup>  Затова Господ казва: Понеже тия люде се проближават при Мене с устата си, И Ме почитат с устните си, Но са отстранили сърцето си далеч от Мене, И благоволението им към Мене По човешки поучения изучени папагалски, <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Затова, ето, ще пристъпя да направя чудно дело между тия люде, Да! чудно и странно дело; И мъдростта на мъдрите им ще изчезне, И разумът на разумните ще се скрие. </p>
<p id="v15"><sup><small>15</small></sup>  Горко на ония, които дълбоко търсят Да скрият намеренията си от Господа, - Чиито дела са в тъмнината, И които казват: Кой ни види? кой ни знае? </p>
<p id="v16"><sup><small>16</small></sup>  Ах! тая ваша опърничавост! Грънчарят ще се счете ли като кал? Направеното ще рече ли на този, който го е направил: Той не ме е направил? Или изработеното ще рече ли за този, който го е изработил: Той няма разум? </p>
<p id="v17"><sup><small>17</small></sup>  Не ли след твърде малко време още Ливан ще се превърне в плодородно поле, И плодородното поле ще се счита като лес? </p>
<p id="v18"><sup><small>18</small></sup>  И в оня ден глухите ще чуят думи като се четат из книга, И очите на слепите ще прогледат из мрака и тъмнината. </p>
<p id="v19"><sup><small>19</small></sup>  Кротките тоже ще умножат радостта си в Господа И сиромасите между човеците ще се развеселят в Светия Израилев. </p>
<p id="v20"><sup><small>20</small></sup>  Защото страшният изчезна, присмивачът се изгуби, И всички, които дебнеха случай да вършат беззаконие, се изтребиха, - </p>
<p id="v21"><sup><small>21</small></sup>  Които изкарват човека виновен в съдебното дело, И поставят примка за онзи, който изобличава в портата, И с лъжа изкарват крив праведния. </p>
<p id="v22"><sup><small>22</small></sup>  Затова Господ, Който е изкупил Аврама, така казва за Якововия дом; Яков няма вече да се посрами, Нито лицето му вече ще пребледнее; </p>
<p id="v23"><sup><small>23</small></sup>  Но когато той - ще каже , чадата му - видят делото на ръцете Ми всред себе си, Те ще остветят името Ми; Да! ще осветят Светия Яковов, И ще се боят от Бога Израилев. </p>
<p id="v24"><sup><small>24</small></sup>  Също и ония, които са заблудили духом, ще се вразумят, И които са роптали, ще приемат поука, </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/28">Исая - глава 28</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/30">Исая - глава 30</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 29:6 <i>Поглъщащ огън</i>: <a href="/bg/The_Urantia_Book/96#p4_5">КУ 96:4.5</a>.  <i>Божието бушуване в бурите</i>: <a href="/bg/The_Urantia_Book/4#p5_3">КУ 4:5.3</a>. </li>
  <li id="fn2"><a href="#cite2">↑</a> 29:13 <i>Почитай с устни, а не със сърце</i>: <a href="/bg/The_Urantia_Book/153#p3_3">КУ 153:3.3</a>. </li>
</ol>
</div>
