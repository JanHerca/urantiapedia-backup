<!--
title: Исая - глава 34
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/33">Исая - глава 33</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/35">Исая - глава 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Приближете се народи, за да чуете, И внимавайте, племена; Нека чуе земята и това, което я изпълва, Светът и всичко, което се произвежда от него. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Защото Господ негодува спрямо всичките народи, И пламенно се гневи на всичките им множества; Обрекъл ги е на изтребление , Предал ги е на клане. </p>
<p id="v3"><sup><small>3</small></sup>  Също и убитите им ще бъдат разхвърлени, И вонята от труповете им ще се дигне, И планините ще се разтопят в кръвта им. </p>
<p id="v4"><sup><small>4</small></sup>  И цялото небесно множество ще се разложи, И небето ще се свие като свитък; И цялото му множество ще падне Както пада лист от лоза, И като паднал лист от смоковница. </p>
<p id="v5"><sup><small>5</small></sup>  Понеже ножът Ми се напи в небесата, Затова, ето, ще сляза за съдба върху Едом, Да! Върху людете, които Аз обрекох на изтребление </p>
<p id="v6"><sup><small>6</small></sup>  Ножът Господен е пълен с кръв, Затлъстя с тлъстина, С кръвта на агнетата и яретата, С тлъстините на овнешките бъбреци; Защото Господ има жертви във Восора, И голямо клане в Едомската земя. </p>
<p id="v7"><sup><small>7</small></sup>  Дивите волове ще слязат с тях, И телците с биковете; Земята им ще се напои с кръв, И пръстта им ще затлъстее с тлъстина. </p>
<p id="v8"><sup><small>8</small></sup>  Защото е ден на възмездие от Господа, Година на въздаяния по сионовото състезание. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Потоците на Едом ще се превърнат в смола. И пръстта му в сяра, И земята му ще стане пламтяща смола </p>
<p id="v10"><sup><small>10</small></sup>  Няма да угасне ни нощем ни денем; Димът и ще се издигне непрестанно; Из род в род ще остане опустошена; Никой не ще мине през нея до века. </p>
<p id="v11"><sup><small>11</small></sup>  Но пеликанът и ежът ще я наследят; Кукумявката и гарванът ще живеят в нея; И Господ ще простре върху нея връв за разорение, И отвес за изпразване. </p>
<p id="v12"><sup><small>12</small></sup>  Колкото за благородните му, никой от тях няма да се намери там, Та да провъзгласят царството; И всичките му първенци ще достигнат до нищо. </p>
<p id="v13"><sup><small>13</small></sup>  Тръни ще поникнат в палатите му, Коприва и къпини в крепостите му; И ще бъде заселище на чакали, Двор на камилоптици. </p>
<p id="v14"><sup><small>14</small></sup>  Дивите котки ще се срещат там с хиените,, И пръчът ще провиква към другаря си; Тоже и бухалът ще се настани там Като си намира място за почивка. </p>
<p id="v15"><sup><small>15</small></sup>  Там ще се загнездя стрелницата змия, И, като носи яйца и мъти, Ще събира малките си под сянката си; Да! там ще се събират лешоядите, Всеки с другарката си. </p>
<p id="v16"><sup><small>16</small></sup>  Потърсете в книгата Господна та прочетете; Никое от тия не ще липсва Нито ще бъде без другарката си; Защото казва Господ : Моите уста заповядаха това; И самият Негов Дух ги събра. </p>
<p id="v17"><sup><small>17</small></sup>  Той хвърли жребие за тях, И неговата ръка им раздели с мерна връв оная земя ; ти ще я владеят до века, Из род в род ще обитават в нея. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/33">Исая - глава 33</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/35">Исая - глава 35</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 34:1 <i>Източник на всички неща</i>: <a href="/bg/The_Urantia_Book/3#p2_5">КУ 3:2.5</a>. </li>
  <li id="fn2"><a href="#cite2">↑</a> 34:8 <i>Отмъщава на грешниците</i>: <a href="/bg/The_Urantia_Book/142#p2_1">КУ 142:2.1</a>. </li>
</ol>
</div>
