<!--
title: Исая - глава 5
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/4">Исая - глава 4</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/6">Исая - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Сега ще пея на любезния си, Песен на обичния си за лозето Му. Любезният ми имаше лозе На много тлъсто бърдо. </p>
<p id="v2"><sup><small>2</small></sup>  Окопа го, и очисти го от камъните, И насади го с отбрана лоза, Съгради кула всред него, Изкопа още и лин в него; И очакваше сладко грозде, Но то роди диво. </p>
<p id="v3"><sup><small>3</small></sup>  И сега, ерусалимските жители и Юдовите мъже, Съдете, моля, между Мене и лозето Ми. </p>
<p id="v4"><sup><small>4</small></sup>  Що повече бе възможно да се направи за лозето Ми, Което не му направих? Защо, тогава , докато очаквах да роди сладко грозде, То роди диво? </p>
<p id="v5"><sup><small>5</small></sup>  И сега, ето, ще ви кажа какво ще направя на лозето Си; Ще махна плета му, и то ще се похаби; Ще разбия оградата му, и то ще се потъпче; </p>
<p id="v6"><sup><small>6</small></sup>  И ще го запустя; не ще да се подреже нито прекопае, Но ще произведе глогове и шипки; Ще заповядам още на облаците да не валят дъжд на него, </p>
<p id="v7"><sup><small>7</small></sup>  Защото лозето на Господа на Силите е Израилевият дом И Юдовите мъже са садът, който Го зарадва; И Той очакваше от тях правосъдие, но ето кръвопролитие, - Правда, но ето вопъл. </p>
<p id="v8"><sup><small>8</small></sup>  Горко на ония, които прибавят къща на къща, И събират нива с нива, докато не остане място, И вие си направите да живеете сами всред земята! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Господ на Силите ми казва в ушите: Наистина много къщи ще запустеят без жители, Даже големи и хубави къщи ; </p>
<p id="v10"><sup><small>10</small></sup>  Защото десет уврата лозе ще дадат само един ват вино , И един кор семе ще даде само една ефа плод , <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Горко на ония, които подраняват сутрин, за да търсят спиртно питие, Които продължават до вечер, догдето ги разпали виното! </p>
<p id="v12"><sup><small>12</small></sup>  И с арфа и псалтир, с тъпанче и свирка, И с вино са техните угощения; Но не се взират в делото Господно, Нито са внимавали на делото на ръцете Му. </p>
<p id="v13"><sup><small>13</small></sup>  Затова Моите люде са закарани в плен, - Защото нямат знание; Па и почтените им мъже умират от глад, И множеството им съхне от жажда, </p>
<p id="v14"><sup><small>14</small></sup>  Затова става преизподнята по-лакома, И отвори чрезмерно устата си; И в нея слизат славата им, И множеството им, и великолепието им, И ония, които се веселят между тях. </p>
<p id="v15"><sup><small>15</small></sup>  И навежда се долният човек, И унижава се големецът, И очите на високоумните се навеждат; </p>
<p id="v16"><sup><small>16</small></sup>  А Господ на Силите се възвишава чрез правосъдие, И светият Бог се освещава чрез правда. </p>
<p id="v17"><sup><small>17</small></sup>  Тогава ангелите ще пасат както в пасбищата си; И чужденци ще изядат запустелите места на тлъстите. </p>
<p id="v18"><sup><small>18</small></sup>  Горко на ония, които теглят беззаконието си с въжета от лъжи, И грехът като с ремъци от товарна кола, - </p>
<p id="v19"><sup><small>19</small></sup>  Които казват: Нека бърза, Нека ускори делото Си, за да го видим; И нека приближи и дойде Възнамеряването от светия Израилев, за да го разберем! </p>
<p id="v20"><sup><small>20</small></sup>  Горко на ония, които наричат злото добро, а доброто зло; Които турят тъмнина за виделина, а виделина за тъмнина; Които турят горчиво за сладко, а сладко за горчиво! </p>
<p id="v21"><sup><small>21</small></sup>  Горко на ония, които са мъдри в своите очи, И които са разумни пред себе си! </p>
<p id="v22"><sup><small>22</small></sup>  Горко на ония, които са юнаци да пият вино, И силно да подправят спиртно питие, - </p>
<p id="v23"><sup><small>23</small></sup>  Които за дарове оправдават беззаконника И отнемат от праведника правото му! </p>
<p id="v24"><sup><small>24</small></sup>  Затова, както огнен пламък пояжда плявата, И както сламата се губи в пламъка, Така и техният корен ще стане като гнилота, И цветът им ще вазлезе като прах. Защото отхвълиха поуката на Господа на Силите, И презряха думата на Светия Израилев. </p>
<p id="v25"><sup><small>25</small></sup>  За туй, гневът на Господа пламна против людете Му, И Той простря ръката Си против тях та ги порази; Та потрепераха хълмовете, И техните трупове станаха като смет всред улиците. При все това, гневът Му не се отвърна, Но ръката Му е още простряна. </p>
<p id="v26"><sup><small>26</small></sup>  И Той ще издигне знаме за народите от далеч, И ще засвири за всеки от тях от края на земята; И, Ето, те скоро ще дойдат набързо. </p>
<p id="v27"><sup><small>27</small></sup>  Никой измежду тях не ще се умори нито ще се спъне. Никой не ще задреме нито ще заспи; Нито ще се разпаше поясът от кръста им, Нито ще се скъса ремъкът на обущата им. </p>
<p id="v28"><sup><small>28</small></sup>  Стрелите им са остри, и всичките им лъкове запънати; Копитата на конете им ще се считат за кремък, И колелата им за вихрушка. </p>
<p id="v29"><sup><small>29</small></sup>  Ревът им ще бъде като на лъв: Те ще реват като млади лъвове; Да! Ще реват, и ще сграбчат лова, и ще го завлекат, И не ще има кой да го отърве. </p>
<p id="v30"><sup><small>30</small></sup>  И в същия ден ще реват против тях като морското бучение; И ако погледне някой на земята, ето тъмнина и неволя, И виделината помрачена през облаците й. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/4">Исая - глава 4</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/6">Исая - глава 6</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 5:8 <i>Прибавяне на къща към къща</i>: <a href="/bg/The_Urantia_Book/97#p9_21">КУ 97:9.21</a>. </li>
  <li id="fn2"><a href="#cite2">↑</a> 5:10 <i>Земята ще даде плодове</i>: <a href="/bg/The_Urantia_Book/136#p6_7">КУ 136:6.7</a>. </li>
</ol>
</div>
