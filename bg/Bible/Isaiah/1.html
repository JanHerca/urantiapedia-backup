<!--
title: Исая - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/2">Исая - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Видението на Амосовия син Исаия, което видя за Юда и Ерусалим в дните на Юдовите царе Озия, Иотам, Ахаз и Езекия:- </p>
<p id="v2"><sup><small>2</small></sup>  Чуйте, небеса, и дай ухо, земьо. Защото Господ говорил, казвайки : Чада отхраних и възпитах; Но те се разбунтуваха против Мене. </p>
<p id="v3"><sup><small>3</small></sup>  Волът познава стопанина си, И оселът яслите на господаря си; Но Израил не знае. Людете Ми не разсъждават. </p>
<p id="v4"><sup><small>4</small></sup>  Уви, грешни народе, люде натоварени с беззаконие, Роде на злодейци, чада, които постъпвате разтлено! Оставиха Господа, Презряха Светия Израилев. Отделиха се и се върнаха назад. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Защо да бъдете още бити, че се бунтувате повече и повече? Вече всяка глава е болна и всяко сърце изнемощяло; </p>
<p id="v6"><sup><small>6</small></sup>  От стъпалото на ногата дори до главата няма в никое тяло здраво място. Но струпеи, и посинения, и гноясали рани. Които не са изстискани, нито превързани, Нито омекчени с масло. </p>
<p id="v7"><sup><small>7</small></sup>  Страната ви е пуста, градовете ви изгорени с огън; Земята ви - чужденци я пояждат пред очите ви, И тя е пуста като разорена от чужденци. </p>
<p id="v8"><sup><small>8</small></sup>  И сионовата дъщеря е оставена като колиба в лозе, Като пъдарница в градина с краставици, Като обсаден град. </p>
<p id="v9"><sup><small>9</small></sup>  Ако Господ на Силите не би ни оставил малък остатък, Като Содом бихме станали, на Гомор бихме се оприличили. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Чуите словото Господно, князе содомски; Слушайте поуката на нашия Бог, люде гоморски. </p>
<p id="v11"><sup><small>11</small></sup>  Защо Ми е множеството на жертвите ви? Казва Господ; Сит съм от всеизгаряне на овни И от тлъстина на угоени; И не ми е угодна кръв от юнци, Или от агнета или от едни козли. </p>
<p id="v12"><sup><small>12</small></sup>  Когато дохождате да се явявате пред мене, Кой е поискал от вас това, да тъпчете дворовете Ми? </p>
<p id="v13"><sup><small>13</small></sup>  Не принасяйте вече суетни приноси; Темянът е мерзост за Мене, Тоже и новолунията, и съботите, и свикването на събранията; Не мога да търпя беззаконието заедно с тържественото събрание. </p>
<p id="v14"><sup><small>14</small></sup>  Душата ми мрази новолунията ви и празниците ви; Досада са на Мене; дотегна Ми да ги търпя. </p>
<p id="v15"><sup><small>15</small></sup>  И когато простирате ръцете си, Ще крия очите Си от вас; Даже когато принасяте много молитви не ще да слушам; Ръцете ви са пълни с кръв. </p>
<p id="v16"><sup><small>16</small></sup>  Измийте се, очистете се, Отмахнете от очите Ми злото на делата си, Престанете да вършите зло, <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Научете се да струвате добро, Настоявайте за правосъдие, поправяйте угнетителя, Отсъждайте право на сирачето, застъпвайте се за вдовицата. </p>
<p id="v18"><sup><small>18</small></sup>  Дойдете сега та да разискаме, казва Господ; Ако са греховете ви като мораво, Ще станат бели като сняг; Ако са румени като червено, Ще станат като бяла вълна. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Ако слушате драговолно, Ще ядете благото на земята; </p>
<p id="v20"><sup><small>20</small></sup>  Но ако откажете и се разбунтувате, Ще бъдете изпоядени от нож, Защото устата Господни изговориха това. </p>
<p id="v21"><sup><small>21</small></sup>  Как стана блудница верният град, Който беше пълен с правосъдие! Правда обитаваше в него, а сега - убийци. </p>
<p id="v22"><sup><small>22</small></sup>  Среброто ти стана шлак; Виното ти се смеси с вода. </p>
<p id="v23"><sup><small>23</small></sup>  Твоите князе са бунтовници и съучастници на крадци; Всеки от тях обича подаръци и тича след възнаграждения; Те не осъждат право сирачето, Нито дохожда при тях делото на вдовицата. </p>
<p id="v24"><sup><small>24</small></sup>  Затова, казва Господ, Иеова на Силите, Всемогъщият Израилев: Ах! ще се облекча от противниците Си, И ще отдам възмездие на враговете Си; </p>
<p id="v25"><sup><small>25</small></sup>  И пак ще туря ръката Си върху тебе, И ще очистя шлака ти като с луга, И ще отделя от тебе всеки примес; </p>
<p id="v26"><sup><small>26</small></sup>  И ще възстановя съдиите ти както по-преди, И съветниците ти както отначало; Подир което ще се наречеш Град на правда, Верен град, </p>
<p id="v27"><sup><small>27</small></sup>  Сион ще се изкупи чрез правосъдие, И тия, които се върнат в него, чрез правда. </p>
<p id="v28"><sup><small>28</small></sup>  А беззаконниците и грешниците ще се съкрушат заедно, И тия, които са оставили Господа, ще загинат. </p>
<p id="v29"><sup><small>29</small></sup>  Защото ще се посрамят поради дъбовете, които пожелахте; И ще се смутите поради градините, които избрахте </p>
<p id="v30"><sup><small>30</small></sup>  Понеже ще стана като дъб, чиито листа вехнат, И като градина, която няма вода. </p>
<p id="v31"><sup><small>31</small></sup>  И силният ще бъде като кълчища, И делото му като искра; И то ще изгори заедно с него, Без да има кой да го гаси. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/2">Исая - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:4 <i>Светият на Израел</i>: <a href="/bg/The_Urantia_Book/196#p0_2">КУ 196:0.2</a>.  <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>.  <i>Светия</i>: <a href="/bg/The_Urantia_Book/96#p1_9">КУ 96:1.9</a>. </li>
  <li id="fn2"><a href="#cite2">↑</a> 1:9 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
  <li id="fn3"><a href="#cite3">↑</a> 1:16-17 <i>Писанието да се чете: Измий се, очисти се</i>: <a href="/bg/The_Urantia_Book/126#p4_4">КУ 126:4.4</a>. </li>
  <li id="fn4"><a href="#cite4">↑</a> 1:18 <i>Елате да разсъждаваме заедно</i>: <a href="/bg/The_Urantia_Book/97#p5_2">КУ 97:5.2</a>.  <i>Елате да разсъждаваме заедно</i>: <a href="/bg/The_Urantia_Book/131#p2_10">КУ 131:2.10</a>. </li>
  <li id="fn5"><a href="#cite5">↑</a> 1:18-20 <i>Справедливост, честност и милост</i>: <a href="/bg/The_Urantia_Book/133#p4_7">КУ 133:4.7</a>. </li>
</ol>
</div>
