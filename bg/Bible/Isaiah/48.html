<!--
title: Исая - глава 48
description: 
published: true
date: 2022-10-6T9:45:13Z
tags: bible, bible—isaiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/47">Исая - глава 47</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/49">Исая - глава 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Чуйте това, доме Яковов, Които сте се нарекли с Израилевото име, Които излязохте из Юдовия източник. Които се кълнете в името Господно И си спомняте за Бога Израилев, Но не с истина, нито с правда; </p>
<p id="v2"><sup><small>2</small></sup>  (Защото наименуват се от светия град, И се облягат на Израилевия Бог, Чието име е Иеова на Силите): </p>
<p id="v3"><sup><small>3</small></sup>  От древността обявих предишните дела; Да! излязоха из устата Ми, и Аз ги прогласих; Внезапно ги извърших, и те се сбъднаха. </p>
<p id="v4"><sup><small>4</small></sup>  Понеже познавах, че си упорит, Че вратът ти е желязна жила, и челото ти медно, </p>
<p id="v5"><sup><small>5</small></sup>  Затова от древността ти обявих тия неща , Преди да станат прогласих ти ги , Да не би да речеш: Идолът ми ги извърши, да! изваяното ми, И излеяното ми ги заповяда. </p>
<p id="v6"><sup><small>6</small></sup>  Това ти си чул; виж всичко това; И вие, не ще ли го вие прогласите? От сега ти изявявам нови неща, Дори скрити, които ти не си знаел. </p>
<p id="v7"><sup><small>7</small></sup>  Те сега станаха, а не отдавна, И преди този ден нито си слушал за тях, Да не би да речеш: Ето, аз знаех това. </p>
<p id="v8"><sup><small>8</small></sup>  Нито даже си слушал, нито даже си знаел, Нито даже са били отворени от древността ушите ти; Защото знаех, че ти постъпваше много коварно, И още от утробата си бил наречен престъпник. </p>
<p id="v9"><sup><small>9</small></sup>  Заради Своето име ще отложа изливането на гнева Си, И заради славата Си ще се въздържа от тебе, да те не изтребя. </p>
<p id="v10"><sup><small>10</small></sup>  Ето, очистих те, но не като сребро; Изпитах те в пещта на скръбта. </p>
<p id="v11"><sup><small>11</small></sup>  Заради Себе Си ще сторя това; Защото как да се оскверни името Ми ? Да! не ще да дам славата Си на друг. </p>
<p id="v12"><sup><small>12</small></sup>  Чуй Ме, Якове, и Израилю, когото Аз призовах: Аз съм същият, Аз първият и Аз последният. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Да! Моята ръка основа земята, И десницата Ми разпростря небето; Когато ги извикам, те всички се представят. </p>
<p id="v14"><sup><small>14</small></sup>  Съберете се, всички вие, и чуйте: Кой от тях е възвестил това? Оня, когото Господ възлюби, ще извърши волята Му над Вавилон, И мишцата му ще бъде над халдеите. </p>
<p id="v15"><sup><small>15</small></sup>  Аз, Аз говорих, да! призовах го; Доведох го; и пътят му ще благоуспее. </p>
<p id="v16"><sup><small>16</small></sup>  Приближете се при Мене, чуйте това: От начало не съм говорил скришно; Откак стана това, Аз бях там; И сега ме прати Господ Иеова и Духът Му. </p>
<p id="v17"><sup><small>17</small></sup>  Така казва Господ Изкупителят ти, Светият Израилев: Аз съм Господ твоят Бог, Който те учи за ползата ти , Който те води в пътя, по който трябва да ходиш. </p>
<p id="v18"><sup><small>18</small></sup>  Дано би послушал ти заповедите Ми! Тогава мирът ти щеше да бъде като река, И правдата ти като морските вълни; </p>
<p id="v19"><sup><small>19</small></sup>  Потомството ти щеше да бъде като пясъка, И рожбите на чреслата ти като зърната му; Името му не би се отсякло Нито би се изтребило отпред Мене. </p>
<p id="v20"><sup><small>20</small></sup>  Излезте от Вавилон, бягайте от халдеите; С възклицателен глас прогласете, проповядвайте това, Разгласете го до земния край, Речете: Господ изкупи слугата Си Якова. </p>
<p id="v21"><sup><small>21</small></sup>  И те не жадуваха, когато ги водеше през пустините; Той направи да изтекат за тях води из канарата, Още разцепи канарата, и потекоха водите. </p>
<p id="v22"><sup><small>22</small></sup>  Мир няма за нечестивите, казва Господ. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Isaiah/47">Исая - глава 47</a></td>
        <td><a href="/bg/Bible/Isaiah/Index">Индекс</a></td>
        <td><a href="/bg/Bible/Isaiah/49">Исая - глава 49</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 48:12 <i>Аз съм първият и последният</i>: <a href="/bg/The_Urantia_Book/97#p7_6">КУ 97:7.6</a>.  <i>Той е началото и краят</i>: <a href="/bg/The_Urantia_Book/2#p1_2">КУ 2:1.2</a>.  <i>Той е началото и краят</i>: <a href="/bg/The_Urantia_Book/2#p1_5">КУ 2:1.5</a>.  <i>Първият, Последният и Единственият Бог</i>: <a href="/bg/The_Urantia_Book/10#p7_1">КУ 10:7.1</a>.  <i>Аз съм първият и последният</i>: <a href="/bg/The_Urantia_Book/128#p1_10">КУ 128:1.10</a>. </li>
  <li id="fn2"><a href="#cite2">↑</a> 48:22 <i>Няма мир за нечестивите</i>: <a href="/bg/The_Urantia_Book/131#p2_10">КУ 131:2.10</a>. </li>
</ol>
</div>
