<!--
title: Песен на песните - глава 5
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Song_of_Solomon/4">Песен на песните - глава 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Song_of_Solomon/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Song_of_Solomon/6">Песен на песните - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Дойдох в градината си, сестро моя, невясто; Обрах смирната си и ароматите си; Ядох медената си пита с меда си; Пих виното си с млякото си. Яжте, приятели; Пийте, да! изобилно пийте, възлюбени. </p>
<p id="v2"><sup><small>2</small></sup>  Аз спях, но сърцето ми беше будно; И ето гласът на възлюбения ми; той хлопа и казва: Отвори ми, сестро моя, любезна моя! Гълъбица моя, съвършена моя; Защото главата ми се напълни с роса, Косите ми с нощни капки. </p>
<p id="v3"><sup><small>3</small></sup>  Но аз си рекох: Съблякох дрехата си, - как да я облека? Умих нозете си, - как да ги окалям? </p>
<p id="v4"><sup><small>4</small></sup>  Възлюбеният ми провря ръката си си през дупката на вратата; И сърцето ми се смути за него. </p>
<p id="v5"><sup><small>5</small></sup>  Аз станах да отворя на възлюбения си; И от ръцете ми капеше смирна, И от пръстите ми плавка смирна, Върху дръжките на ключалката. </p>
<p id="v6"><sup><small>6</small></sup>  Отворих на възлюбения си; Но възлюбеният ми беше се оттеглил, отишъл бе. Извиках: Душата ми ослабваше когато ми говореше! Потърсих го, но не го намерих; Повиках го, но не ми отговори. </p>
<p id="v7"><sup><small>7</small></sup>  Намериха ме стражарите, които обхождат града, Биха ме, раниха ме; Пазачите на стените ми отнеха мантията. </p>
<p id="v8"><sup><small>8</small></sup>  Заклевам ви, ерусалимски дъщери, ако намерите възлюбения ми, - то що? Кажете му, че съм ранена от любов. </p>
<p id="v9"><sup><small>9</small></sup>  В що различава твоят възлюбен от друг възлюбен, О ти прекрасна между жените? В що различава твоят възлюбен от друг възлюбен, Та ни заклеваш ти така? </p>
<p id="v10"><sup><small>10</small></sup>  Възлюбеният ми е бял и румен, Личи и между десет хиляди. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Главата му е като най-чисто злато; Косите му са къдрави, черни като гарван; </p>
<p id="v12"><sup><small>12</small></sup>  Очите му, умити в мляко, и като прилично вложени скъпоценни камъни, Са подобни на очите на гълъби при водни потоци; </p>
<p id="v13"><sup><small>13</small></sup>  Бузите му са като лехи с аромати, Като бряг с благоуханни растения; Устните му са като кремове, от които капе плавка смирна; </p>
<p id="v14"><sup><small>14</small></sup>  Ръцете му са като златни цилиндри покрити с хрисолит; Тялото му е като изделие от слонова кост украсено със сапфири; </p>
<p id="v15"><sup><small>15</small></sup>  Краката му са като мраморни стълбове Закрепени на подложки от чисто злато; Изгледът му е като Ливан, изящен като кедрове; </p>
<p id="v16"><sup><small>16</small></sup>  Устата му са много сладки; и той цял е прелестен. Такъв е възлюбеният ми, и такъв е приятелят ми, О ерусалимски дъщери. <sup id="cite2"><a href="#fn2">[2]</a></sup></p>
<h2>препратки</h2>
<div>
<ol>
  <li id="fn1"><a href="#cite1">↑</a> 5:10 <i>Част 2: Вождът на 10 000</i>: <a href="/bg/The_Urantia_Book/139#p12_4">КУ 139:12.4</a>.  <i>Част 2: Най-великият сред 10K</i>: <a href="/bg/The_Urantia_Book/127#p5_6">КУ 127:5.6</a>. </li>
  <li id="fn2"><a href="#cite2">↑</a> 5:16 <i>Част 1: Една напълно прекрасна</i>: <a href="/bg/The_Urantia_Book/139#p12_4">КУ 139:12.4</a>.  <i>Част 1: Една напълно прекрасна</i>: <a href="/bg/The_Urantia_Book/127#p5_6">КУ 127:5.6</a>. </li>
</ol>
</div>
