<!--
title: Песен на песните - глава 4
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Song_of_Solomon/3">Песен на песните - глава 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Song_of_Solomon/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Song_of_Solomon/5">Песен на песните - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето хубава си любезна моя; ето хубава си; Очите ти под булото са като гълъбови; Косите ти са като стадо кози Налягали по Галаадската планина; </p>
<p id="v2"><sup><small>2</small></sup>  Зъбите ти са като стадо ново-стрижени овци Възлизащи от къпането; Те са всички като близнета, И не липсва ни един между тях </p>
<p id="v3"><sup><small>3</small></sup>  Устните си като червена прежда, И устата ти прекрасни; Челото ти под булото е Като част от нар; </p>
<p id="v4"><sup><small>4</small></sup>  Шията ти е като Давидовата кула Съградена за оръжейница, Гдето висят хиляда щитчета.- Всички щитове на силни мъже; </p>
<p id="v5"><sup><small>5</small></sup>  Двете ти гърди са като две сърнета близнета, Които пасат между кремовете. </p>
<p id="v6"><sup><small>6</small></sup>  Догде повее дневният хладен ветрец и побягнат сенките Аз ще отида в планините на смирната и в хълма на ливана. </p>
<p id="v7"><sup><small>7</small></sup>  Ти си все красива, любезна моя; И недостатък няма в тебе. </p>
<p id="v8"><sup><small>8</small></sup>  Дойди с мене от Ливан, невясто, С мене от Ливан; Погледни от върха на Амана, От върха на Санир и на Ермон, От леговищата на лъвовете, от планините на рисовете. </p>
<p id="v9"><sup><small>9</small></sup>  Пленила си сърцето ми, сестро моя, невясто, Пленила си сърцето ми с един поглед от очите си С една огърлица на шията си. </p>
<p id="v10"><sup><small>10</small></sup>  Колко е хубава твоята любов, сестро моя, невясто! Колко по-добра е от виното твоята любов, И благоуханието на твоите масла от всякакъв вид аромати! </p>
<p id="v11"><sup><small>11</small></sup>  От устата ти, невясто, капе като мед от пита; Мед и мляко има под езика ти; И благоуханието на дрехите ти е като миризмата на Ливан. </p>
<p id="v12"><sup><small>12</small></sup>  Градина затворена е сестра ми, невястата, Извор затворен, източник запечатан. </p>
<p id="v13"><sup><small>13</small></sup>  Твоите издънки са рай от нарове С отборни плодове, кипър с нард, </p>
<p id="v14"><sup><small>14</small></sup>  Нард и шафран, тръстика и канела, С всичките дървета доставящи благоухания като ливан, Смирна и алой, с всичките най-изрядни аромати. </p>
<p id="v15"><sup><small>15</small></sup>  Градински извор си ти, Кладенец с текуща вода, и поточета от Ливан. </p>
<p id="v16"><sup><small>16</small></sup>  Събудете се, северни ветрове, и дойди южни, Повей, в градината ми, за да потекат ароматите й. Нека дойде възлюбеният ми в градината си И яде изрядните си плодове. </p>
