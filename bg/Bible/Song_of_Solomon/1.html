<!--
title: Песен на песните - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Song_of_Solomon/Index">Индекс</a></td>
        <td><a href="/bg/Bible/Song_of_Solomon/2">Песен на песните - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Соломоновата песен на песните. </p>
<p id="v2"><sup><small>2</small></sup>  Нека ме целуне с целувките на устата си, Защото любовта ти е по-желателна от виното. </p>
<p id="v3"><sup><small>3</small></sup>  Твоите масла са благоуханни; Името ти е ароматно като изляно масло; Затова те обичат девиците. </p>
<p id="v4"><sup><small>4</small></sup>  Привлечи ме; ние ще тичаме след тебе. Царят ме въвежда във вътрешните си стаи; Ще се радваме и ще веселим за тебе, Ще спомняме твоята любов повече от виното; С право те обичат! </p>
<p id="v5"><sup><small>5</small></sup>  Черна съм, но хубава, ерусалимски дъщери, Като кидарските шатри, като Соломоновите завеси. </p>
<p id="v6"><sup><small>6</small></sup>  Не ме гледайте, че съм почерняла, Понеже слънцето ме е припърлило. Синовете на майка ми, като се разгневиха на мене, Поставиха ме пазачка на лозята; Но своето лозе но опазих. </p>
<p id="v7"><sup><small>7</small></sup>  Кажи ми ти, кого люби душата ми, Где пасеш стадото си, где го успокояваш на пладне; Че защо да съм като една, която се скита Край стадата на твоите другари? </p>
<p id="v8"><sup><small>8</small></sup>  Ако ти не знаеш, хубавице между жените, Излез по дирите на стадата И паси яретата си при шатрите на овчарите. </p>
<p id="v9"><sup><small>9</small></sup>  Уподобих те, любезна моя, На конете от Фараоновите колесници. </p>
<p id="v10"><sup><small>10</small></sup>  Красиви са твоите бузи с плетенки, И шията ти с огърлици. </p>
<p id="v11"><sup><small>11</small></sup>  Ще ти направим златни плетеници Със сребърни копчета. </p>
<p id="v12"><sup><small>12</small></sup>  Докато царят седи на трапезата си, Нардът ми издава благоуханието си. </p>
<p id="v13"><sup><small>13</small></sup>  Възлюбеният ми е за мене като китка от смирна, Която лежи между гърдите ми. </p>
<p id="v14"><sup><small>14</small></sup>  Възлюбленият ми е за мене като кипрова китка В лозята на Енгади. </p>
<p id="v15"><sup><small>15</small></sup>  Ето, хубава си, любезна моя, ето, хубава си; Очите ти са като на гълъбите. </p>
<p id="v16"><sup><small>16</small></sup>  Ето, хубав си, любезни ми, да! Приятен си; И постелката ни е зеленината. </p>
<p id="v17"><sup><small>17</small></sup>  Гредите на къщите ни са кедрови, Дъските ни са кипарисови. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Song_of_Solomon/Index">Индекс</a></td>
        <td><a href="/bg/Bible/Song_of_Solomon/2">Песен на песните - глава 2</a></td>
      </tr>
    </tbody>
  </table>
</figure>
