<!--
title: Песен на песните - глава 8
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Song_of_Solomon/7">Песен на песните - глава 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Song_of_Solomon/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Дано ми беше ти като брат, Който е сукал от гърдите на майка ми! Когато те намерих вън щях да те целуна, Да! и никой не щеше да ме презре. </p>
<p id="v2"><sup><small>2</small></sup>  Взел бих те и завела В къщата на майка си, за да ме научиш; Напоила бих те с подправено вино И със сок от наровете си. </p>
<p id="v3"><sup><small>3</small></sup>  Левицата му би била под главата ми, И десницата му би ме прегръщала. </p>
<p id="v4"><sup><small>4</small></sup>  Заклевам ви, ерусалимски дъщери, Да не възбудите нито да събудите любовта ми, Преди да пожелае. </p>
<p id="v5"><sup><small>5</small></sup>  Коя е тая, която идва от пустинята Опираща се на възлюбения си? Аз те събудих под ябълката; Там те роди майка ти, Там те роди родителката ти. </p>
<p id="v6"><sup><small>6</small></sup>  Положи ме като печат на сърцето си, Като печат на мишцата си; Защото любовта е силна като смъртта. Ревността е остра като преизподнята, Чието святкане е святкане огнено, пламък най-буен. </p>
<p id="v7"><sup><small>7</small></sup>  Много води не могат угаси любовта, Нито реките могат я потопи; Ако би дал някой целия имот на дома си за любовта, Съвсем биха го презрели. </p>
<p id="v8"><sup><small>8</small></sup>  Ние имаме малка сестра, и тя няма гърди. Що да направим със сестра си в деня, когато стане дума за нея? </p>
<p id="v9"><sup><small>9</small></sup>  Ако бъде стена ще съградим на нея сребърни укрепления; И ако бъде врата, ще я оградим с кедрови дъски. </p>
<p id="v10"><sup><small>10</small></sup>  Аз съм стена, и гърдите ми са като стълбовете й; Тогава бях пред очите му като една, която е намерила благоволение. </p>
<p id="v11"><sup><small>11</small></sup>  Соломон имаше лоза във Ваалхамон; Даде лозето на наематели; За плода му всеки трябваше да донесе хиляда сребърника. </p>
<p id="v12"><sup><small>12</small></sup>  Моето лозе, собствеността ми, е под моята власт ; Хилядата нека са на тебе Соломоне, И двете на ония, които пазят плода му. </p>
<p id="v13"><sup><small>13</small></sup>  О ти, която седиш в градините, Другарите внимават на гласа ти; Дай ми и аз да го чуя. </p>
<p id="v14"><sup><small>14</small></sup>  Бързай, възлюбени мои, И бъди като сърне или еленче Върху планините на ароматите. </p>
