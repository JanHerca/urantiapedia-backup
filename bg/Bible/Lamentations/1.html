<!--
title: Плач Еремиев - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Lamentations/Index">Индекс</a></td>
        <td><a href="/bg/Bible/Lamentations/2">Плач Еремиев - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Как седи усамотен градът, който е бил многолюден! Стана като вдовица великата между народите столица! Оная, която беше княгиня между областите, стана поданица! </p>
<p id="v2"><sup><small>2</small></sup>  Непрестанно плаче нощем, и сълзите й са по бузите й; Между всичките й любовници няма кой да я утешава; Всичките й приятели й изневериха; станаха й неприятели. </p>
<p id="v3"><sup><small>3</small></sup>  Юда отиде в плен от притеснение и тежко робуване; Живее между езичниците, не намира покой; Всичките му гонители стигнаха го всред теснините му. </p>
<p id="v4"><sup><small>4</small></sup>  Тъжат сионските пътници, защото никой не иде на определените празници; Всичките му порти са пусти; свещениците му въздишат; Девиците му са наскърбени; и сам той е в горест. </p>
<p id="v5"><sup><small>5</small></sup>  Противниците му взеха връх; неприятелите му благоденствуват; Защото Господ го наскърби поради многото му беззакония; Младенците му отидоха в плен пред противника. </p>
<p id="v6"><sup><small>6</small></sup>  И изгуби се от Сионовата дъщеря всичкото й великолепие; Първенците й станаха като елени, които не намират пасбище, И отиват безсилни пред гонещия ги. </p>
<p id="v7"><sup><small>7</small></sup>  В дните на скръбта си и на скитанията си Ерусалим си спомни Всичките желателни неща, които имаше от древни времена, Сега, когато са паднали людете му в ръката на противника, и никой не му помага; Противниците го видяха, засмяха се поради опустошението му. </p>
<p id="v8"><sup><small>8</small></sup>  Тежко съгреши Ерусалимската дъщеря, Затова се отмахна като нечисто нещо; Всички, които бяха я почитали, презряха я, защото видяха голотата й; А тя въздиша и обръща гърба си. </p>
<p id="v9"><sup><small>9</small></sup>  Нечистотата й беше в полите й; не бе помислила за сетнината си! Затова, чудно се е смирила; няма кой да я утешава; Виж, Господи, скръбта ми, вика тя, защото неприятелят се възвеличи! </p>
<p id="v10"><sup><small>10</small></sup>  Противникът е прострял ръката си върху всичките й желателни неща; Защото тя видя, че в светилището й влязоха езичниците, За които си заповядал да не влизат в Твоето събрание. </p>
<p id="v11"><sup><small>11</small></sup>  Всичките й люде въздишат и искат хляб; Дадоха желателните си неща за храна, за да се възобнови животът им; Виж, Господи и погледни; защото станах унижена. </p>
<p id="v12"><sup><small>12</small></sup>  Немарите ли, всички вие, които заминавате по пътя? Погледнете и вижте, има ли страдание като страданието, което падна на мене, Когото Господ оскърби в деня на пламенния Си гняв. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  От свише Той прати огън в костите ми, който ги облада; Простря примка за нозете ми; върна ме назад; Направи ме пуста и слаба цял ден. </p>
<p id="v14"><sup><small>14</small></sup>  Нечестията ми бидоха стегнати върху мене като хомот от ръката Му; Те се сплетоха, стигнаха до врата ми; Той направи да намалее силата ми; Господ ме предаде в ръцете на ония, срещу които не мога да стоя. </p>
<p id="v15"><sup><small>15</small></sup>  Господ презря всичките силни мъже всред мене; Свика против мене събор, за да смаже младежите ми; Господ стъпка като в лин девицата, Юдовата дъщеря. </p>
<p id="v16"><sup><small>16</small></sup>  Затова аз плача; окото ми, окото ми излива вода, Защото се отдалечи от мене утешителят, който би възобновил живота ми; Чадата ми погинаха, защото надделя неприятелят. </p>
<p id="v17"><sup><small>17</small></sup>  Сион простира ръцете си, но няма кой да го утеши; Господ заповяда за Якова, щото окръжаващите го да му станат противници; Ерусалим стана между тях като нечисто нещо. </p>
<p id="v18"><sup><small>18</small></sup>  Праведен е Господ, защото въстанах против заповедите Му; Слушайте, моля, всички племена, и вижте скръбта ми; Девиците ми и младежите ми отидоха в плен. </p>
<p id="v19"><sup><small>19</small></sup>  Повиках любовниците си, но те ме излъгаха; Свещениците ми и старейшините ми издъхнаха в града, Когато си търсеха храна, за да се възобнови животът им. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Виж, Господи, защото съм в утеснение; червата ми се смущават; Сърцето ми от дън се свива, защото зле се разбунтувах против тебе; Навън обезчади нож; у дома като че ли смърт владее. </p>
<p id="v21"><sup><small>21</small></sup>  Чуха, че съм въздишала; няма кой да ме утеши; Всичките ми неприятели чуха за злощастието ми, и се радваха, че си сторил това; Обаче, Ти ще докараш възгласения от Тебе ден, когато и те ще станат като мене. </p>
<p id="v22"><sup><small>22</small></sup>  Нека дойде пред Тебе всичкото им нечестие; И стори на тях както стори на мене поради всичките ми престъпления; Защото много са въздишките ми, и сърцето ми чезне. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Lamentations/Index">Индекс</a></td>
        <td><a href="/bg/Bible/Lamentations/2">Плач Еремиев - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:12 <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>. </li>
  <li id="fn2"><a href="#cite2">↑</a> 1:19 <i>Откажи се от духа</i>: <a href="/bg/The_Urantia_Book/86#p5_2">КУ 86:5.2</a>. </li>
</ol>
</div>
