<!--
title: Плач Еремиев - глава 4
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Lamentations/3">Плач Еремиев - глава 3</a></td>
        <td><a href="/bg/Bible/Lamentations/Index">Индекс</a></td>
        <td><a href="/bg/Bible/Lamentations/5">Плач Еремиев - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Как почерня златото! Измени се най-чистото злато! Камъните на светилището са пръснати край всичките улици, </p>
<p id="v2"><sup><small>2</small></sup>  Драгоценните синове на Сион, равноценни с чисто злато, Как се считат за глинени съдове, дело на грънчарска ръка! </p>
<p id="v3"><sup><small>3</small></sup>  Даже чакалите подават съсци и кърмят малките си; А дъщерята на людете ми се ожесточи като камилоптиците в пустинята; </p>
<p id="v4"><sup><small>4</small></sup>  Защото езикът на бозайничето се залепя на небцето му от жажда; Децата искат хляб, но няма кой да им отчупи. </p>
<p id="v5"><sup><small>5</small></sup>  Ония, които ядяха отбрани ястия, лежат небрежни в улиците; Възпитаните в мораво прегръщат бунището. </p>
<p id="v6"><sup><small>6</small></sup>  Защото наказанието за беззаконието на дъщерята на людете ми стана по-голямо от наказанието за греха на Содом, Който биде съсипан в един миг, без да са го барали човешки ръце. </p>
<p id="v7"><sup><small>7</small></sup>  Благородните й бяха по-чисти от сняг, по-бели от мляко, Снагата им по-червена от рубини, блестяха като сапфир; </p>
<p id="v8"><sup><small>8</small></sup>  А сега лицето им е по-черно от сажди; не се познават по улиците! Кожата им залепна за костите им, изсъхна, стана като дърво. </p>
<p id="v9"><sup><small>9</small></sup>  По-щастливи бяха убитите от меч, нежели умъртвените от глад; Защото тия чезнат, прободени, от липса на полските произведения. </p>
<p id="v10"><sup><small>10</small></sup>  Ръцете на милозливите жени свариха чадата им; Те им станаха храна при разорението на дъщерята на людете ми, </p>
<p id="v11"><sup><small>11</small></sup>  Господ извърши възнамереното от Него в яростта Му, изля пламенния Си гняв, Запали огън в Сион, който изпояде основите му. </p>
<p id="v12"><sup><small>12</small></sup>  Земните царе не вярваха, нито живущите по целия свят, Че щеше да влезе противник и неприятел в ерусалимските порти. </p>
<p id="v13"><sup><small>13</small></sup>  А това стана поради греховете на пророците му и поради беззаконията на свещениците му, Които проливаха кръвта на праведните всред него. </p>
<p id="v14"><sup><small>14</small></sup>  Те се скитаха като слепи по улиците, оскверниха се с кръв, Тъй щото човеците не можаха да се допират до дрехите им. </p>
<p id="v15"><sup><small>15</small></sup>  Отстъпете, вие нечисти, викаха към тях; отстъпете, отстъпете, не се допирайте до нас; А когато те бягаха и се скитаха, говореше се между народите: Няма да пришелствуват вече с нас. </p>
<p id="v16"><sup><small>16</small></sup>  Гневът на Господа ги разпръсна; Той не ще вече да гледа на тях; Свещеническо лице не почетоха, за старци не се смилиха. </p>
<p id="v17"><sup><small>17</small></sup>  И до сега очите ни се изнуряват от чакане суетната за нас помощ; Ожидахме народ, който не можеше да спасява. </p>
<p id="v18"><sup><small>18</small></sup>  Причакват стъпките ни, така че да не можем да ходим по улиците си; Приближи се краят ни; дните ни се изпълниха; да! краят ни дойде. </p>
<p id="v19"><sup><small>19</small></sup>  Ония, които ни гонеха, станаха по-леки от небесните орли; Гониха ни по планините, причакваха ни в пустинята. </p>
<p id="v20"><sup><small>20</small></sup>  Помазаникът Господен, дишането на ноздрите ни, Тоя, под чиято сянка казвахме, че ще живеем между народите, се хвана в техните ями. </p>
<p id="v21"><sup><small>21</small></sup>  Радвай се и весели се, дъщерьо едомска, която живееш в земята Уз! Обаче и до тебе ще дойде чашата; ще се опиеш, и ще се заголиш. </p>
<p id="v22"><sup><small>22</small></sup>  Свърши се наказанието за беззаконието ти, дъщерьо Сионова; Той няма вече да те закара в плен; Но ще накаже твоето беззаконие, дъщерьо едомска, ще открие съгрешенията ти. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Lamentations/3">Плач Еремиев - глава 3</a></td>
        <td><a href="/bg/Bible/Lamentations/Index">Индекс</a></td>
        <td><a href="/bg/Bible/Lamentations/5">Плач Еремиев - глава 5</a></td>
      </tr>
    </tbody>
  </table>
</figure>
