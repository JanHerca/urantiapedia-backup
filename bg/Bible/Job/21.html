<!--
title: Йов - глава 21
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Job/20">Йов - глава 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Job/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Job/22">Йов - глава 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Иов в отговор рече: </p>
<p id="v2"><sup><small>2</small></sup>  Слушайте внимателно говоренето ми, И с това ме утешавайте. </p>
<p id="v3"><sup><small>3</small></sup>  Потърпете ме, и аз ще говоря; А след като изговоря, присмивайте се. </p>
<p id="v4"><sup><small>4</small></sup>  За човека ли се оплаквам аз? А как да се не утесни духът ми? </p>
<p id="v5"><sup><small>5</small></sup>  Погледнете на мене, и почудете се, И турете ръка на устата си. </p>
<p id="v6"><sup><small>6</small></sup>  Само да си наумя тия въпроси ужасявам се, И трепет обзема снагата ми. </p>
<p id="v7"><sup><small>7</small></sup>  Защо живеят нечестивите, Остаряват; даже стават и много силни. </p>
<p id="v8"><sup><small>8</small></sup>  Чадата им се утвърждават заедно с тях пред лицето им, И внуците им пред очите им. </p>
<p id="v9"><sup><small>9</small></sup>  Домовете им са свободни от страх; И Божията тояга не е върху тях. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Говедата им се гонят и не напразно; Юницата им се тели, и не помята. </p>
<p id="v11"><sup><small>11</small></sup>  Пущат чадата си като овце; И децата им скачат. </p>
<p id="v12"><sup><small>12</small></sup>  Пеят при музиката на тъпанчето и арфата, И веселят се при звука на свирката. </p>
<p id="v13"><sup><small>13</small></sup>  Прекарват дните си в благополучие; И в една минута слизат в гроба. </p>
<p id="v14"><sup><small>14</small></sup>  Все пак казват Богу: Оттегли се от нас, Защото не искаме да знаем пътищата Ти. </p>
<p id="v15"><sup><small>15</small></sup>  Що е Всемогъщият, та да Му служим? И какво се ползваме, като Го призоваваме? </p>
<p id="v16"><sup><small>16</small></sup>  Ето, щастието им не е в тяхна ръка; Далеч да бъде от мене мъдруването на нечестивите! <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Колко често изгасва светилникът на нечестивите, И дохожда бедствието им върху тях! Бог им разпределя болезни в гнева Си. </p>
<p id="v18"><sup><small>18</small></sup>  Те са като плява пред вятъра, И като прах от плява, който вихрушката отвява. </p>
<p id="v19"><sup><small>19</small></sup>  Думате, Бог пази наказанието на тяхното беззаконие за чадата им. По-добре нека въздаде на сами тях, за да го усещат; </p>
<p id="v20"><sup><small>20</small></sup>  Собствените им очи нека видят гибелта им, И сами те нека пият от гнева на Всемогъщия. </p>
<p id="v21"><sup><small>21</small></sup>  Защото какво наслаждение от дома си има нечестивият след себе си, Когато се преполови числото на месеците му? </p>
<p id="v22"><sup><small>22</small></sup>  Ще научи ли някой Бога на знание, Тъй като Той съди високите? </p>
<p id="v23"><sup><small>23</small></sup>  Един умира в пълно благополучие, Като е във всичко охолен и спокоен; </p>
<p id="v24"><sup><small>24</small></sup>  Ребрата му са покрити с тлъстина, И костите му са напоени с мозък. </p>
<p id="v25"><sup><small>25</small></sup>  А друг умира в душевна горест, Като никога не е ял с весело сърце. </p>
<p id="v26"><sup><small>26</small></sup>  Заедно лежат в пръстта, И червеи ги покриват. </p>
<p id="v27"><sup><small>27</small></sup>  Ето, зная мислите ви И хитруванията ви за съсипването ми. </p>
<p id="v28"><sup><small>28</small></sup>  Защото думате: Где е къщата на княза? И где е шатърът, гдето живееха нечестивите? </p>
<p id="v29"><sup><small>29</small></sup>  Не сте ли попитали минаващите през пътя? И не разбирате ли бележитите им примери, - </p>
<p id="v30"><sup><small>30</small></sup>  Че нечестивият се пази за ден на погибел, И че в ден на гняв ще бъде закаран? </p>
<p id="v31"><sup><small>31</small></sup>  Кой ще изяви пред лицето му неговия път? И кой ще му въздаде за онова, което е сторил? </p>
<p id="v32"><sup><small>32</small></sup>  Но и той ще бъде донесен в гроба, И ще пази над гробницата си. </p>
<p id="v33"><sup><small>33</small></sup>  Буците на долината ще му бъдат леки; И всеки човек ще отиде подир него, Както безбройни са отишли преди него, </p>
<p id="v34"><sup><small>34</small></sup>  Как, прочее, ми давате празни утешения, Тъй като в отговорите ви остава само лъжа? </p>
<h2>препратки</h2>
<div>
<ol>
  <li id="fn1"><a href="#cite1">↑</a> 21:9 <i>Спасени от страх</i>: <a href="/bg/The_Urantia_Book/95#p4_3">КУ 95:4.3</a>. </li>
  <li id="fn2"><a href="#cite2">↑</a> 21:16-21 <i>Йов се обръща към Бога</i>: <a href="/bg/The_Urantia_Book/148#p6_9">КУ 148:6.9</a>. </li>
</ol>
</div>
