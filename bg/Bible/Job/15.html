<!--
title: Йов - глава 15
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Job/14">Йов - глава 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Job/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Job/16">Йов - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава теманецът Елифад в отговор рече: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Мъдър човек с вятърничаво ли знание отговаря, И с източен вятър ли пълни корема си? </p>
<p id="v3"><sup><small>3</small></sup>  С празни думи ли се препира И с безполезни речи? </p>
<p id="v4"><sup><small>4</small></sup>  Наистина ти унищожаваш страха от Бога, И намаляваш моленето пред Него. </p>
<p id="v5"><sup><small>5</small></sup>  Защото беззаконието ти поучава устата ти, И си избрал езика на лукавите. </p>
<p id="v6"><sup><small>6</small></sup>  Твоите уста те осъждат, а не аз; Твоите устни свидетелствуват против тебе. </p>
<p id="v7"><sup><small>7</small></sup>  Ти ли си първородният човек? Или създаден ли си преди хълмите? </p>
<p id="v8"><sup><small>8</small></sup>  Чул ли си ти Божиите тайни намерения? Или си заключил в себе си мъдростта? </p>
<p id="v9"><sup><small>9</small></sup>  Що знаеш ти, което ние не знаем? Що разбираш ти, което няма у нас? </p>
<p id="v10"><sup><small>10</small></sup>  Има и между нас и белокоси и престарели, По-напреднали на възраст и от баща ти. </p>
<p id="v11"><sup><small>11</small></sup>  Божиите утешения и меките Му към тебе думи Малко нещо ли са за тебе? </p>
<p id="v12"><sup><small>12</small></sup>  Какво те блазни сърцето ти, И на какво смигат очите ти, </p>
<p id="v13"><sup><small>13</small></sup>  Та обръщаш духа си против Бога, И изпущаш такива думи из устата си? </p>
<p id="v14"><sup><small>14</small></sup>  Що е човек та да е чист, И роденият от жена та да е праведен? </p>
<p id="v15"><sup><small>15</small></sup>  Ето, на светите Си ангели Той не се доверява, И небесата не са чисти в очите Му; </p>
<p id="v16"><sup><small>16</small></sup>  Колко повече е гнусен и непотребен човек, Който пие неправда, като вода! </p>
<p id="v17"><sup><small>17</small></sup>  Аз ще ти кажа, послушай ме; И това, което съм видял, ще ти изявя, </p>
<p id="v18"><sup><small>18</small></sup>  (Което мъдрите не скриха, но възвестиха, Както бяха чули от бащите си; </p>
<p id="v19"><sup><small>19</small></sup>  На които биде дадена земята, и само на тях, И чужденец не замина между тях;) </p>
<p id="v20"><sup><small>20</small></sup>  Нечестивият се мъчи през всичките си дни; И преброени години са запазени за мъчителя. </p>
<p id="v21"><sup><small>21</small></sup>  Ужасни гласове има в ушите му, Че като е в спокойствие ще го нападне изтребителят; </p>
<p id="v22"><sup><small>22</small></sup>  Не вярва, че ще се върне от тъмнината; И той е очакван от ножа; </p>
<p id="v23"><sup><small>23</small></sup>  Скита се да търси хляб, казвайки: Где е? Знае, че денят на тъмнината е готов до ръката му; </p>
<p id="v24"><sup><small>24</small></sup>  Скръб и тъга го плашат, Като цар приготвен за бой му надвиват. </p>
<p id="v25"><sup><small>25</small></sup>  Понеже той простря ръката си против Бога, И възгордя се против Всемогъщия, </p>
<p id="v26"><sup><small>26</small></sup>  Спусна се на Него с корав врат, С дебелите изпъкналости на щитовете си. </p>
<p id="v27"><sup><small>27</small></sup>  Понеже покри лицето си с тлъстината си, И, затлъсти кръста си, </p>
<p id="v28"><sup><small>28</small></sup>  Той се засели в разорени градове, В къщи необитаеми, Готови да станат на купове. </p>
<p id="v29"><sup><small>29</small></sup>  Няма да се обогати, и имотът му няма да трае, Нито ще се навеждат до земята произведенията им. </p>
<p id="v30"><sup><small>30</small></sup>  Няма да се отърве от тъмнината; Пламък ще изсуши младоците му; И от дишането на Божиите уста ще бъде завлечен. </p>
<p id="v31"><sup><small>31</small></sup>  Нека не се доверява на суетата, самоизмамен; Защото суета ще бъде заплатата му. </p>
<p id="v32"><sup><small>32</small></sup>  Преди времето си ще се изплати, И клонът му няма да раззеленее, </p>
<p id="v33"><sup><small>33</small></sup>  Ще изрони неузрялото си грозде като лозата, И ще хвърли цвета си като маслината. </p>
<p id="v34"><sup><small>34</small></sup>  Защото дружината на нечестивите ще запустее; И огън ще пояде шатрите на подкупничеството. </p>
<p id="v35"><sup><small>35</small></sup>  Зачват зло, и раждат беззаконие, И сърцето им подготвя измама. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 15:1-35 <i>Елифаз по-строг</i>: <a href="/bg/The_Urantia_Book/148#p6_9">КУ 148:6.9</a>. </li>
</ol>
</div>
