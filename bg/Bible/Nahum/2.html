<!--
title: Наум - глава 2
description: 
published: true
date: 2022-10-6T9:45:13Z
tags: bible, bible—nahum
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Nahum/1">Наум - глава 1</a></td>
        <td><a href="/bg/Bible/Nahum/Index">Индекс</a></td>
        <td><a href="/bg/Bible/Nahum/3">Наум - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Разрушителят възлезе пред лицето ти; Пази крепостта, бди за пътя, Стегни кръста си, уякчи силно мощта си. </p>
<p id="v2"><sup><small>2</small></sup>  Понеже Господ възстанови величието Яковово Като величието Израилево; Защото изтърсвачите ги изтърсиха, И повредиха лозовите им пръчки. </p>
<p id="v3"><sup><small>3</small></sup>  Щитът на силните му е боядисан червено, Яките мъже са облечени в червеникаво; Колесниците лъщят със стомана В деня, когато се приготовлява, И елховите копия се размахват ужасно. </p>
<p id="v4"><sup><small>4</small></sup>  Колесниците буйствуват из улиците, Блъскат се една с друга по площадите; Изгледът им е като факли, Тичат като светкавица. </p>
<p id="v5"><sup><small>5</small></sup>  Той си припомнюва за юнаците си; но те се подплъзват в пътя си; Тичат към стените му, и покривалото се приготвя. </p>
<p id="v6"><sup><small>6</small></sup>  Речните порти се отварят, И палата се разрушава. </p>
<p id="v7"><sup><small>7</small></sup>  Решено е да се плени Ниневия И да се пресели; И слугините й стенят като с гласа на гълъбите, Когато се бият по гърдите. </p>
<p id="v8"><sup><small>8</small></sup>  Но макар Ниневия да е била отдавна пълна с мъже като езеро с вода, пак те бягат; Макар да викат - Стойте! стойте! пак никой не погледва назад. </p>
<p id="v9"><sup><small>9</small></sup>  Обирайте среброто, обирайте златото; Защото съкровищата й са безгранични, Има богатство от всякакви отбрани вещи. </p>
<p id="v10"><sup><small>10</small></sup>  Тя се изпразни, изтърси, и запустя; Сърцето се топи, и колената се удрят едно о друго, Болки има във всеки кръст, А лицата на всички са побледнели. </p>
<p id="v11"><sup><small>11</small></sup>  Где е ровът на лъвовете, И мястото гдето младите лъвове се хранеха, Гдето ходеха лъвът, лъвицата и лъвчето, И нямаше кой да ги плаши? </p>
<p id="v12"><sup><small>12</small></sup>  Где е лъвът, който разкъсваше доволно за лъвчетата си, Давеше за лъвиците си, И пълнеше пещерите си с плячка, И рововете си с грабеж? </p>
<p id="v13"><sup><small>13</small></sup>  Ето, Аз съм против тебе, казва Господ на Силите; Ще изгоря колесниците й всред дим, И мечът ще изпояде младите ти лъвове; Ще изтребя плячката ти от земята; И няма да се чуе гласът на пратениците ти. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Nahum/1">Наум - глава 1</a></td>
        <td><a href="/bg/Bible/Nahum/Index">Индекс</a></td>
        <td><a href="/bg/Bible/Nahum/3">Наум - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:13 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
</ol>
</div>
