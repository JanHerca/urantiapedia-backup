<!--
title: 2 Царе - глава 12
description: 
published: true
date: 2022-10-6T9:45:13Z
tags: bible, bible—2 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/11">2 Царе - глава 11</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/13">2 Царе - глава 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Господ прати Натана при Давида. И той като дойде при него, каза му: В един град имаше двама човека, единият богат, а другият сиромах. </p>
<p id="v2"><sup><small>2</small></sup>  Богатият имаше овци и говеда твърде много; </p>
<p id="v3"><sup><small>3</small></sup>  а сиромахът нямаше друго освен едно малко женско агне, което бе купил и което хранеше; а то бе пораснало заедно с него и чадата му, от залъка му ядеше, от чашата му пиеше, и на пазухата му лежеше; и то ме беше като дъщеря. </p>
<p id="v4"><sup><small>4</small></sup>  И един пътник дойде у богатия; и нему се посвидя да вземе своите овци и от своите говеда да сготви за пътника, който бе дошъл у него, но взе агнето на сиромаха та го сготви за човека, който бе дошъл у него. </p>
<p id="v5"><sup><small>5</small></sup>  Тогава гневът на Давида пламна силно против тоя човек; и той каза на Натана: В името на живия Господ, човекът, който е сторил това, заслужава смърт; </p>
<p id="v6"><sup><small>6</small></sup>  и ще плати за агнето четверократно, понеже е сторил това дело, и понеже не се е смирил. </p>
<p id="v7"><sup><small>7</small></sup>  Тогава Натан каза на Давида: Ти си тоя човек. Така казва Господ Израилевият Бог: Аз те помазах за цар над Израиля, и те избавих от Сауловата ръка; </p>
<p id="v8"><sup><small>8</small></sup>  и дадох ти дом на господаря ти, и жените на господаря ти в пазухата ти, и дадох ти Израилевия и Юдовия дом; и ако това беше малко, приложил бих ти това и това. </p>
<p id="v9"><sup><small>9</small></sup>  Защото презря ти словото на Господа, та стори зло пред очите Му? Ти порази с меч хетееца Урия, и си взе за жена неговата жена, а него ти уби с меча на амонците. </p>
<p id="v10"><sup><small>10</small></sup>  Сега, прочее, няма никога да се оттегли меч от дома ти, понеже ти Ме презря, та взе жената на хетееца Урия, за да ти бъде жена. </p>
<p id="v11"><sup><small>11</small></sup>  Така казва Господ: Ето, отсред твоя дом ще подигна против тебе злини, и ще взема жените ти пред очите ти, та ще ги дам на ближния ти; и той ще лежи с жените ти пред това слънце. </p>
<p id="v12"><sup><small>12</small></sup>  Защото ти си извършил това тайно; но Аз ще извърша туй нещо пред целия Израил и пред слънцето. </p>
<p id="v13"><sup><small>13</small></sup>  Тогава Давид каза на Натана: Съгреших Господу, А Натан каза на Давида: И Господ отстрани греха ти; няма да умреш. </p>
<p id="v14"><sup><small>14</small></sup>  Но понеже чрез това дело ти си дал голяма причина на Господните врагове да хулят, затова детето което ти се е родило, непременно ще умре. </p>
<p id="v15"><sup><small>15</small></sup>  И Натан си отиде у дома си. А Господ порази детето, което Уриевата жена роди на Давида, и то се разболя. </p>
<p id="v16"><sup><small>16</small></sup>  Давид, прочее, се моли Богу за детето; и Давид пости, па влезе та пренощува легнал на земята. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  И старейшините на дома му станаха и дойдоха при него, за да го дигнат от земята; но той отказа, нито вкуси хляб с тях. </p>
<p id="v18"><sup><small>18</small></sup>  И на седмия ден детето умря. И слугите на Давида се бояха да му явят, че детето бе умряло, защото думаха: Ето, докато детето бе още живо говорехме му, и той не слушаше думите ни; колко, прочее, ще се измъчва, ако му кажем, че детето е умряло! </p>
<p id="v19"><sup><small>19</small></sup>  Но Давид, като видя че слугите му шепнеха помежду си, разбра, че бе умряло детето; затова Давид каза на слугите си: Умря ли детето? А те рекоха: Умря. </p>
<p id="v20"><sup><small>20</small></sup>  Тогава Давид стана от земята, уми се и се помаза, и като промени дрехите си, влезе в Господния дом та се помоли. После дойде у дома си; и, понеже поиска, сложиха пред него хляб, и той яде. </p>
<p id="v21"><sup><small>21</small></sup>  А слугите му му казаха: Що е това, което ти стори? Ти пости и плака за детето, докато беше живо; а като умря детето, ти стана и яде хляб! </p>
<p id="v22"><sup><small>22</small></sup>  А той рече: Докато детето беше още живо, постих и плаках, защото си рекох: Кой знае? може Бог да ми покаже милост, и детето да остане живо. </p>
<p id="v23"><sup><small>23</small></sup>  Но сега то умря. Защо да постя? Мога ли да го върна надире? Аз ще ида при него, а то няма да се върне при мене. </p>
<p id="v24"><sup><small>24</small></sup>  След това, Давид утеши жена си Витсавее, и влезе при нея та лежа с нея; и тя роди син, и нарече го Соломон. И Господ го възлюби, </p>
<p id="v25"><sup><small>25</small></sup>  и прати чрез пророка Натана та го нараче Едидия, заради Господа. </p>
<p id="v26"><sup><small>26</small></sup>  А Иоав воюва против Рава на амонците и превзе царския град. </p>
<p id="v27"><sup><small>27</small></sup>  И Иоав прати вестители до Давида, да кажат: Воювах против Рава, и даже превзех града на водите. </p>
<p id="v28"><sup><small>28</small></sup>  Сега, прочее, събери останалите люде та разположи стана си против града и завладей го, да не би аз да завладея града, и той да се нарече с моето име. </p>
<p id="v29"><sup><small>29</small></sup>  Затова Давид събра всичките люде та отиде в Рава, би се против нея, и я завладя. </p>
<p id="v30"><sup><small>30</small></sup>  И взе от главата на царя им короната му, която тежеше един златен талант, и бе украсена със скъпоценни камъни; и положиха я на главата на Давида. И той изнесе из града твърде много користи. </p>
<p id="v31"><sup><small>31</small></sup>  Изведе и людете, които бяха в него, та го тури под триони и под железни дикани и под железни брадви, и преведе ги през пещта за тухли; и така постъпи с всички градове на амонците. Тогава Давид се върна с всичките люде в Ерусалим. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/11">2 Царе - глава 11</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/13">2 Царе - глава 13</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 12:16,21-23 <i>Ритуално гладуване</i>: <a href="/bg/The_Urantia_Book/89#p3_1">КУ 89:3.1</a>. </li>
</ol>
</div>
