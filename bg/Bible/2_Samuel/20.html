<!--
title: 2 Царе - глава 20
description: 
published: true
date: 2022-10-6T9:45:13Z
tags: bible, bible—2 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/19">2 Царе - глава 19</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/21">2 Царе - глава 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А случи се да има там един лош човек на име Семей, Вихриевия син, вениаминец; и той засвири с тръбата и рече: Ние нямаме дял в Давида, нито имаме наследство в Иесеевия син! в шатрите си, Израилю, всеки човек! </p>
<p id="v2"><sup><small>2</small></sup>  И тъй, всичките Израилеви мъже се оттеглиха от Давида и последваха Савея Вихриевия син; а Юдовите мъже останаха привързани към царя си, от Иордан до Ерусалим. </p>
<p id="v3"><sup><small>3</small></sup>  И Давид дойде у дома си в Ерусалим. И царят взе десетте си наложници, които бе оставил да пазят къщата, та ги тури в една къща под стража и хранеше ги, но не влизаше при тях; и те останаха затворени до деня на смъртта си, живеещи като вдовици. </p>
<p id="v4"><sup><small>4</small></sup>  Тогава царят рече на Амаса: Събери ми Юдовите мъже в три дена, и тогава ти да се явиш тук. </p>
<p id="v5"><sup><small>5</small></sup>  И тъй, Амаса отиде да събере Юда; забави се, обаче повече от назначеното време, което бе му определил. </p>
<p id="v6"><sup><small>6</small></sup>  Затова Давид каза на Ависея: Сега, Савей Вихриевият син, ще ни стори по-голяма пакост от Авесалома. Вземи ти слугите на господаря си та го преследвай, да не би да си намери укрепени градове и избегне от очите ни. </p>
<p id="v7"><sup><small>7</small></sup>  Излязоха, прочее, подир него Иоавовите мъже, и херетците, фелетците и всички силни мъже излязоха от Ерусалим за да преследват Савея Вихриевия син. </p>
<p id="v8"><sup><small>8</small></sup>  Когато стигнаха до голямата скала в Гаваон, Амаса дойде насреща им. А Иоав носеше препасана дрехата, с която беше облечен, а върху нея меч в ножницата му, вързан около кръста му с пояс; и като излезе той към него , мечът падна. </p>
<p id="v9"><sup><small>9</small></sup>  И рече Иоав на Амаса: Здрав ли си, брате мой? И Иоав хвана Амаса за брадата с дясната си ръка за да го целуне. </p>
<p id="v10"><sup><small>10</small></sup>  А Амаса не се предпази от меча, който беше в другата ръка на Иоава; и така Иоав го удари с него в корема, и изля червата му, на земята без да го удари втори път; и той умря. Тогава Иоав и брат му Ависей продължаваха да преследват Савея Вихриевия син. </p>
<p id="v11"><sup><small>11</small></sup>  А един от Иоавовите момци застана при Амаса и казваше: Който благоприятствува на Иоава, и който е за Давида, нека върви подир Иоава. </p>
<p id="v12"><sup><small>12</small></sup>  А Амаса лежеше овалян в кръвта си всред пътя. И когато видя тоя човек, че всички люде се спираха, отвлече Амаса от пътя в нивата; и понеже видя, че всеки, който идеше при него, се спираше, хвърли върху него една дреха. </p>
<p id="v13"><sup><small>13</small></sup>  И като беше преместен от пътя, всички люде отидоха подир Иоава за да преследват Савея Вихриевия син. </p>
<p id="v14"><sup><small>14</small></sup>  А Савей мина през всичките Израилеви племена до Авел и до Вет-мааха; и всичките отборни момци, те също се събраха заедно та го последваха. </p>
<p id="v15"><sup><small>15</small></sup>  Тогава дойдоха та обсадиха в Авел на Вет-мааха, и издигнаха могила против града, като я поставиха срещу вала; и всичките люде, които бяха с Иоава, удряха стената със стеноломи за да я съборят. </p>
<p id="v16"><sup><small>16</small></sup>  Тогава една благоразумна жена извика от града: Слушайте, слушайте! Моля, кажете на Иоава: Приближи се тук, за да ти поговоря. </p>
<p id="v17"><sup><small>17</small></sup>  И когато се приближи до нея, жената рече: Ти ли си Иоав? А той отговори: Аз. Тогава ме рече: Слушай думите на слугинята си. А той отговори: Слушам. </p>
<p id="v18"><sup><small>18</small></sup>  И тя продума, казвайки: В старо време имаха обичай да говорят, казвайки: Нека се допитат до Авел, и така да решат работата . </p>
<p id="v19"><sup><small>19</small></sup>  Аз съм от мирните и верните на Израиля; ти искаш да съсипеш град и даже столица в Израил. Защо искаш да погълнеш Господното наследство? </p>
<p id="v20"><sup><small>20</small></sup>  А Иоав в отговор каза: Далеч от мене, далеч от мене да погълна или да съсипя! </p>
<p id="v21"><sup><small>21</small></sup>  Работата не е така; но един мъж от хълмистата земя на Ефрема, на име Савей Вихриевият син, е подигнал ръка против царя, против Давида; предайте само него, и ще си отида от града. И жената рече на Иоава: Ето, главата му ще ти се хвърли през стената. </p>
<p id="v22"><sup><small>22</small></sup>  Тогава жената отиде при всичките люде та им говори с мъдростта си. И те отсякоха главата на Савея, Вихриевия син, та я хвърлиха на Иоава. Тогава той засвири с тръбата, и людете се оттеглиха от града, всеки в шатъра си. И Иоав се върна при царя в Ерусалим. </p>
<p id="v23"><sup><small>23</small></sup>  И Иоав беше над цялата Израилева войска; а Венаия Иодаевият син, над херетците и над фелетците. </p>
<p id="v24"><sup><small>24</small></sup>  Адорам беше над данъка; Иосафат Ахилудовият син, летописец; </p>
<p id="v25"><sup><small>25</small></sup>  Сева, секретар; а Садок и Авиатар, свещеници; </p>
<p id="v26"><sup><small>26</small></sup>  също и яирецът Ирас беше първенец при Давида. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/19">2 Царе - глава 19</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/21">2 Царе - глава 21</a></td>
      </tr>
    </tbody>
  </table>
</figure>
