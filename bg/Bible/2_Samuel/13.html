<!--
title: 2 Царе - глава 13
description: 
published: true
date: 2023-11-8T20:7:31Z
tags: bible, bible—2 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Samuel/12">
          <span class="mdi mdi-arrow-left-drop-circle"></span><span class="pl-2">2 Царе - глава 12</span>
        </a>
        </td>
        <td>
        <a href="/bg/Bible/2_Samuel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Samuel/14">
          <span class="pr-2">2 Царе - глава 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, Амнон Давидовият син, залюби сестрата, която имаше Авесалом, Давидовият син, - една хубавица на име Тамар. </p>
<p id="v2"><sup><small>2</small></sup>  А Амнон до толкоз се измъчваше, щото се разболя поради сестра си Тамар; защото беше девица, и на Амнона се виждаше твърде мъчно да стори нещо с нея. </p>
<p id="v3"><sup><small>3</small></sup>  Но Амнон имаше един приятел на име Ионадав, син на Давидовия брат Сама: а Ионадав беше много хитър човек. </p>
<p id="v4"><sup><small>4</small></sup>  И рече на Амнона : Защо ти, сине на царя, слабееш толкоз от ден на ден? не щеш ли ми яви причината ? И Амнон му каза: Обичам Тамар сестрата на брата ми Авесалома. </p>
<p id="v5"><sup><small>5</small></sup>  А Ионадав му рече: Легни на леглото си, та се престори на болен; и когато доде баща ти да те види, кажи му: Нека дойде, моля, сестра ми Тамар, и нека ми даде хляб да ям, и нека сготви ястието пред мене за да видя, и да ям от ръката й. </p>
<p id="v6"><sup><small>6</small></sup>  И тъй, Амнон легна та се престори на болен, и като дойде царят да го види, Амнон каза на царя: Нека дойде, моля, сестра ми Тамар, и нека направи пред мене две мекици, за да ям от ръката й. </p>
<p id="v7"><sup><small>7</small></sup>  И Давид прати у дома да кажат на Тамар: Иди сега в къщата на брата си Амнон та му сготви ястие. </p>
<p id="v8"><sup><small>8</small></sup>  И Тамар отиде в къщата на брата си Амнон, който беше легнал; и като взе та замеси тесто и направи мекици пред него, изпържи мекиците. </p>
<p id="v9"><sup><small>9</small></sup>  Сетне взе тавата и ги изсипа пред него; но той отказа да яде. И рече Амнон: Изведете вън всичките човеци, що са при мене. И всичките излязоха от него. </p>
<p id="v10"><sup><small>10</small></sup>  Тогава Амнон каза на Тамар: Донеси ястието в спалнята, за да ям от ръката ти. И тъй, Тамар взе мекиците, които бе направила, та ги донесе в спалнята при брата си Амнона. </p>
<p id="v11"><sup><small>11</small></sup>  А като ги донесе близо при него за да яде, той я хвана и рече й: Ела, легни с мене, сестро моя. </p>
<p id="v12"><sup><small>12</small></sup>  Но тя му отговори: Не, брате мой, не ме насилвай, защото не е прилично да стане такова нещо в Израиля; да не сториш това безумие. </p>
<p id="v13"><sup><small>13</small></sup>  И аз де да скрия срама си? па и ти ще бъдеш като един от безумните в Израиля. Сега, прочее, моля, говори на царя; защото той няма да ме откаже на тебе. </p>
<p id="v14"><sup><small>14</small></sup>  Но той отказа да послуша гласа й: и понеже бе по-як от нея, насили я и лежа с нея. </p>
<p id="v15"><sup><small>15</small></sup>  Тогава Амнон я намрази с много голяма омраза, така щото омразата, с който я намрази бе по-голяма от любовта, с която я бе залюбил. И рече й Амнон: Стани, иди си. </p>
<p id="v16"><sup><small>16</small></sup>  А тя му рече: Не така, защото това зло, гдето ме пъдиш е по-голямо от другото, което ми стори. Но той отказа да я послуша. </p>
<p id="v17"><sup><small>17</small></sup>  И викна момъка, който му прислужваше, и рече: Изведи сега тази вън от мене, и заключи вратата след нея. </p>
<p id="v18"><sup><small>18</small></sup>  А тя бе облечена в шарена дреха, защото царските дъщери, девиците, в такива дрехи се обличаха. И тъй, слугата му я изведе вън та заключи вратата след нея. </p>
<p id="v19"><sup><small>19</small></sup>  Тогава Тамар тури пепел на главата си, раздра шарената дреха, която бе на нея, и като положи ръка на главата си отиваше си и викаше като вървеше. </p>
<p id="v20"><sup><small>20</small></sup>  А брат й Авесалом й каза: Брат ти Амнон ли се поруга с тебе? Но мълчи сега, сестро моя; брат ти е; не оскърбявай сърцето си за това нещо. И така, Тамар живееше като вдовица в дома на брата си Авесалома. </p>
<p id="v21"><sup><small>21</small></sup>  А когато цар Давид чу всички тия работи, много се разгневи. </p>
<p id="v22"><sup><small>22</small></sup>  Между това, Авесалом не казваше на Амнона ни зло ни добро; защото Авесалом мразеше Амнона за гдето беше насилил сестра му Тамар. </p>
<p id="v23"><sup><small>23</small></sup>  А след цели две години Авесалом имаше стригачи в Ваал-асор, който е близо при Ефрем; и Авесалом покани всичките царски синове. </p>
<p id="v24"><sup><small>24</small></sup>  Авесалом дойде и при царя та каза: Ето, слугата ти има сега стригачи; нека дойде, моля царят и слугите му със слугата ти. </p>
<p id="v25"><sup><small>25</small></sup>  А царят каза на Авесалома: Не, сине мой, да не идем всички; за да не те отегчаваме. И той го молеше настойчиво; но царят отказа да иде, а го благослови. </p>
<p id="v26"><sup><small>26</small></sup>  Тогава рече Авесалом; Ако не, то нека дойде с нас поне брат ми Амнон. И царят му каза: Защо да иде с тебе? </p>
<p id="v27"><sup><small>27</small></sup>  Но понеже Авесалом настоя, той позволи да отидат с него Амнон и всичките царски синове. </p>
<p id="v28"><sup><small>28</small></sup>  Тогава Авесалом заповяда на слугите си, казвайки: Гледайте когато Амноновото сърце се развесели от виното и аз ще ви кажа: Поразете Амнона, тогава го убийте. Не бойте се; не ви ли заповядвам аз? бъдете дръзновени и храбри. </p>
<p id="v29"><sup><small>29</small></sup>  И Авесаломовите слуги сториха на Амнона според както Авесалом заповяда. Тогава всичките царски синове станаха и възседнаха всеки на мъската си та побягнаха. </p>
<p id="v30"><sup><small>30</small></sup>  И докато те бяха още по път, слух стигна до Давида, и се казваше: Авесалом избил всичките царски синове, и не останал ни един от тях. </p>
<p id="v31"><sup><small>31</small></sup>  Тогава царят стана, раздра дрехите си, и легна на земята; и всичките му слуги, които предстояваха, раздраха дрехите си. </p>
<p id="v32"><sup><small>32</small></sup>  А Ионадав, син на Сама, Давидовия брат, проговори, казвайки: Да не мисли господарят ми, че са избили всичките младежи царски синове, защото само Амнон е умрял: понеже с дума от Авесалома това е било решено от деня, когато изнасили сестра му Тамар. </p>
<p id="v33"><sup><small>33</small></sup>  Сега, прочее, господарят ми царят да не вложи това в сърцето си и да не помисли, че всичките царски синове са измрели; защото само Амнон е умрял. </p>
<p id="v34"><sup><small>34</small></sup>  А Авесалом побягна. В това време момъкът, който пазеше стража, като подигна очи видя, и ето, много люде идеха из пътя зад него край хълма. </p>
<p id="v35"><sup><small>35</small></sup>  И Ионадав каза на царя: Ето, царските синове идат; според както каза слугата ти, така е станало. </p>
<p id="v36"><sup><small>36</small></sup>  И като изговори това, ето, царските синове дойдоха и плакаха с висок глас; също и царят и всичките плакаха твърде много. </p>
<p id="v37"><sup><small>37</small></sup>  Но Авесалом побягна и отиде при гесурския цар Талмая Амиудовия син; а Давид жалееше за сина си всеки ден. </p>
<p id="v38"><sup><small>38</small></sup>  Авесалом, прочее, побягна и отиде в Гесур, и там преживя три години. </p>
<p id="v39"><sup><small>39</small></sup>  И душата на цар Давида излезе и чезнеше по Авесалома, защото беше се утешил за Амноновата смърт. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Samuel/12">
          <span class="mdi mdi-arrow-left-drop-circle"></span><span class="pl-2">2 Царе - глава 12</span>
        </a>
        </td>
        <td>
        <a href="/bg/Bible/2_Samuel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Samuel/14">
          <span class="pr-2">2 Царе - глава 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
