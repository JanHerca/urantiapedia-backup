<!--
title: 2 Царе - глава 24
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/23">2 Царе - глава 23</a></td>
        <td><a href="/bg/Bible/2_Samuel/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Подир това гневът на Господа пак пламна против Израиля, и Той подбуди Давида против тях, казвайки: Иди, преброй Израиля и Юда. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Царят, прочее каза на началника на войската Иоав, който бе с него: Мини сега през всичките Израилеви племена, от Дан до Вирсавее, та преброй людете, за да узная броя на людете. </p>
<p id="v3"><sup><small>3</small></sup>  А Иоав каза на царя: Господ твоят Бог дано притури на людете стократно повече отколкото са, и очите на господаря ми царя дано видят това; но защо господарят ми царят намира наслада в това нещо? </p>
<p id="v4"><sup><small>4</small></sup>  Обаче царската дума надделя над Иоава и над началниците на войската излязоха от царя за да преброят Израилевите люде. </p>
<p id="v5"><sup><small>5</small></sup>  Като преминаха Иордан, разположиха се при Ароир, към Гад и към Язир, отдясно на града, който е всред долината. </p>
<p id="v6"><sup><small>6</small></sup>  После дойдоха в Галаад и в земята Тахтим-одси; дойдоха и в Дан-яан и наоколо до Сидон; </p>
<p id="v7"><sup><small>7</small></sup>  тогава дойдоха в Тирската крепост и във всичките градове на евейците и на ханаанците; и излязоха в Вирсавее в южна Юда. </p>
<p id="v8"><sup><small>8</small></sup>  И тъй, като преминаха през цялата земя, дойдоха в Ерусалим в края на девет месеца и двадесет дни. </p>
<p id="v9"><sup><small>9</small></sup>  И Иоав доложи на царя броя на преброените люде; те бяха: от Израиля, осемстотин хиляди силни мъже, които можеха да теглят нож; и от Юдовите мъже, петстотин хиляди. </p>
<p id="v10"><sup><small>10</small></sup>  И след това като преброи Давид людете, сърцето му го изобличи. И Давид рече на Господа: Съгреших тежко като извърших това нещо; но сега, моля Ти се, Господи, отмахни беззаконието на слугата Си, защото направих голяма глупост. </p>
<p id="v11"><sup><small>11</small></sup>  И когато стана Давид на утринта, Господното слово дойде към пророка Гад, Давидовия гадач, казвайки: </p>
<p id="v12"><sup><small>12</small></sup>  Иди, кажи на Давида, Така казва Господ: Три неща ти предлагам; избери си едно от тях, за да го извърша над тебе. </p>
<p id="v13"><sup><small>13</small></sup>  Дойде, прочее, Гад при Давида та му извести това ; после му рече: Дали за седем години да има върху тебе глад по земята ти? или три месеца да бягаш от неприятелите си, като те преследват? или три дни да има мор в земята ти? Размисли сега и виж какъв отговор да възвърна на Оногова, Който ме е пратил. </p>
<p id="v14"><sup><small>14</small></sup>  И Давид рече на Гада: Намирам се много на тясно; обаче нека паднем в ръката на Господа, защото Неговите милости са много; но в ръката на човека да се изпадна. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  И тъй, Господ прати мор върху Израиля от оная утрин до определеното време; и измряха от людете, от Дан до Вирсавее, седемдесет хиляди мъже. </p>
<p id="v16"><sup><small>16</small></sup>  А когато ангелът простря ръката си към Ерусалим, за да го погуби, Господ се разкая за злото, и рече на ангела, който погубваше людете: Стига вече, оттегли сега ръката си. И ангелът Господен бе близо до гумното на евусеца Орна. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  И когато видя ангела, който поразяваше людете, Давид проговори Господу, казвайки: Ето, аз съгреших, аз извърших беззаконие; но тия овци що са сторили? Над мене, моля Ти се, нека бъде ръката Ти, и над моя бащин дом. </p>
<p id="v18"><sup><small>18</small></sup>  В същия ден Гад дойде при Давида та му рече: Възлез, издигни олтар Господу на гумното на евусеца Орна. </p>
<p id="v19"><sup><small>19</small></sup>  И така, Давид възлезе според Гадовата дума, както заповяда Господ. </p>
<p id="v20"><sup><small>20</small></sup>  И Орна, като погледна, видя, че царят и слугите му идат към него; и Орна излезе та се поклони на царя с лице до земята. </p>
<p id="v21"><sup><small>21</small></sup>  Тогава рече Орна: Защо е дошъл господарят ми царят при слугата си? А Давид каза: Да купя гумното от тебе та да издигна олтар Господу, за да престане язвата между людете. </p>
<p id="v22"><sup><small>22</small></sup>  А Орна рече на Давида: Господарят ми царят нека вземе и принесе в жертва каквото му се вижда за добре; ето воловете за всеизгаряне, и диканите и оръдията на воловете за дърва; </p>
<p id="v23"><sup><small>23</small></sup>  всички тези, о царю, дава Орна на царя. Орна каза още на царя: Господ твоят Бог да има благоволение към тебе. </p>
<p id="v24"><sup><small>24</small></sup>  А царят рече на Орна: Не, но непременно ще го купя от тебе за определена цена; защото не ща да принеса на Господа моя Бог всеизгаряния, за които не съм похарчил. И тъй, Давид купи гумното; а воловете купи за петдесет сребърни сикли. </p>
<p id="v25"><sup><small>25</small></sup>  И там Давид издигна олтар Господу, и принесе всеизгаряния и примирителни приноси. И Господ прие молбата за земята, та язвата престана между Израиля. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/23">2 Царе - глава 23</a></td>
        <td><a href="/bg/Bible/2_Samuel/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 24:1 <i>Господ казва на Давид да брои</i>: <a href="/bg/The_Urantia_Book/142#p3_9">КУ 142:3.9</a>. </li>
  <li id="fn2"><a href="#cite2">↑</a> 24:1-4 <i>Преброяване на хората</i>: <a href="/bg/The_Urantia_Book/88#p1_6">КУ 88:1.6</a>. </li>
  <li id="fn3"><a href="#cite3">↑</a> 24:1-4,10 <i>Номерирайте хората</i>: <a href="/bg/The_Urantia_Book/122#p7_1">КУ 122:7.1</a>. </li>
  <li id="fn4"><a href="#cite4">↑</a> 24:14 <i>Попадна в ръцете на Господ, милост</i>: <a href="/bg/The_Urantia_Book/97#p1_8">КУ 97:1.8</a>. </li>
  <li id="fn5"><a href="#cite5">↑</a> 24:16 <i>За Бога се казва, че се покайва</i>: <a href="/bg/The_Urantia_Book/2#p2_2">КУ 2:2.2</a>.  <i>За Бога се казва, че се покайва</i>: <a href="/bg/The_Urantia_Book/4#p3_4">КУ 4:3.4</a>. </li>
</ol>
</div>
