<!--
title: 2 Царе - глава 18
description: 
published: true
date: 2022-10-6T9:45:13Z
tags: bible, bible—2 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/17">2 Царе - глава 17</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/19">2 Царе - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това Давид събра людете, които бяха с него, и постави над тях хилядници и стотници. </p>
<p id="v2"><sup><small>2</small></sup>  И Давид изпрати людете, една трета под началството на Иоава, една трета под началството на Ависея Саруиния син, Иоавовия брат, и една трета под началството на гетеца Итай. И царят каза на людете: Непременно ще изляза и аз с вас. </p>
<p id="v3"><sup><small>3</small></sup>  Людете, обаче, отговориха: Да не излезеш; защото, ако ние се обърнем на бяг, няма да ги е грижа за нас; ако щат умра и половината от нас, пак няма да ги е грижа за нас; а ти си като десет хиляди от нас, затова сега е по-добре ти да си готов да ни помагаш от града. </p>
<p id="v4"><sup><small>4</small></sup>  И царят им каза: Каквото ви се вижда добро ще сторя. И тъй, царят застана на едната страна на портата, а всичките люде излязоха по стотини и по хиляди. </p>
<p id="v5"><sup><small>5</small></sup>  Тогава царят заповяда на Иоава, на Ависея и на Итая, казвайки: Пощадете ми младежа Авесалома. И всичките люде чуха, когато царят заповядваше на всичките военачалници за Авесалома. </p>
<p id="v6"><sup><small>6</small></sup>  И тъй, людете, излизаха на полето против Израиля; и сражението стана в Ефремовия лес. </p>
<p id="v7"><sup><small>7</small></sup>  И там Израилевите люде бидоха разбити от Давидовите слуги, и в оня ден там стана голямо клане на двадесет хиляди души; </p>
<p id="v8"><sup><small>8</small></sup>  защото сражението в тая местност се разпростря по лицето на цялата страна, и в оня ден лесът погълна повече люде отколкото погълна ножа. </p>
<p id="v9"><sup><small>9</small></sup>  И случи се Авесалом да се срещне с Давидовите слуги. А Авесалом яздеше на мъска; и като влезе мъската под гъстите клони на един голям дъб, главата му се хвана в дъба, и той увисна между небето и земята: а мъската мина изпод него. </p>
<p id="v10"><sup><small>10</small></sup>  И един човек го видя та извести на Иоава, казвайки: Ето, видях Авесалома увиснал на дъб. </p>
<p id="v11"><sup><small>11</small></sup>  А Иоав каза на човека, който му извести: Ето, ти си го видял; а защо не го порази там до земята? и аз бих ти дал десет сребърника и един пояс. </p>
<p id="v12"><sup><small>12</small></sup>  А човекът рече на Иоава: И хиляда сребърника, ако бяха претеглени в шепата ми, не бих дигнал ръката си против царския син; защото ние слушахме царят как заповяда на тебе, на Ависея и на Итая, казвайки: Внимавайте всички, никой да се не докосне до младежа Авесалома. </p>
<p id="v13"><sup><small>13</small></sup>  Иначе, ако бяха постъпили невярно против живота му, нищо не се укрива от царя, и тогава сам ти би се обърнал против мене. </p>
<p id="v14"><sup><small>14</small></sup>  Тогава рече Иоав: Не трябва да губя време така с тебе. И като взе в ръката си три стрели, прониза с тях сърцето на Авесалома, като беше още жив всред дъба. </p>
<p id="v15"><sup><small>15</small></sup>  И десет момъка, Иоавови оръженосци, заобиколиха Авесалома, та го удариха и убиха го. </p>
<p id="v16"><sup><small>16</small></sup>  Тогава Иоав засвири с тръбата, и людете се върнаха от преследването на Израиля; защото Иоав спря людете. </p>
<p id="v17"><sup><small>17</small></sup>  И взеха Авесалома та го хвърлиха в един голям ров, вътре в леса, и натрупаха на него много голям куп камъни. И целият Израил побягна, всеки в шатъра си. </p>
<p id="v18"><sup><small>18</small></sup>  А Авесалом, когато беше още жив, бе взел и издигнал за себе си стълба, който е в царската долина; защото си рече: Нямам син, който да опази паметта на името ми; затова нарече стълба по своето име; и той се нарича и до днес Авесаломов паметник. </p>
<p id="v19"><sup><small>19</small></sup>  Тогава рече Ахимаас, Садоковият син: Да се завтека сега да занеса на царя известие, че Господ въздаде за него на неприятелите му. </p>
<p id="v20"><sup><small>20</small></sup>  А Иоав му рече: Няма да занесеш днес известия; друг ден ще бъдеш известител; а днес няма да занесеш известия, понеже царският син умря. </p>
<p id="v21"><sup><small>21</small></sup>  Тогава рече Иоав на Хусина: Иди, извести на царя каквото си видял. И Хусина се поклони на Иоава и се завтече. </p>
<p id="v22"><sup><small>22</small></sup>  Тогава Ахимаас, Садоковият син, рече пак на Иоава: Но каквото и да стане, нека тичам и аз, моля след Хусина. А Иоав му рече: Защо искаш да тичаш, синко, като не ще имаш възнаграждение за известията? </p>
<p id="v23"><sup><small>23</small></sup>  Но той пак рече : Но каквото и да стане, нека се завтека. Тогава му рече: Тичай. И така Ахимаас се завтече през полския път, и замина Хусина. </p>
<p id="v24"><sup><small>24</small></sup>  А Давид седеше между двете порти; и стража се изкачи на покрива на портата към стената, и като подигна очи видя, и, ето, един човек тичаше сам. </p>
<p id="v25"><sup><small>25</small></sup>  И стражът извика и извести на царя. А царят рече: Щом е сам, има известия в устата му. И той притичваше и се приближаваше. </p>
<p id="v26"><sup><small>26</small></sup>  После стражът видя друг човек, който тичаше; и стражът извика към вратаря, казвайки: Ето още един човек, който тича сам. И рече царят: И той носи известия. </p>
<p id="v27"><sup><small>27</small></sup>  И рече стражът: струва ми се, че тичането на първия прилича на тичането на Ахимаас, Садоковия син. И рече царят: Добър човек е той, и иде с добри известия. </p>
<p id="v28"><sup><small>28</small></sup>  А Ахимаас извика та рече на царя: Радвай се! И поклони се на царя с лице до земята и рече: Благословен да бъде Господ твоят Бог, Който предаде човеците, които подигнаха ръка против господаря ми царя. </p>
<p id="v29"><sup><small>29</small></sup>  И царят рече: Здрав ли е младежът Авесалом? А Ахимаас отговори: Когато Иоав изпрати царския слуга, мене слугата ти, видях едно голямо смущение, но не знаех що беше. </p>
<p id="v30"><sup><small>30</small></sup>  И рече царят: Обърни се та застани тук. И той се обърна та застана. </p>
<p id="v31"><sup><small>31</small></sup>  И, ето, дойде Хусина. И рече Хусина: Известия, господарю мой царю! защото днес Господ въздаде за тебе на всички, които се подигнаха против тебе. </p>
<p id="v32"><sup><small>32</small></sup>  И царят рече на Хусина: Здрав ли е младежът Авесалом? А Хусина отговори: Неприятелите на господаря ми царя, и всички, които се подигат против тебе за зло, дано станат като оня младеж! </p>
<p id="v33"><sup><small>33</small></sup>  И царят се смути много, и възкачи се в стаята над портата та плака; и като отиваше говореше така: Сине мой Авесаломе, сине мой, сине мой Авесаломе! да бих умрял аз вместо тебе, Авесаломе, сине мой, сине мой! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/17">2 Царе - глава 17</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/19">2 Царе - глава 19</a></td>
      </tr>
    </tbody>
  </table>
</figure>
