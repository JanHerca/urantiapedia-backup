<!--
title: 2 Царе - глава 1
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Samuel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Samuel/2">2 Царе - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След смъртта на Саула, като се върна Давид от поражението на амаличаните, и Давид беше престоял в Сиклаг два дена, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  на третия ден, ето, дойде един човек из стана, от Саула, с раздрани дрехи и пръст на главата си; и като влезе при Давида, падна на земята та се поклони. </p>
<p id="v3"><sup><small>3</small></sup>  И Давид рече: От где идеш? А той му каза: От Израилевия стан се отървах. </p>
<p id="v4"><sup><small>4</small></sup>  И рече Му Давид: Какво стана? Кажи ми, моля. А той отговори: Людете побягнаха от сражението, даже и мнозина от людете паднаха мъртви; умряха още и Саул и син му Ионатан. </p>
<p id="v5"><sup><small>5</small></sup>  Тогава Давид рече на момъка, който му съобщаваше това : От къде знаеш, че Саул и син му Ионатан са мъртви? </p>
<p id="v6"><sup><small>6</small></sup>  И момъкът, който му съобщаваше това рече: Намерих се случайно в хълма Гелвуе, и, ето, Саул беше се подпрял на копието си, и, ето, колесниците и конниците го застигнаха. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  И като погледна отдире си, той ме видя, и повика ме. И отговорих: Ето ме. </p>
<p id="v8"><sup><small>8</small></sup>  И рече ми: Кой си ти? И отговорих му, амаличанин съм. </p>
<p id="v9"><sup><small>9</small></sup>  Пак ми рече: Застани, моля, над мене та ме убий, защото помрачение ме обзе; понеже целият ми живот е още в мене. </p>
<p id="v10"><sup><small>10</small></sup>  И тъй, застанах над него и го убих, понеже бях уверен, че не можеше да живее, като беше вече паднал; и взех короната, която беше на главата му, и гривната, която беше на ръката му, та ги донесох тук при господаря си. </p>
<p id="v11"><sup><small>11</small></sup>  Тогава Давид хвана дрехите си, та ги раздра: така направиха и всичките мъже, които бяха с него </p>
<p id="v12"><sup><small>12</small></sup>  И жалиха и плакаха и постиха до вечерта за Саула и за сина му Ионатана, и за Господните люде и за Израилевия дом, за гдето бяха паднали от меч. </p>
<p id="v13"><sup><small>13</small></sup>  А Давид рече на момъка, който му съобщаваше това : От где си ти? И отговори: Аз съм син на един чужденец, амаличанин. </p>
<p id="v14"><sup><small>14</small></sup>  И рече му Давид: Ти как се не убоя да дигнеш ръка да убиеш Господния помазаник? </p>
<p id="v15"><sup><small>15</small></sup>  И Давид повика един от момците и рече: Пристъпи, нападни го. И той го порази та умря. </p>
<p id="v16"><sup><small>16</small></sup>  И Давид му рече: Кръвта ти да бъде на главата ти; защото устата ти свидетелствуваха против тебе, като рече: Аз убих Господния помазаник </p>
<p id="v17"><sup><small>17</small></sup>  Тогава Давид оплака Саула и сина му Ионатана с тоя плач; </p>
<p id="v18"><sup><small>18</small></sup>  (и заръча да научат юдейците тая Песен на лъка; ето, написана е в Книгата на Праведния): - </p>
<p id="v19"><sup><small>19</small></sup>  Славата ти, о Израилю, е застреляна на опасните места на полето ти! Как паднаха Силните. </p>
<p id="v20"><sup><small>20</small></sup>  Не възвестявайте това в Гет, Не го прогласявайте по улиците на Аскалон, За да не се зарадват филистимските дъщери, За да не се развеселят дъщерите на необрязаните. </p>
<p id="v21"><sup><small>21</small></sup>  Хълми гелвуиски, да няма роса нито дъжд на вас, Нито ниви доставяйки първи плодове за жертви; Защото там бе захвърлен щитът на силните, Щитът на Саула, като да не е бил той помазан с миро. </p>
<p id="v22"><sup><small>22</small></sup>  От кръвта на убитите, От лоя на силните, Лъкът Ионатанов не се връщаше назад, И мечът Саулов не се връщаше празен. </p>
<p id="v23"><sup><small>23</small></sup>  Саул и Ионатан Бяха любезни и рачителни в живота си, И в смъртта си не се разделиха; По-леки бяха от орлите, По-силни от лъвовете. </p>
<p id="v24"><sup><small>24</small></sup>  Израилеви дъщери, плачете за Саула, Който ви обличаше в червено с украшения, Който туряше златни украшения по дрехите ви. </p>
<p id="v25"><sup><small>25</small></sup>  Как паднаха силните всред боя! Ионатан, поразен на опасните места на полето ти </p>
<p id="v26"><sup><small>26</small></sup>  Прескръбен съм за тебе Ионатане, брате мой! Рачителен ми беше ти; Твоята любов към мене беше чудесна, Превъзхождаше любовта на жените. </p>
<p id="v27"><sup><small>27</small></sup>  Как паднаха силните, И погинаха бойните оръжия! </p>
<h2>препратки</h2>
<div>
<ol>
  <li id="fn1"><a href="#cite1">↑</a> 1:1-10 <i>Гилбоя, където умира Саул</i>: <a href="/bg/The_Urantia_Book/134#p9_5">КУ 134:9.5</a>. </li>
  <li id="fn2"><a href="#cite2">↑</a> 1:6-11 <i>Трагичното поражение на Саул</i>: <a href="/bg/The_Urantia_Book/97#p9_5">КУ 97:9.5</a>. </li>
</ol>
</div>
