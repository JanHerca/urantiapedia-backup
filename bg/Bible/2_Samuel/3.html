<!--
title: 2 Царе - глава 3
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Samuel/2">2 Царе - глава 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Samuel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Samuel/4">2 Царе - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А войната между Сауловия дом и Давидовия дом трая дълго време; и Давид непрестанно се засилваше, а Сауловият дом непрестанно ослабваше. </p>
<p id="v2"><sup><small>2</small></sup>  И народиха се синове на Давида в Хеврон; първородният му беше Амнон, от езраелката Ахиноам; </p>
<p id="v3"><sup><small>3</small></sup>  вторият му, Хилеав, от Авигея, жената на кармилеца Навал; третият, Авесалом, син на Мааха, дъщеря на гесурския цар Талмай; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  четвъртият, Адония, син на Агита; петият Сефатия, син на Авитала; </p>
<p id="v5"><sup><small>5</small></sup>  и шестият, Итраам, от Давидовата жена Егла. Тия се родиха на Давида в Хеврон. </p>
<p id="v6"><sup><small>6</small></sup>  А докато продължаваше войната между Сауловия дом и Давидовия дом Авенир беше подпорка на Сауловия дом. </p>
<p id="v7"><sup><small>7</small></sup>  А Саул имаше наложница на име Ресфа, дъщеря на Аия; и Исвостей каза на Авенира: Ти защо си влязъл при бащината ми наложница? </p>
<p id="v8"><sup><small>8</small></sup>  Тогава Авенир много се разяри за думите на Исвостея, и рече: Кучешка глава ли съм аз откъм Юдовата страна? Днес показвам благост към дома на баща ти Саула, към братята му и към приятелите му, като не те предадох в Давидовата ръка, и пак ме обвиняваш днес за тая жена! </p>
<p id="v9"><sup><small>9</small></sup>  Така да направи Бог на Авенира, да! и повече да му притури, ако не сторя за Давида тъй, както Господ му се е клел, </p>
<p id="v10"><sup><small>10</small></sup>  като направя да премине царството от Сауловия дом, и като поставя Давидовият престол над Израиля, както е и над Юда, от Дан до Вирсавее. </p>
<p id="v11"><sup><small>11</small></sup>  И Исвостей не можеше вече да отговори ни дума на Авенира, понеже се боеше от него. </p>
<p id="v12"><sup><small>12</small></sup>  Тогава Авенир изпрати човеци до Давида да кажат от негова страна: Чия е земята? Думаше още: Направи договор с мене; и, ето, моята ръка ще бъде с тебе, щото да доведе под твоята власт целия Израил. </p>
<p id="v13"><sup><small>13</small></sup>  А той каза: Добре, аз ще направя договор с тебе; но едно нещо искам аз от тебе, а именно, че няма да видиш лицето ми, ако не доведеш предварително Сауловата дъщеря Михала, когато дойдеш да видиш лицето ми. </p>
<p id="v14"><sup><small>14</small></sup>  И Давид прати човеци до Сауловия син Исвостея да кажат: Предай жена ми на Михала, която съм взел за жена срещу сто филистимски краекожия </p>
<p id="v15"><sup><small>15</small></sup>  Исвостей, прочее, прати та я взе от мъжа й Фалатиила Лаисовия син. </p>
<p id="v16"><sup><small>16</small></sup>  И мъжът й дойде с нея, и като вървеше плачеше, и я последва до Ваурим. Тогава Авенир му каза: Иди, върни се; и той се върна. </p>
<p id="v17"><sup><small>17</small></sup>  А Авенир влезе във връзка с Израилевите старейшини и рече: В миналото време вие сте искали Давида да царува над вас; </p>
<p id="v18"><sup><small>18</small></sup>  сега, прочее, сторете това, защото Господ е говорил за Давида, казвайки: Чрез ръката на слугата Си Давида ще избавя людете Си от ръката на филистимците и от ръката на всичките им неприятели. </p>
<p id="v19"><sup><small>19</small></sup>  Авенир говори още и в ушите на вениаминците; също Авенир отиде да говори и в ушите на Давида в Хеврон всичко, що бе угодно на Израиля и на целия Вениаминов дом. </p>
<p id="v20"><sup><small>20</small></sup>  И тъй, Авенир дойде при Давида в Хеврон, и с него двадесет мъже. И Давид направи угощение на Авенира и на мъжете, които бяха с него. </p>
<p id="v21"><sup><small>21</small></sup>  Тогава Авенир каза на Давида: Ще стана да ида, и ще събера целия Израил при господаря си царя, за да направят завет с тебе, та да царуваш над всички, според желанието на душата си. И Давид изпрати Авенира, и той отиде с мир. </p>
<p id="v22"><sup><small>22</small></sup>  И, ето, Давидовите слуги и Иоав идеха от едно нашествие и носеха със себе си много користи; но Авенир не беше с Давида в Хеврон, защото той го беше изпратил, и Авенир беше отишъл с мир. </p>
<p id="v23"><sup><small>23</small></sup>  А като дойде Иоав и цялата войска, който беше с него, известиха на Иоава казвайки: Авенир Нировият син дойде при царя; и той го изпрати, та си отиде с мир. </p>
<p id="v24"><sup><small>24</small></sup>  Тогава Иоав влезе при царя и рече: Що си сторил? Ето Авенир е дохождал при тебе; защо си го изпратил та си е отишъл? </p>
<p id="v25"><sup><small>25</small></sup>  Знаеш какъв е Авенир Нировият син; той е дохождал за да те измами, и да научи излизането ти и влизането ти, и да научи всичко, що правиш. </p>
<p id="v26"><sup><small>26</small></sup>  И Иоав, като излезе от при Давида, прати човеци подир Авенира, които го върнаха от кладенеца Сира; Давид, обаче, не знаеше това. </p>
<p id="v27"><sup><small>27</small></sup>  И когато се върна Авенир в Хеврон, Иоав го отведе на страна в портата, за да му говори уж тайно; и там го удари в корема за кръвта на брата си Асаила; и той умря. </p>
<p id="v28"><sup><small>28</small></sup>  А по-после, като чу Давид, рече: Невинен съм аз и царството ми пред Господа до века за кръвта на Авенира Нировия син; </p>
<p id="v29"><sup><small>29</small></sup>  нека остане тя на Иоавовата глава и на целия му бащин дом; и нека не липсва от Иоавовия дом такъв, който има семетечение, или е прокажен, или който се подпира на тояга, или пада от меч, или е лишен от хляб. </p>
<p id="v30"><sup><small>30</small></sup>  Така Иоав и брат му Ависей убиха Авенира, защото беше убит брат им Асаила в сражението при Гаваон. </p>
<p id="v31"><sup><small>31</small></sup>  Тогава Давид каза на Иоава и на всичките люде, които бяха с него: Раздерете дрехите си, и препашете се с вретище, та плачете пред Авенира. И цар Давид вървеше след носилото. </p>
<p id="v32"><sup><small>32</small></sup>  И погребаха Авенира в Хеврон; и царят плака с висок глас над Авенировия гроб; също и всичките люде плакаха. </p>
<p id="v33"><sup><small>33</small></sup>  И царят плака над Авенира, и каза: - Трябваше ли Авенир да умре, както умира безумен? </p>
<p id="v34"><sup><small>34</small></sup>  Ръцете ти не бяха вързани, Нито нозете ти турнати в окови; Както пада човек пред тези, които вършат неправда, Така падна ти. И всичките люде плакаха над него. </p>
<p id="v35"><sup><small>35</small></sup>  Сетне дойдоха всичките люде, за да предумат Давида да яде хляб, докато беше още видело; но Давид се закле, казвайки: Така да ми направи Бог, да! и повече да притури, ако вкуся хляб, или какво да било нещо, преди да зайде слънцето. </p>
<p id="v36"><sup><small>36</small></sup>  И всичките люде се научиха за това, и им стана угодно, както беше угодно на всичките люде и все що правеше царят. </p>
<p id="v37"><sup><small>37</small></sup>  Защото в оня ден, всичките люде и целият Израил познаха, че не беше от царя да бъде убит Авенир Нировият син. </p>
<p id="v38"><sup><small>38</small></sup>  И царят каза на слугите си: Не знаете ли, че велик военачалник падна днес в Израил? </p>
<p id="v39"><sup><small>39</small></sup>  Днес аз съм слаб, ако и да съм помазан за цар; а тия мъже, Саруините синове, са много жестоки за мене. Господ да въздаде на злодееца според злодеянието му. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 3:3 <i>Давид се жени за Маака</i>: <a href="/bg/The_Urantia_Book/97#p9_10">КУ 97:9.10</a>. </li>
</ol>
</div>
