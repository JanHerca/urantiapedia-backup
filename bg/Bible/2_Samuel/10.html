<!--
title: 2 Царе - глава 10
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/9">2 Царе - глава 9</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/11">2 Царе - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, царят на амонците умря, и вместо него се възцари син му Анун. </p>
<p id="v2"><sup><small>2</small></sup>  Тогава Давид каза: Ща покажа благост към Ануна Наасовия син, както баща му показа благост към мене. И така Давид прати чрез слугите си да го утешат за баща му. А когато Давидовите слуги дойдоха в земята на амонците, </p>
<p id="v3"><sup><small>3</small></sup>  първенците на амонците рекоха на господаря си Ануна: Мислиш ли, че от почит към баща ти Давид ти е изпратил утешители? Не е ли пратил Давид слугите си при тебе, за да разузнаят града и да го съгледат та да го съсипе? </p>
<p id="v4"><sup><small>4</small></sup>  Затова Анун хвана Давидовите слуги та обръсна половината от брадите им, и отряза дрехите им до половина - до бедрата им, и ги отпрати. </p>
<p id="v5"><sup><small>5</small></sup>  А когато известиха това на Давида, той изпрати човеци да ги посрещнат, (понеже мъжете се крайно срамуваха), и да им рекат от царя: Седете в Ерихон догде пораснат брадите ви, и тогава се върнете. </p>
<p id="v6"><sup><small>6</small></sup>  А като видяха амонците, че станаха омразни на Давида, амонците пратиха та наеха двадесет хиляди пешаци от вет-реовските сирийци и совенските сирийци, и хиляда мъже от царя на Мааха, и двадесет хиляди души от товските мъже. </p>
<p id="v7"><sup><small>7</small></sup>  И когато чу това Давид, прати Иоава и цялото множество силни мъже. </p>
<p id="v8"><sup><small>8</small></sup>  И амонците излязоха та се строиха за бой при входа на портата; а сирийците от Сова и Реов, и мъжете от Тов и Мааха бяха отделно на полето. </p>
<p id="v9"><sup><small>9</small></sup>  А Иоав, като видя, че бяха се строили за бой против него отпред и отзад, избра измежду всичките отборни Израилеви мъже, та ги опълчи против сирийците; </p>
<p id="v10"><sup><small>10</small></sup>  а останалите люде даде в ръката на брата си Ависей, който ги опълчи против амонците. </p>
<p id="v11"><sup><small>11</small></sup>  И каза: Ако сирийците надделеят над мене, тогава ти ще ми дойдеш на помощ; а ако амонците надделеят над тебе, тогава аз ще ти дойда на помощ. </p>
<p id="v12"><sup><small>12</small></sup>  Дерзай, и нека бъдем мъжествени за людете си и за градовете на нашия Бог; а Господ нека извърши каквото Му се вижда угодно. </p>
<p id="v13"><sup><small>13</small></sup>  И тъй, Иоав и людете, които бяха с него, стъпиха в сражение против сирийците; а те побягнаха от него. </p>
<p id="v14"><sup><small>14</small></sup>  А когато амонците видяха, че сирийците побягнаха, тогава и те побягнаха от Ависея и влязоха в града. Тогава Иоав се оттегли от амонците та дойде в Ерусалим. </p>
<p id="v15"><sup><small>15</small></sup>  А сирийците, като видяха, че бяха поразени от Израиля, пак се събраха всички заедно. </p>
<p id="v16"><sup><small>16</small></sup>  И Адарезер прати да известят сирийците, които бяха оттатък реката; и те дойдоха в Елам, с Совака, военачалника на Адарезера, на чело. </p>
<p id="v17"><sup><small>17</small></sup>  И когато се извести на Давида, той събра целия Израил и премина Иордан та дойде в Елам. А сирийците се опълчиха против Давида и се биха с него. </p>
<p id="v18"><sup><small>18</small></sup>  Но сирийците побягнаха пред Израиля; и Давид изби от сирийците мъжете на седемстотин колесници и четиридесет хиляди конници, и порази военачалника им Совак, и той умря там. </p>
<p id="v19"><sup><small>19</small></sup>  И така, всичките царе, подвластни на Адарезера, като видяха, че бяха победени от Израиля, сключиха мир с Израиля и им се подчиниха. И сирийците не смееха вече да помагат на амонците. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/9">2 Царе - глава 9</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/11">2 Царе - глава 11</a></td>
      </tr>
    </tbody>
  </table>
</figure>
