<!--
title: 2 Царе - глава 5
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/4">2 Царе - глава 4</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/6">2 Царе - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава всичките Израилеви племена дойдоха при Давида в Хеврон и говориха, казвайки: Ето, твоя кост и твоя плът сме ние. </p>
<p id="v2"><sup><small>2</small></sup>  И по-напред, още докато Саул царуваше над нас, ти беше, който извеждаше и въвеждаше Израиля; а на тебе рече Господ: Ти ще пасеш людете Ми Израиля, и ти ще бъдеш вожд над Израиля. </p>
<p id="v3"><sup><small>3</small></sup>  И така, всичките Израилеви старейшини дойдоха при царя в Хеврон, и цар Давид направи завет с тях пред Господа в Хеврон; и те помазаха Давида цар над Израиля. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Давид беше на тридесет години, когато се възцари, и царуваше четиридесет години. </p>
<p id="v5"><sup><small>5</small></sup>  В Хеврон царува над Юда седем години и шест месеца; а в Ерусалим царува над целия Израил и Юда тридесет и три години. </p>
<p id="v6"><sup><small>6</small></sup>  След това царят отиде с мъжете си в Ерусалим против евусците, жителите на земята; а те говориха на Давида казвайки: Няма да влезеш тук; но и слепите и куците ще те отблъснат; защото си думаха: Давид не ще може да влезе тука. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Обаче Давид превзе крепостта Сион; това е Давидовият град. </p>
<p id="v8"><sup><small>8</small></sup>  И в оня ден Давид каза: Който удари евусците, нека хвърли във вадата слепите и куците, които са омразни на Давидовата душа; понеже и слепите и куците бяха казали, че той няма да влезе в жилището им. </p>
<p id="v9"><sup><small>9</small></sup>  И Давид се засели в крепостта, която и нарече Давидов град. И Давид построи здания около Мило и навътре. </p>
<p id="v10"><sup><small>10</small></sup>  Така Давид преуспяваше и ставаше по-велик; и Господ Бог на Силите беше с него. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  В това време тирският цар Хирам прати посланици при Давида, и кедрови дървета, дърводелци, и зидари, та построиха къща за Давида. </p>
<p id="v12"><sup><small>12</small></sup>  И Давид позна, че Господ го бе утвърдил за цар над Израиля, и че беше възвисил царството му заради людете Си Израиля. </p>
<p id="v13"><sup><small>13</small></sup>  И Давид си взе още наложници и жени от Ерусалим, след като дойде от Хеврон; и родиха се на Давида още синове и дъщери. </p>
<p id="v14"><sup><small>14</small></sup>  Ето имената на ония, които му се родиха в Ерусалим: Самуа, Совав, Натан, Соломон, </p>
<p id="v15"><sup><small>15</small></sup>  Евар, Елисуа, Нефег, Яфия, </p>
<p id="v16"><sup><small>16</small></sup>  Елисама, Елиада и Елифалет. </p>
<p id="v17"><sup><small>17</small></sup>  А когато филистимците чуха, че помазали Давида за цар над Израиля, всичките филистимци дойдоха да търсят Давида; а Давид като чу за това, слезе в крепостта. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  И тъй, филистимците дойдоха та се разпростряха в долината Рафаил. </p>
<p id="v19"><sup><small>19</small></sup>  Тогава Давид се допита до Господа, казвайки: Да възляза ли против филистимците? ще ги предадеш ли в ръката ми? И Господ каза на Давида: Възлез, защото непременно ще предам филистимците в ръката ти. </p>
<p id="v20"><sup><small>20</small></sup>  И тъй, Давид дойде във Ваал-ферасим; и Давид ги порази там, като рече: Господ избухна пред мене върху неприятелите ми както избухват водите. За туй, онова място се нарече Ваал-ферасим. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  Там филистимците оставиха идолите си; а Давид и мъжете му ги дигнаха. </p>
<p id="v22"><sup><small>22</small></sup>  И филистимците пак дойдоха та се разпростряха по долината Рафаим. </p>
<p id="v23"><sup><small>23</small></sup>  А когато Давид се допита до Господа, Той каза: Не възлизай; обиколи изотзаде им та ги нападни срещу черниците. </p>
<p id="v24"><sup><small>24</small></sup>  И когато чуеш шум, като от маршируване по върховете на черниците, тогава да се подвижиш, защото тогава Господ ще излезе пред тебе да порази филистимското множество. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  И Давид стори както му заповяда Господ, и порази филистимците от Гава до входа на Гезер. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/4">2 Царе - глава 4</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/6">2 Царе - глава 6</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 5:3 <i>Назначен за цар на Израел</i>: <a href="/bg/The_Urantia_Book/97#p9_11">КУ 97:9.11</a>. </li>
  <li id="fn2"><a href="#cite2">↑</a> 5:6-9 <i>победа на Давид</i>: <a href="/bg/The_Urantia_Book/97#p9_11">КУ 97:9.11</a>.  <i>Йерусалим</i>: <a href="/bg/The_Urantia_Book/97#p9_11">КУ 97:9.11</a>. </li>
  <li id="fn3"><a href="#cite3">↑</a> 5:10 <i>Господ Бог на войнствата</i>: <a href="/bg/The_Urantia_Book/38#p6_2">КУ 38:6.2</a>.  <i>Господ, Бог на Войнствата</i>: <a href="/bg/The_Urantia_Book/97#p9_11">КУ 97:9.11</a>.  <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
  <li id="fn4"><a href="#cite4">↑</a> 5:17-25 <i>Филистимска атака</i>: <a href="/bg/The_Urantia_Book/97#p9_11">КУ 97:9.11</a>. </li>
  <li id="fn5"><a href="#cite5">↑</a> 5:20 <i>Йехова разбива враговете</i>: <a href="/bg/The_Urantia_Book/97#p9_12">КУ 97:9.12</a>. </li>
  <li id="fn6"><a href="#cite6">↑</a> 5:24 <i>Когато чуеш звука на вятъра</i>: <a href="/bg/The_Urantia_Book/90#p2_5">КУ 90:2.5</a>. </li>
</ol>
</div>
