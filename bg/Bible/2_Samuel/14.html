<!--
title: 2 Царе - глава 14
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Samuel/13">2 Царе - глава 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Samuel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Samuel/15">2 Царе - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Иоав Саруиният син позна, че сърцето на царя беше наклонено към Авесалома. </p>
<p id="v2"><sup><small>2</small></sup>  Затова Иоав прати в Текое та доведоха от там една умна жена, и рече й: Престори се, моля, че си в жалейка и облечи траурни дрехи, и не се помазвай с масло, но бъди като жена, която жалее дълго време за мъртвец; </p>
<p id="v3"><sup><small>3</small></sup>  и иди при царя та му говори според тия думи. И Иоав тури думите в устата й. </p>
<p id="v4"><sup><small>4</small></sup>  И когато текойката дойде да говори на царя, падна с лице на земята та се поклони, и рече: Помогни ми царю. </p>
<p id="v5"><sup><small>5</small></sup>  И царят й рече: Що имаш? А тя рече: Ах! аз съм вдовица; мъжът ми умря. </p>
<p id="v6"><sup><small>6</small></sup>  Слугинята ти имаше двама сина, и те двамата се сбиха на полето; и като нямаше кой да ги раздели, единият удари другият и го уби. </p>
<p id="v7"><sup><small>7</small></sup>  И, ето, всичките роднини станаха против слугинята ти и рекоха: Предай оногова, който удари брата си, за да го убием за живота на брата му, когото уби, и така да изтребим и наследника. Така ще угасят въглена, който ми е останал, и не ще оставят на мъжа ми ни име, ни остатък по лицето на света. </p>
<p id="v8"><sup><small>8</small></sup>  И царят каза на жената: Иди у дома си; аз ще разпоредя за тебе. </p>
<p id="v9"><sup><small>9</small></sup>  А текойката каза на царя: Господарю мой царю, беззаконието нека бъде на мене и на бащиния ми дом; а царят и престолът му нека бъдат невинни. </p>
<p id="v10"><sup><small>10</small></sup>  И рече царят: Който проговори против тебе, доведи го при мене, и няма вече да те докачи. </p>
<p id="v11"><sup><small>11</small></sup>  И тя рече: Моля, нека помни царят Господа своя Бог, за да не продължава вече отмъстителят за кръвта да изтребва, и да не погуби сина ми. А той рече: заклевам се в живота на Господа, ни един косъм на сина ти няма да падне на земята. </p>
<p id="v12"><sup><small>12</small></sup>  Тогава жената рече: Нека каже, моля, слугинята ти една дума на господаря си царя. Той рече: Кажи. </p>
<p id="v13"><sup><small>13</small></sup>  И жената рече: Тогава защо си помислил такова нещо против Божиите люде? понеже царят, като каза това, излиза виновен за гдето царят не възвръща своя заточеник. </p>
<p id="v14"><sup><small>14</small></sup>  Защото е неизбежно ние да умрем, и сме като вода разляна по земята, която не се събира пак; па и Бог не отнема живот, но изнамерва средства, щото заточеният да не остане отдалечен от Него. </p>
<p id="v15"><sup><small>15</small></sup>  Сега по тая причина дойдох да кажа това на господаря си царя, че людете ме уплашиха; и слугинята ти рече: Ще говоря сега на царя; може-би царят да изпълни просбата на слугинята си. </p>
<p id="v16"><sup><small>16</small></sup>  Защото царят ще послуша, за да избави слугинята си от ръката на човека, който иска да погуби и мене и сина ми изсред Божието наследство. </p>
<p id="v17"><sup><small>17</small></sup>  И слугинята ти рече: Думата на господаря ми нека бъде сега утешителна; защото господарят ми царят е като Божий ангел за да разсъждава за доброто и злото; и Господ твой Бог да бъде с тебе. </p>
<p id="v18"><sup><small>18</small></sup>  Тогава царят в отговор каза на жената; Моля, да не скриеш от мене това, за което ще те попитам. И рече жената: Нека проговори, моля, господарят ми царят. </p>
<p id="v19"><sup><small>19</small></sup>  И рече царят: С тебе ли е във всичко това ръката на Иоава? И жената в отговор рече: Заклевам се в живота на душата ти господарю мой царю, никоя не може да се отклони ни на дясно ни на ляво от нищо що изрече господарят ми царят; защото слугата ти Иоав, той ми заповяда, и той тури всички тия думи в устата на слугинята ти. </p>
<p id="v20"><sup><small>20</small></sup>  Слугата ти Иоав стори това, за да измени лицето на работата; и господарят ми е мъдър с мъдростта на един Божий ангел, за да познава всичко, що има на света. </p>
<p id="v21"><sup><small>21</small></sup>  Тогава царят каза на Иоава: Ето сега, сторих това нещо; иди прочее, доведи младежа Авесалом. </p>
<p id="v22"><sup><small>22</small></sup>  И Иоав падна с лице на земята та се поклони и благослови царя. И рече Иоав: Днес слугата ти познава, че придобих твоето благоволение, господарю мой царю, тъй като царят изпълни желанието на слугата си. </p>
<p id="v23"><sup><small>23</small></sup>  И така Иоав стана и отиде в Гесур, и доведе Авесалома в Ерусалим. </p>
<p id="v24"><sup><small>24</small></sup>  А царят рече: Нека се отбие в своята къща, а моето лице да не види. Затова Авесалом се отби в своята си къща и не видя лицето на царя. </p>
<p id="v25"><sup><small>25</small></sup>  А в целия Израил нямаше човек толкова много хвален за красотата си колкото Авесалома; от петата на ногата му, дори до върха на главата му нямаше в него недостатък. </p>
<p id="v26"><sup><small>26</small></sup>  И когато острижеше главата си, (защото всяка година я стрижеше, понеже косата му натегваше, затова я стрижеше), претегляше косата на главата си, и тя тежеше двеста сикли според царската теглилка. </p>
<p id="v27"><sup><small>27</small></sup>  И родиха се на Авесалома трема сина и една дъщеря на име Тамар, която беше красива. </p>
<p id="v28"><sup><small>28</small></sup>  И Авесалом седя в Ерусалим цели две години без да види лицето на царя. </p>
<p id="v29"><sup><small>29</small></sup>  Тогава Авесалом повика Иоава, за да го изпрати при царя; но той отказа да дойде при него. И повика го втори път; но пак отказа да дойде. </p>
<p id="v30"><sup><small>30</small></sup>  Затова, каза на слугите си: Вижте, Иоавовата нива е близо до моята, и там има ечемик; идете запалете го. И тъй Авесаломовите слуги запалиха нивата. </p>
<p id="v31"><sup><small>31</small></sup>  Тогава Иоав стана та отиде при Авесалома в къщата му и му каза: Защо са запалили слугите ти нивата ми? </p>
<p id="v32"><sup><small>32</small></sup>  А Авесалом отговори на Иоава: Ето, пратих до тебе да кажат: Дойди тук за да те пратя при царя да кажеш: Защо съм дошъл от Гесур? по-добре щеше да е за мене да бях още там; сега, прочее, нека видя лицето на царя; и ако има неправда в мене, нека ме убие. </p>
<p id="v33"><sup><small>33</small></sup>  Тогава Иоав дойде при царя та му извести това; и той повика Авесалома, който като дойде при царя, поклони се с лица до земята пред царя; и царят целуна Авесалома. </p>
