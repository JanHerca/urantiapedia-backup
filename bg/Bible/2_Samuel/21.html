<!--
title: 2 Царе - глава 21
description: 
published: true
date: 2023-11-8T20:7:31Z
tags: bible, bible—2 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Samuel/20">
          <span class="mdi mdi-arrow-left-drop-circle"></span><span class="pl-2">2 Царе - глава 20</span>
        </a>
        </td>
        <td>
        <a href="/bg/Bible/2_Samuel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Samuel/22">
          <span class="pr-2">2 Царе - глава 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В Давидовите дни стана глад три години наред; и когато Давид се допита до Господа за причината , Господ каза: Поради Саула е и поради кръвожадния му дом, гдето изби гаваонците. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Тогава царят повика гаваонците та им рече: - (а гаваонците не бяха от израилтяните, но от останалите аморейци; и израилтяните бяха им се заклели да ги оставят да живеят , а Саул от ревност към израилтяните и юдейците беше поискал да ги избие) - </p>
<p id="v3"><sup><small>3</small></sup>  Давид, прочее, рече на гаваонците: Що да ви сторя? и с какво да направя умилостивение, за да благословите Господното наследство? <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  А гаваонците му казаха: Не е въпрос за сребро или злато между нас и Саула, или неговия дом, нито е наша работа да убием човек в Израиля. И той рече: Каквото кажете ще ви сторя. </p>
<p id="v5"><sup><small>5</small></sup>  И те рекоха на царя: От синовете на човека, който ни е погубвал, и който е изхитрувал против нас с цел да бъдем изтребени, така щото да не оставаме в никой от Израилевите предели, </p>
<p id="v6"><sup><small>6</small></sup>  от тях нека ни се дадат седем човека, и ще ги обесим пред Господа в Гавая, града на Саула, Господния избраник. И рече царят: Ще ги предам. </p>
<p id="v7"><sup><small>7</small></sup>  Обаче, царят пожали Мемфивостея, син на Ионатана Сауловия син, поради Господната клетва помежду им, между Давида и Ионатана, Сауловия син. </p>
<p id="v8"><sup><small>8</small></sup>  Но царят взе Армония и Мемфивостея, двамата сина на Ресфа, дъщерята на Аия, когого беше родила на Саула, и петимата сина на Михала Сауловата дъщеря, които беше родила на Адриила, син на меолатянина Верзелай, </p>
<p id="v9"><sup><small>9</small></sup>  та ги предаде в ръцете на гаваонците; и те ги обесиха на бърдото пред Господа. И седмината паднаха заедно, като бяха погубени в първите дни на жътвата, в началото на жътвата на ечемика. </p>
<p id="v10"><sup><small>10</small></sup>  Тогава Ресфа, дъщерята на Аия, взе вретище та си го постла на канарата, и от началото на жътвата до като падна на тях дъжд от небето не оставаше въздушните птици да се допрат до тях денем, нито полските зверове нощем. </p>
<p id="v11"><sup><small>11</small></sup>  И извести се на Давида онова, което стори Ресфа, дъщерята на Аия, Сауловата наложница. </p>
<p id="v12"><sup><small>12</small></sup>  Тогава Давид отиде та взе костите на Саула и костите на сина му Ионатана от мъжете на Явис-галаад, които го бяха грабнали от улицата на Ветасан, гдето ги бяха обесили филистимците в деня, когато филистимците убиха Саула в Гелвуе; </p>
<p id="v13"><sup><small>13</small></sup>  и изнесе от там костите на Саула и костите на сина му Ионатана; събраха и костите на обесените. </p>
<p id="v14"><sup><small>14</small></sup>  И погребаха костите на Саула и на сина му Ионатана в Сила у Вениаминовата земя, в гроба на баща му Кис; и изпълниха всичко, що заповяда царят. След това Бог се умилостиви към земята. </p>
<p id="v15"><sup><small>15</small></sup>  А филистимците пак воюваха против Израиля; и Давид и слугите му с него слязоха та се биха против филистимците; и умори се Давид. </p>
<p id="v16"><sup><small>16</small></sup>  А Исви-венов, който беше от синовете на исполина, чието копие тежеше триста медни сикли , и който беше опасан с нов меч , се надяваше да убие Давида. </p>
<p id="v17"><sup><small>17</small></sup>  Ависей обаче, Саруиният син, му помогна та порази филистимците и го уби. Тогава Давидовите мъже му се заклеха, като рекоха: Ти няма вече да излезеш с нас на бой, да не би да изгасиш светилото на Израиля. </p>
<p id="v18"><sup><small>18</small></sup>  След това, настана пак война с филистимците в Гов, когато хусатецът Сивехай уби Сафа, който беше от синовете на исполина. </p>
<p id="v19"><sup><small>19</small></sup>  И пак настана война с филистимците Гов, когато Елханин, син на витлеемеца Яреорегим уби брата на гетеца Голиат, на чието копие дръжката бе като кросно на тъкач. </p>
<p id="v20"><sup><small>20</small></sup>  Настана пак война в Гет гдето имаше един високоснажен мъж с по шест пръста на ръцете си и по шест пръста на нозете си, двадесет и четири на брой; също и той бе се родил на исполина. </p>
<p id="v21"><sup><small>21</small></sup>  а когато хвърли презрение върху Израиля, Ионатан, син на Давидовия брат Самай, го уби. </p>
<p id="v22"><sup><small>22</small></sup>  Тия четирима бяха се родили на исполина в Гет; и паднаха чрез ръката на Давида и чрез ръката на слугите му. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Samuel/20">
          <span class="mdi mdi-arrow-left-drop-circle"></span><span class="pl-2">2 Царе - глава 20</span>
        </a>
        </td>
        <td>
        <a href="/bg/Bible/2_Samuel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Samuel/22">
          <span class="pr-2">2 Царе - глава 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 21:1-2 <i>Саул развали договора</i>: <a href="/bg/The_Urantia_Book/97#p9_13">КУ 97:9.13</a>. </li>
  <li id="fn2"><a href="#cite2">↑</a> 21:3-9 <i>Потомците на Саул са обесени</i>: <a href="/bg/The_Urantia_Book/97#p9_13">КУ 97:9.13</a>. </li>
</ol>
</div>
