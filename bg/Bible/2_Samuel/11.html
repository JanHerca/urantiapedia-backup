<!--
title: 2 Царе - глава 11
description: 
published: true
date: 2022-10-6T9:45:13Z
tags: bible, bible—2 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/10">2 Царе - глава 10</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/12">2 Царе - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След една година, във времето когато царете отиват на война, Давид прати Иоава и слугите си с него и целия Израил; и те разбиха амонците, и обсадиха Рава. А Давид остана в Ерусалим. </p>
<p id="v2"><sup><small>2</small></sup>  И надвечер стана от леглото си и се разхождаше по покрива на царската къща; и от покрива видя една жена, която се къпеше; а жената бе много красива на глед. </p>
<p id="v3"><sup><small>3</small></sup>  И Давид прати да разпитат за жената; и рече един : Не е ли това Витсавее, дъщеря на Елиама, жена на хетееца Урия? </p>
<p id="v4"><sup><small>4</small></sup>  И Давид прати човеци да я вземат, и когато дойде при него лежа с нея, (защото се бе очистила от нечистотата си); и тя се върна у дома си. </p>
<p id="v5"><sup><small>5</small></sup>  А жената зачна; и прати да известят на Давида, казвайки: Непразна съм. </p>
<p id="v6"><sup><small>6</small></sup>  Тогава Давид прати до Иоава да кажат : Изпрати ми хетееца Урия. И Иоав изпрати Урия при Давида. </p>
<p id="v7"><sup><small>7</small></sup>  И когато дойде Урия при него, Давид го попита как е Иоав, как са людете и как успява войната. </p>
<p id="v8"><sup><small>8</small></sup>  После Давид каза на Урия: Слез у дома си та умий нозете си. И Урия излезе из царската къща, а след него отиде дял от царската трапеза . </p>
<p id="v9"><sup><small>9</small></sup>  Но Урия спа при вратата на царската къща с всичките слуги на господаря си, и не слезе у дома си. </p>
<p id="v10"><sup><small>10</small></sup>  И когато известиха на Давида, казвайки: Урия не слезе у дома си, Давид каза на Урия: Не си ли дошъл от път? защо не слезе у дома си? </p>
<p id="v11"><sup><small>11</small></sup>  И Урия каза на Давида: Ковчегът и Израил и Юда прекарват в шатри; и господарят ми Иоав и слугите на господаря ми са разположени в стан на открито поле; а аз ли да ида у дома си, за да ям и да пия и да спя с жена си? заклевам се в твоя живот и в живота на душата ти, не направям аз това нещо. </p>
<p id="v12"><sup><small>12</small></sup>  Тогава Давид каза на Урия: Престой тук и днес, па утре ще те изпратя. И тъй, Урия престоя в Ерусалим през оня ден и през другия. </p>
<p id="v13"><sup><small>13</small></sup>  И Давид го покани, та яде пред него и пи; и опи го. Но вечерта Урия излезе да спи на леглото си със слугите си, а у дома си не слезе. </p>
<p id="v14"><sup><small>14</small></sup>  Затова, на утринта Давид писа писмо на Иоава и го прати чрез Уриева ръка. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  А в писмото написа, казвайки: Поставете Урия там, гдето сражението е най-люто; сетне се оттеглете от него, за да бъде ударен и да умре. </p>
<p id="v16"><sup><small>16</small></sup>  И така, Иоав, като държеше града в обсада, определи Урия на едно място, гдето знаеше, че има храбри мъже. </p>
<p id="v17"><sup><small>17</small></sup>  И когато мъжете излязоха от града та се биха с Иоава, паднаха неколцина от людете, ще каже , от Давидовите слуги; умря и хетеецът Урия. </p>
<p id="v18"><sup><small>18</small></sup>  Тогава Иоав прати да известят на Давида всичко, що се бе случило във войната. </p>
<p id="v19"><sup><small>19</small></sup>  И заповяда на вестителя, казвайки: Когато разкажеш на царя всичко, що се е случило във войната, </p>
<p id="v20"><sup><small>20</small></sup>  ако пламне гневът на царя и той ти рече: Защо се приближихте толкоз до града да се биете? не знаехте ли, че щяха да стрелят от стената? </p>
<p id="v21"><sup><small>21</small></sup>  Кой порази Авимелеха син на Ерувесета? Една жена не хвърли ли върху него от стената горен воденичен камък, та умря в Тевес? Защо се приближихте толкоз при стената? Тогава ти кажи: Умря и слугата ти хетееца Урия. </p>
<p id="v22"><sup><small>22</small></sup>  И така, вестителят замина и, като дойде, извести на Давида всичко, за което Иоав го беше изпратил. </p>
<p id="v23"><sup><small>23</small></sup>  Вестителят рече на Давида: Мъжете надделяха над нас та излязоха против нас на полето; а ние ги прогонихме дори до входа на портата; </p>
<p id="v24"><sup><small>24</small></sup>  но стрелците стреляха от стената върху слугите ти, и неколцина от слугите на царя, умряха; умря и слугата ти хетеецът Урия. </p>
<p id="v25"><sup><small>25</small></sup>  Тогава Давид каза на вестителя: Така да кажеш на Иоава: Да те не смущава това нещо, защото мечът пояжда някога едного и някога другиго; зависи още повече нападението си против града и съсипи го Също и ти го насърчи. </p>
<p id="v26"><sup><small>26</small></sup>  И когато чу Уриевата жена, че мъжът й Урия умрял, плака за мъжа си. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  И като премина жалейката, Давид прати та я взе у дома си, и тя му стана жена, и му роди син. Но делото, което Давид бе сторил, беше зло пред Господа. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/10">2 Царе - глава 10</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/12">2 Царе - глава 12</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 11:14-17 <i>Убийството на Урия</i>: <a href="/bg/The_Urantia_Book/97#p9_15">КУ 97:9.15</a>. </li>
  <li id="fn2"><a href="#cite2">↑</a> 11:26-27 <i>Вирсавия</i>: <a href="/bg/The_Urantia_Book/97#p9_10">КУ 97:9.10</a>. </li>
</ol>
</div>
