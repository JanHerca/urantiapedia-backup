<!--
title: 2 Царе - глава 2
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/1">2 Царе - глава 1</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/3">2 Царе - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това Давид се допита до Господа като каза: Да възляза ли в някой от Юдовите градове? И Господ му каза: Възлез. Пак рече Давид: Где да възляза? А Той му каза: в Хеврон. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  И тъй, Давид възлезе там с двете си жени, езраелката Ахиноам и Авигея жената на кармилеца Навал. </p>
<p id="v3"><sup><small>3</small></sup>  Давид заведе и мъжете, които бяха с него, всеки със семейството му; и заселиха се в хевронските градове. </p>
<p id="v4"><sup><small>4</small></sup>  Тогава Юдовите мъже дойдоха и помазаха там Давида за цар над Юдовия дом. И Известиха на Давида, казвайки: явис-галаадските мъже бяха, които погребаха Саула. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Затова Давид прати човеци до явис-галаадските мъже да им кажат: Благословени да сте от Господа, за гдето показахте тая благост към господаря си, към Саула, и го погребахте. </p>
<p id="v6"><sup><small>6</small></sup>  Сега Господ нека покаже и към вас милост и вярност; така и аз ще ви въздам за тая добрина, понеже сторихте това нещо. </p>
<p id="v7"><sup><small>7</small></sup>  Сега, прочее, нека се укрепят ръцете ви, и бъдете мъжествени; защото господарят ви Саул умря, а Юдовият дом си помаза мене за цар. </p>
<p id="v8"><sup><small>8</small></sup>  Обаче, Авенир Нировият син, Сауловият военачалник, взе Исвостея, Сауловия син, та го заведе в Маханаим, </p>
<p id="v9"><sup><small>9</small></sup>  и направи го цар над Галаад, над асурците, над езраелците, над Ефрема, над Вениамина и над целия Израил; </p>
<p id="v10"><sup><small>10</small></sup>  (Исвостей Сауловият син беше на четиридесет години, когато стана цар над Израиля и царува две години); но Юдовият дом последва Давида. </p>
<p id="v11"><sup><small>11</small></sup>  А времето, през което Давид царува в Хеврон над Юдовия дом, беше седем години и шест месеца. </p>
<p id="v12"><sup><small>12</small></sup>  И тъй, Авенир Нировият син, и слугите на Исвостея Сауловия син, отидоха от Маханаим в Гаваон. </p>
<p id="v13"><sup><small>13</small></sup>  Също и Иоав Саруиният син и Давидовите слуги излязоха та се срещнаха близо при гаваонския водоем; и едните седнаха отсам водоема, а другите оттатък водоема. </p>
<p id="v14"><sup><small>14</small></sup>  Тогава Авенир каза на Иоава: Нека станат сега момците да поиграят пред нас. И рече Иоав: Нека станат. </p>
<p id="v15"><sup><small>15</small></sup>  И тъй, те станаха та преминаха на брой дванадесет души от Вениамина, от страната на Исвостея Сауловия син и дванадесет от Давидовите слуги. </p>
<p id="v16"><sup><small>16</small></sup>  И хванаха всеки съперника си за главата, та заби ножа си в ребрата на съперника си, и паднаха заедно; за туй, онова място се нарече Хелкат-асурим, което е в Гаваон. </p>
<p id="v17"><sup><small>17</small></sup>  И в оня ден сражението стана много ожесточено; и Авенир и Израилевите мъже бяха победени от Давидовите слуги. </p>
<p id="v18"><sup><small>18</small></sup>  И там бяха тримата Саруини синове: Иоав, Ависея и Асаил; а Асаил бе лек в нозете като полска сърна. </p>
<p id="v19"><sup><small>19</small></sup>  И Асаил се спусна подир Авенира; и като тичаше не се отби ни надясно, ни наляво от преследването на Авенира. </p>
<p id="v20"><sup><small>20</small></sup>  А Авенир погледна надире и рече: Ти ли си, Асаиле? А той отговори: Аз. </p>
<p id="v21"><sup><small>21</small></sup>  Тогава Авенир му каза: Отбий се надясно или наляво си та хвани някого от момците и вземи оръжието му. Но Асаил отказа да се отбие от преследването му. </p>
<p id="v22"><sup><small>22</small></sup>  И Авенир пак каза на Асаила: Отбий се от да ме преследваш; защо да те поваля до земята? тогава как ще погледна брата ти Иоава в лицето? </p>
<p id="v23"><sup><small>23</small></sup>  Но той отказа да се отбие; затова Авенир го порази в корема със задния край на копието си, така че копието излезе отзад; и той падна там и умря на самото място. И всички които дохождаха на мястото, гдето Асаил падна и умря, спираха се. </p>
<p id="v24"><sup><small>24</small></sup>  А Иоав и Ависей преследваха Авенира; и слънцето захождаше когато стигнаха до хълма Амма, който е срещу Гия, край пътя за гаваонската пустиня. </p>
<p id="v25"><sup><small>25</small></sup>  И вениаминците като се събраха около Авенира, съставиха една дружина и застанаха на върха на един хълм. </p>
<p id="v26"><sup><small>26</small></sup>  Тогава Авенир извика към Иоава и рече: Непременно ли ще пояжда мечът? не знаеш ли, че сетнината ще бъде горчива? Тогава, до кога не щеш да заповядаш на людете да се върнат от преследването на братята си? </p>
<p id="v27"><sup><small>27</small></sup>  И рече Иоав: заклевам си в живота на Бога, че ако не беше говорил ти да поиграят момците , тогава още в зори людете непременно щяха да се оттеглят всеки от преследването на брата си. </p>
<p id="v28"><sup><small>28</small></sup>  И тъй, Иоав засвири с тръбата, та всичките люде се спряха, и не преследваха вече Израиля, нито се биеха вече. </p>
<p id="v29"><sup><small>29</small></sup>  Тогава Авенир и мъжете му вървяха през цялата оная нощ им полето, преминаха Иордан та пропътуваха целия Витрон, и дойдоха в Маханаим. </p>
<p id="v30"><sup><small>30</small></sup>  А Иоав се върна от преследването на Авенира; и като събра всичките люде, от Давидовите слуги липсваха деветнадесет мъже и Асаил. </p>
<p id="v31"><sup><small>31</small></sup>  Но Давидовите слуги бяха поразили от вениаминците и от Авенировите мъже триста и шестдесет мъже, които умряха. </p>
<p id="v32"><sup><small>32</small></sup>  И дигнаха Асаила та го погребаха в бащиния му гроб, който бе във Витлеем. А Иоав и мъжете му, като вървяха цяла нощ, стигнаха в Хеврон около зазоряване. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Samuel/1">2 Царе - глава 1</a></td>
        <td><a href="/bg/Bible/2_Samuel/Index">Индекс</a></td>
        <td><a href="/bg/Bible/2_Samuel/3">2 Царе - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:1-4 <i>Давид в Хеврон</i>: <a href="/bg/The_Urantia_Book/97#p9_7">КУ 97:9.7</a>. </li>
  <li id="fn2"><a href="#cite2">↑</a> 2:4 <i>Коронясан за цар на Юда от войската</i>: <a href="/bg/The_Urantia_Book/97#p9_8">КУ 97:9.8</a>. </li>
</ol>
</div>
