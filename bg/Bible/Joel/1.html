<!--
title: Йоил - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Joel/Index">Индекс</a></td>
        <td><a href="/bg/Bible/Joel/2">Йоил - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господнето слово, което дойде към Йоила Фатуилевия син: - </p>
<p id="v2"><sup><small>2</small></sup>  Слушайте това, старци, И дайте ухо, всички жители на земята: Ставало ли е такова нещо във вашите дни Или в дните на бащите ви? </p>
<p id="v3"><sup><small>3</small></sup>  Разкажете това на чадата си, И чадата ви нека го разкажат на своите чада, И техните чада на друго поколение. </p>
<p id="v4"><sup><small>4</small></sup>  Каквото остави лапачът, изпояде го скакалецът; И каквото остави скакалецът, изпояде го изедникьт; И каквото остави изедникьт, изпояде го пръгът. </p>
<p id="v5"><sup><small>5</small></sup>  Изтрезнете, пияници, та плачете, И лелекайте, всички винопийци, за новото вино; Защото се отне от устата ви. </p>
<p id="v6"><sup><small>6</small></sup>  Понеже на земята ми възлезе народ Силен и без брой, Чиито зъби са лъвови зъби, И който има кътни зъби като на лъвица. </p>
<p id="v7"><sup><small>7</small></sup>  Опустоши лозата ми И сломи смоковниците ми; Обели я съвсем и я хвърли; Пръчките й се обелиха. </p>
<p id="v8"><sup><small>8</small></sup>  Плачи като сгодена девица опасана с вретище За мъжа на младостта си. </p>
<p id="v9"><sup><small>9</small></sup>  Хлебният принос и възлиянието престанаха От дома Господен; И свещениците, служителите Господни, жалеят </p>
<p id="v10"><sup><small>10</small></sup>  Запустя полето, жалее земята; Защото се загуби житото, Изсъхна новото вино, дървеното масло е слабо, </p>
<p id="v11"><sup><small>11</small></sup>  Посрамете се, земеделци, и лелекайте, лозари, За пшеницата и за ечемика; Защото жетвата на нивата се изгуби. </p>
<p id="v12"><sup><small>12</small></sup>  Лозата изсъхна и смоковницата повехна; Нарът, хурмата и ябълката, Дори всичките полски дървета изсъхнаха; И радостта изчезна измежду човешките чада. </p>
<p id="v13"><sup><small>13</small></sup>  Опашете се с вретище и плачете, свещеници; Лелекайте, служители на олтара; Дойдете, нощувайте във вретище, Служители на моя Бог; Защото хлебният принос и възлиянието са удържани От дома на вашия Бог. </p>
<p id="v14"><sup><small>14</small></sup>  Осветете пост, свикайте тържествено събрание, Съберете старейшините и всичките жители на страната В дома на Господа вашия Бог, И извикайте към Господа. </p>
<p id="v15"><sup><small>15</small></sup>  Уви за оня ден! Защото денят Господен наближи, И ще дойде като гибел от Всесилния. </p>
<p id="v16"><sup><small>16</small></sup>  Не отне ли се храната пред очите ни, Веселието и радостта от дома на нашия Бог? </p>
<p id="v17"><sup><small>17</small></sup>  Семената изсъхнаха под буците си, Житниците запустяха, Хранилищата се съсипаха, Защото житото изсъхна. </p>
<p id="v18"><sup><small>18</small></sup>  Как пъшка добитъкът! Скитат се чредите говеда Защото нямат пасбище; Да! изгинаха стадата овци </p>
<p id="v19"><sup><small>19</small></sup>  Господи, към Тебе викам; Защото огънят изпояде пасбищата на целината, И Пламъкът изпогори всичките полски дървета. </p>
<p id="v20"><sup><small>20</small></sup>  Даже и полските животни задъхвайки поглеждат към Тебе; Защото пресъхнаха водните потоци, И огън изпояде пасбищата на целината. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Joel/Index">Индекс</a></td>
        <td><a href="/bg/Bible/Joel/2">Йоил - глава 2</a></td>
      </tr>
    </tbody>
  </table>
</figure>
