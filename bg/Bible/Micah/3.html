<!--
title: Михей - глава 3
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Micah/2">Михей - глава 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Micah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Micah/4">Михей - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И рекох: Слушайте сега, първенци Яковови, И началници на Израилевия дом: Не трябва ли вие да знаете правосъдието, - </p>
<p id="v2"><sup><small>2</small></sup>  Вие, които мразите доброто и обичате злото, Които одирате кожата от хората. И месото от костите им, - </p>
<p id="v3"><sup><small>3</small></sup>  Които изяждате месото на людете Ми, И дерете кожата от тях, - Които трошите костите им, И ги насичате като за котел, И като месо за в гърнето? </p>
<p id="v4"><sup><small>4</small></sup>  Тогава ще извикат към Господа, но няма да ги послуша, Дори ще скрие лицето Си от тях в онова време, Както и те се обходиха зле в делата си. </p>
<p id="v5"><sup><small>5</small></sup>  Така казва Господ За пророците, които заблуждават людете Ми, - Които, докато хапят със зъбите си, викат - Мир! Но, ако не тури някой нещо в устата им, Обявяват война против него; </p>
<p id="v6"><sup><small>6</small></sup>  Затова, ще ви бъде нощ, та да нямате видение, И ще ви бъде тъмно, та да не прокобявате, Слънцето ще залезе за пророците. И денят ще се смрачи над тях. </p>
<p id="v7"><sup><small>7</small></sup>  Тогава гледачите ще се засрамят, И чародеите ще се смутят; Да! те всички ще се покрият до горната си устна, Защото няма отговор от Бога. </p>
<p id="v8"><sup><small>8</small></sup>  Но аз наистина съм пълен със сила, Със съдба, и с мощ чрез Духа Господен, За да изява на Якова престъплението му, И на Израиля греха му. </p>
<p id="v9"><sup><small>9</small></sup>  Слушайте прочее това, първенци на Якововия дом, И началници на Израилевия дом, Които се гнусите от правосъдие, И извращате всяка правота, - </p>
<p id="v10"><sup><small>10</small></sup>  Които градите Сион с кръв, И Ерусалим с беззаконие, - </p>
<p id="v11"><sup><small>11</small></sup>  На които първенците съдят за подкупи, Свещениците му учат за заплата, И пророците му чародействуват за пари, И пак се облягат на Господа, и казва: Не е ли Господ всред нас? Никакво зло няма да ни сполети; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Затова, поради вас Сион ще се изоре като нива, Ерусалим ще стане грамади развалини, И хълмът на дома Господен като високите места на лес. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 3:11 <i>Свещениците преподават под наем</i>: <a href="/bg/The_Urantia_Book/149#p6_12">КУ 149:6.12</a>.  <i>Управници, които съдят за награда</i>: <a href="/bg/The_Urantia_Book/97#p5_5">КУ 97:5.5</a>. </li>
</ol>
</div>
