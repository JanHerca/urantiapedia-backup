<!--
title: Михей - глава 1
description: 
published: true
date: 2022-10-6T9:45:13Z
tags: bible, bible—micah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Micah/Index">Индекс</a></td>
        <td><a href="/bg/Bible/Micah/2">Михей - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господното слово, което дойде към моресетеца Михей в дните на Юдовите царе Иотам, Ахаз, Езекия, което чу във видение за Самария и Ерусалим: </p>
<p id="v2"><sup><small>2</small></sup>  Слушайте, всички племена, И ти, земльо, и всичко що има в тебе; И нека бъде Господ Иеова свидетел против вас, Господ из светия Си храм. </p>
<p id="v3"><sup><small>3</small></sup>  Защото, ето, Господ излиза от мястото Си, И като слезе ще стъпи на земните височини. </p>
<p id="v4"><sup><small>4</small></sup>  Планините ще се стопят под Него, И долините ще се разпуснат, Като восък пред огъня, И като води, които се изливат низ стръмнина. </p>
<p id="v5"><sup><small>5</small></sup>  Поради нечестието на Якова е всичко това, И поради греховете на Израилевия дом. Кое е нечестието на Якова? Не е ли Самария? И кои са високите Юдови места? Не е ли Ерусалим? </p>
<p id="v6"><sup><small>6</small></sup>  Затова, ще направя Самария като грамада камъни в нива, Място за садене лозе; Ще изсипя камъните й в долината, И ще оголя основите й. </p>
<p id="v7"><sup><small>7</small></sup>  Всичките й ваяни идоли ще се изпотрошат, Всичките дадени ней в заплата ще се изгорят в огън, Да! всичките й идоли ще погубя; Защото ги е събрала от заплата на блудство, И в заплата на блудство ще се върнат. </p>
<p id="v8"><sup><small>8</small></sup>  Затова ще ридая и плача, Ще ходя съблечен и гол; Ще вия като чакалите, И ще жалея като камилоптиците. </p>
<p id="v9"><sup><small>9</small></sup>  Защото раната й е неизцелима, Тъй като дойде и до Юда, Стигна до портата на людете Ми, до Ерусалим. </p>
<p id="v10"><sup><small>10</small></sup>  Не възвестявайте това в Гет; никак не плачете; Във Вит-арфа се оваляй в праха. </p>
<p id="v11"><sup><small>11</small></sup>  Бягай, жителко на Сафир срамно заголена; Жителката на Саанан не е излязла; Риданието на Вит-езил ще оттегли от вас своето покровителство. </p>
<p id="v12"><sup><small>12</small></sup>  Защото жителката на Марот§ горчиво ожида благото, Понеже зло слезе от Господа до ерусалимската порта. </p>
<p id="v13"><sup><small>13</small></sup>  Впрегни бързия кон в колесницата, ти жителко на Лахис, Която беше първа причина за грях на сионовата дъщеря; Защото в тебе се намериха Израилевите нечестия. </p>
<p id="v14"><sup><small>14</small></sup>  Затова, ще дадеш прощални подаръци на Моресет-гет; Домовете на Ахзив ще излъжат Израилевите царе, </p>
<p id="v15"><sup><small>15</small></sup>  Още ще ти доведа едного, който ще те владее, о жителко на Мариса; Израилевата слава ще дойде и до Одолам. </p>
<p id="v16"><sup><small>16</small></sup>  Оплешивей, и острижи главата си За милите си чада; Разшири плешивостта си като лешояд, Защото отидоха от тебе в плен. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Micah/Index">Индекс</a></td>
        <td><a href="/bg/Bible/Micah/2">Михей - глава 2</a></td>
      </tr>
    </tbody>
  </table>
</figure>
