<!--
title: Михей - глава 7
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Micah/6">Михей - глава 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Micah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Горко ми! Защото съм като последно бране летни плодове, Като пабирък след гроздобер; Няма грозд за ядене, Нито първозряла смоковница, която душата ми желае. </p>
<p id="v2"><sup><small>2</small></sup>  Благочестив се изгуби от страната, И няма ни един праведник между човеците; Всичките причакват за кръв, Ловят всеки брата си с примка. </p>
<p id="v3"><sup><small>3</small></sup>  Двете им ръце се простират към злото, за да го вършат прилежно; Първенецът явява желанието си, и съдията, срещу подарък, се съгласява, И големецът изказва нечестивата мисъл на душата си; Така те заедно тъкат работата. </p>
<p id="v4"><sup><small>4</small></sup>  Най-добрият между тях е като трън, Най-праведният е по-бодлив от трънен плет; Денят предсказан от пазачите ти, сиреч, наказанието ти, настана; Сега ще изпаднат в недоумение. </p>
<p id="v5"><sup><small>5</small></sup>  Не се доверявайте на другар, Не уповавайте на близък приятел, Пази вратата на устата си От лежащата в обятията ти; </p>
<p id="v6"><sup><small>6</small></sup>  Защото син презира баща, Дъщеря се повдига против майка си, Снаха против свекърва си, Неприятелите на човека са домашните му. </p>
<p id="v7"><sup><small>7</small></sup>  Но аз ще погледна към Господа, Ще чакам Бога на спасението си; Бог мой ще ме послуша. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Не злорадствувай заради мене, неприятелко моя; Ако падна, ще стана; Ако седна в тъмнина, Господ ще ми бъде светлина. </p>
<p id="v9"><sup><small>9</small></sup>  Ще нося гнева на Господа, Защото Му съгреших, Догдето отсъди делото ми И извърши съдба за мене Като ме изведе на видело; Тогава ще видя правдата Му. </p>
<p id="v10"><sup><small>10</small></sup>  Тогава и неприятелката ми ще я види, И срам ще покрие оная, която ми каза: Где е Господ твоят Бог? Очите ми ще я видят; Сега тя ще бъде тъпкана като калта на улиците. </p>
<p id="v11"><sup><small>11</small></sup>  Иде ден, когато ще се съградят стените ти! В същия ден ще се махне надалеч постановеното. </p>
<p id="v12"><sup><small>12</small></sup>  В същия час ще дойдат човеци до тебе от Асирия И от египетските градове, И от Египет до Ефрат, От море до море, и от планина до планина. </p>
<p id="v13"><sup><small>13</small></sup>  При все това, земята ще запустее По причина на жителите си, Поради плода на делата им. </p>
<p id="v14"><sup><small>14</small></sup>  Паси людете Си с жезъла Си, Стадото Твоето наследство, Което живее уединено в леса всред Кармил; Нека пасат във Васан и в Галаад както в древните дни. </p>
<p id="v15"><sup><small>15</small></sup>  Ще му покажа чудесни неща Както в дните на излизането ти из Египетската земя. </p>
<p id="v16"><sup><small>16</small></sup>  Народите, като видят това, ще се посрамят За всичката си сила; Ще турят ръка на уста, Ушите им ще оглушеят. </p>
<p id="v17"><sup><small>17</small></sup>  Ще лижат пръстта като змии, Като земните гадини ще излизат треперещи из дупките си; Ще дохождат със страх при Господа нашия Бог, И ще се уплашат поради Тебе. </p>
<p id="v18"><sup><small>18</small></sup>  Кой е Бог като Тебе, Който прощава беззаконие, И не се взира в престъплението Но останалите от наследството Си? Не държи гнева Си винаги, Защото Му е угодно да показва милост. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Изново Той ще се смили за нас, Ще стъпче беззаконията ни; И Ти ще хвърлиш всичките им грехове в морските дълбочини. </p>
<p id="v20"><sup><small>20</small></sup>  Ще покажеш вярност към Якова, И милост към Авраама, Както си се клел на бащите ни от древните дни. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 7:7 <i>Бог на спасението</i>: <a href="/bg/The_Urantia_Book/2#p6_3">КУ 2:6.3</a>. </li>
  <li id="fn2"><a href="#cite2">↑</a> 7:18 <i>Всемилостив</i>: <a href="/bg/The_Urantia_Book/142#p3_7">КУ 142:3.7</a>.  <i>Бог е милостив</i>: <a href="/bg/The_Urantia_Book/2#p5_7">КУ 2:5.7</a>.  <i>Служение на милосърдието</i>: <a href="/bg/The_Urantia_Book/6#p3_2">КУ 6:3.2</a>.  <i>Милостта</i>: <a href="/bg/The_Urantia_Book/131#p10_6">КУ 131:10.6</a>.  <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>.  <i>Бог се радва на милост</i>: <a href="/bg/The_Urantia_Book/143#p1_6">КУ 143:1.6</a>. </li>
</ol>
</div>
