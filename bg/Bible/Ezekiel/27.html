<!--
title: Езекил - глава 27
description: 
published: true
date: 2022-10-6T9:45:13Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/26">Езекил - глава 26</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/28">Езекил - глава 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Пак Господното слово дойде към мене и рече: </p>
<p id="v2"><sup><small>2</small></sup>  И ти, сине човешки, дигни плач за Тир, и кажи на Тир: </p>
<p id="v3"><sup><small>3</small></sup>  Ти, който седиш при входа на морето, който търгуваш с народите в много острови, така казва Господ Иеова: Тире, ти си рекъл: Аз съм съвършен по хубост. </p>
<p id="v4"><sup><small>4</small></sup>  Пределите ти са всред моретата; ония, които те съградиха, направиха съвършена хубостта ти. </p>
<p id="v5"><sup><small>5</small></sup>  Направиха всичките дъски на корабите ти от санирски елхи; взеха кедри от Ливан, за да ти направят мачти. </p>
<p id="v6"><sup><small>6</small></sup>  Направиха веслата ти от Васански дъбове; направиха седалищата ти от слонова кост и букс от китайските острови. </p>
<p id="v7"><sup><small>7</small></sup>  От висон с везана работа от Египет беше платното ти, за да ти служи за знаме; синьо и мораво от островите на Елиса, бе покрова ти. </p>
<p id="v8"><sup><small>8</small></sup>  Жителите на Сидон и на Арвад бяха твоите веслари; твоите мъдри, които бяха в тебе, Тире, бяха кормчиите ти. </p>
<p id="v9"><sup><small>9</small></sup>  Старейшините на Гевал и мъдрите му насмоляваха в тебе корабите ти; всичките морски кораби и моряците им бяха в тебе за да вършат търговията ти. </p>
<p id="v10"><sup><small>10</small></sup>  Персийци, лидийци и ливийци бяха твоите войници, твоите военни мъже; в тебе окачваха щитове и шлемове; те ти придаваха великолепие. </p>
<p id="v11"><sup><small>11</small></sup>  Арвадските мъже с войската ти бяха изоколо на стените ти, адгамадците на кулите ти; окачваха щитовете си изоколо на стените ти; те направиха съвършена хубостта ти. </p>
<p id="v12"><sup><small>12</small></sup>  Тарсис търгуваше с тебе с изобилие от всякакво богатство; със сребро, желязо, калай и олово търгуваха за твоите стоки. </p>
<p id="v13"><sup><small>13</small></sup>  Яван, Тувал, и Мосох търгуваха с тебе; за твоите стоки разменяха човешки души и медни съдове. </p>
<p id="v14"><sup><small>14</small></sup>  Ония от дома Тогарма търгуваха за стоките ти с коне, военни коне, и мъски. </p>
<p id="v15"><sup><small>15</small></sup>  Деданските мъже търгуваха с тебе, търговията на много острови бе в ръката ти: докарваха ти в размяна слонова кост и ебен. </p>
<p id="v16"><sup><small>16</small></sup>  Сирия търгуваше с тебе поради многото ти изделия; даваше за стоките ти антракс и мораво, везано и висон, корали и рубини. </p>
<p id="v17"><sup><small>17</small></sup>  Юда и Израилевата земя търгуваха с тебе; даваха за стоките ти менитско жито, сухари и мед, масло и балсама. </p>
<p id="v18"><sup><small>18</small></sup>  Дамаск търгуваше с тебе, поради многото ти изделия, с изобилие от всяко богатство, с хелвонско вино и с бяла вълна. </p>
<p id="v19"><sup><small>19</small></sup>  Ведан и Яван даваха прежда за стоките ти. Изработено желязо, касия и благоуханна тръстика бяха между стоките ти. </p>
<p id="v20"><sup><small>20</small></sup>  Дедан търгуваше с тебе със скъпи платове за колесници. </p>
<p id="v21"><sup><small>21</small></sup>  Аравия и всичките кидарски първенци бяха търговци в тебе, и търгуваха с тебе с агнета, овце и козли. </p>
<p id="v22"><sup><small>22</small></sup>  Търговците на Шева и на Рама търгуваха с тебе, и даваха за стоките ти всякакво изрядно благоухание, всякакви скъпоценни камъни, и злато. </p>
<p id="v23"><sup><small>23</small></sup>  Харан, Хане и Еден, търговците на Шева, Асур и Хилмад, търгуваха с тебе. </p>
<p id="v24"><sup><small>24</small></sup>  Тия търгуваха с тебе с отбрани стоки, с бали от синя и везана изработка, и с ковчези богати облекла, вързани с въжа и направени от кедър. Тия бяха между търговците ти. </p>
<p id="v25"><sup><small>25</small></sup>  Тарсийските кораби обикаляха с търговията ти; и ти стана пълен и бе твърде славен всред моретата. </p>
<p id="v26"><sup><small>26</small></sup>  Твоите веслари те заведоха в големи води; но източният вятър те разби всред моретата. </p>
<p id="v27"><sup><small>27</small></sup>  Богатството ти и стоките ти, търговията ти и моряците ти, кормчиите ти и които насмоляваха корабите ти, разменителите на стоките ти и всичките военни мъже, които са в тебе, с всичкото множество, което е всред тебе, ще паднат всред моретата в деня на погибелта ти. </p>
<p id="v28"><sup><small>28</small></sup>  Предместията ще се потресат от гласа на писъка на твоите кормчии. </p>
<p id="v29"><sup><small>29</small></sup>  И всичките веслари, моряците, и всичките морски кормчии ще слязат из корабите си, ще застанат на земята, </p>
<p id="v30"><sup><small>30</small></sup>  и ще извикат с глас над тебе, ще писнат горко, ще посипят пръст на главите си, и ще се валят в пепелта; </p>
<p id="v31"><sup><small>31</small></sup>  ще оплешивеят съвсем поради тебе, ще се опашат с вретище, и ще плачат за тебе с душевна горест, с горчиво ридание. </p>
<p id="v32"><sup><small>32</small></sup>  И в риданието си ще дигнат плач за тебе, и като плачат за тебе ще рекат: Кой е бил като Тир, който загина всред морето? </p>
<p id="v33"><sup><small>33</small></sup>  Когато стоките ти излизаха из моретата, ти насищаше много племена; с голямото си богатство и търговия ти обогатяваше земните царе. </p>
<p id="v34"><sup><small>34</small></sup>  Сега като си разбит в моретата в дълбочината на водите, търговията ти и всичкото ти множество паднаха всред тебе. </p>
<p id="v35"><sup><small>35</small></sup>  Всичките жители на островите се удивиха за тебе, и царете им ужасно се уплашиха; лицата им побледняха от страх. </p>
<p id="v36"><sup><small>36</small></sup>  Търговците между племената подсвирнаха поради тебе; ужас си станал, и не ще те има до века. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/26">Езекил - глава 26</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/28">Езекил - глава 28</a></td>
      </tr>
    </tbody>
  </table>
</figure>
