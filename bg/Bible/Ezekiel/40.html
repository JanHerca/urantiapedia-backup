<!--
title: Езекил - глава 40
description: 
published: true
date: 2023-11-8T20:7:31Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/39">
          <span class="mdi mdi-arrow-left-drop-circle"></span><span class="pl-2">Езекил - глава 39</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/41">
          <span class="pr-2">Езекил - глава 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В двадесет и петата година от плена ни, в началото на годината, на десетия ден от месеца, в четиринадесетата година подир превземането на града, в същия ден Господната ръка биде върху мене и ме заведе там, - </p>
<p id="v2"><sup><small>2</small></sup>  чрез Божии видения ме заведе в Израилевата земя, та ме постави върху една твърде висока планина, на която имаше към юг нещо като здание подобно на град. </p>
<p id="v3"><sup><small>3</small></sup>  И като ме заведе там, ето, човек, чийто изглед бе като изглед на мед, и който държеше в ръката си ленена връв и мярка от тръстика, стоеше в портата. </p>
<p id="v4"><sup><small>4</small></sup>  И човекът ми рече: Сине човешки, погледни с очите си, чуй с ушите си, и приложи сърцето си върху всичко, което ще ти покажа; защото ти биде въведен тука с цел да ти покажа това. Всичко, що видиш, изяви го на Израилевия дом. </p>
<p id="v5"><sup><small>5</small></sup>  И ето извън дома една стена околовръст, и в ръката на човека мярка от тръстика дълга шест лакти, всеки лакът дълъг лакът и длан; и като измери широчината на зданието, тя беше една тръстика, и височината една тръстика. </p>
<p id="v6"><sup><small>6</small></sup>  Тогава дойде при портата, която гледаше към изток, и се изкачи по стъпалата й; и като измери прага на портата, широчината му беше една тръстика, и широчината на другия праг една тръстика. </p>
<p id="v7"><sup><small>7</small></sup>  И всяка стражарска стая бе една тръстика дълга и една тръстика широка; и разстоянието между стаите бе пет лакти; а прагът на портата, при предверието на портата към дома, бе една тръстика. </p>
<p id="v8"><sup><small>8</small></sup>  Измери тоже предверието на портата към дома, една тръстика. </p>
<p id="v9"><sup><small>9</small></sup>  Тогава като измери предверието на портата, то беше осем лакти, а стълбовете им два лакътя; и предверието на портата беше откъм дома. </p>
<p id="v10"><sup><small>10</small></sup>  И стражарските стаи на източната порта бяха три отсам и три оттам, и трите на една мярка; и стълбовете имаха една мярка отсам и оттам. </p>
<p id="v11"><sup><small>11</small></sup>  И като измери широчината на входа на портата, тя беше десет лакти, а дължината на портата тринадесет лакти. </p>
<p id="v12"><sup><small>12</small></sup>  А пред стаите имаше един лакът разстояние отсам и един лакът разстояние оттам; и стаите бяха шест лакти отсам и шест лакти оттам. </p>
<p id="v13"><sup><small>13</small></sup>  После измери портата от покрива на едната стражарска стая до покрива на другата, и широчината бе двадесет и пет лакти, врата срещу врата. </p>
<p id="v14"><sup><small>14</small></sup>  И намери стълбовете шестдесет лакти; и предверието стигаше до стълбовете околовръст портата. </p>
<p id="v15"><sup><small>15</small></sup>  И от лицето на портата, при входа, до лицето на предверието на вътрешната порта, имаше петдесет лакти. </p>
<p id="v16"><sup><small>16</small></sup>  И на стражарските стаи имаше затворени прозорци, също и на стълбовете им извътре портата околовръст, така и на сводовете; а имаше прозорци извътре околовръст; а върху всеки стълб имаше палми. </p>
<p id="v17"><sup><small>17</small></sup>  Тогава ме заведе във външния двор; и ето стаи и под направени около двора; имаше тридесет стаи върху пода. </p>
<p id="v18"><sup><small>18</small></sup>  И подът, който бе от страните на портата, съответстващ на дължината на портите, беше долният под. </p>
<p id="v19"><sup><small>19</small></sup>  Тогава измери широчината от лицето на долната порта до лицето на вътрешния двор извън, и тя беше сто лакти и откъм изток и откъм север. </p>
<p id="v20"><sup><small>20</small></sup>  И измери дължината и широчината на портата на външния двор, която гледаше към север. </p>
<p id="v21"><sup><small>21</small></sup>  И стражарските стаи бяха три отсам и три оттам; а стълбовете й и сводовете й бяха според мярката на първата порта; дължината й беше петдесет лакти, и широчината й двадесет и пет лакти. </p>
<p id="v22"><sup><small>22</small></sup>  И прозорците й, и сводовете й, и палмите й бяха според мярката на портата, която гледа към изток; и изкачваха се към нея по седем стъпала; и сводовете й бяха пред нея. </p>
<p id="v23"><sup><small>23</small></sup>  И портата на вътрешния двор бе срещу портата, която бе към север и към изток; и като измери от порта до порта, намери сто лакти. </p>
<p id="v24"><sup><small>24</small></sup>  И заведе ме към юг, и ето порта, която гледаше към юг; и като измери стълбовете й и сводовете й, те имаха същите мерки. </p>
<p id="v25"><sup><small>25</small></sup>  И имаше прозорци на нея и на сводовете й околовръст, подобни на ония прозорци; дължината им беше петдесет лакти, и широчината двадесет и пет лакти. </p>
<p id="v26"><sup><small>26</small></sup>  И изкачваха се към нея по седем стъпала; и сводовете й бяха пред нея; и на стълбовете й имаше палми, една отсам и една оттам. </p>
<p id="v27"><sup><small>27</small></sup>  И във вътрешния двор имаше порта към юг; и като измери от порта до порта към юг, намери сто лакти. </p>
<p id="v28"><sup><small>28</small></sup>  Тогава ме заведе във вътрешния двор през южната порта; и като измери южната порта, тя имаше същите мерки, </p>
<p id="v29"><sup><small>29</small></sup>  и стражарските й стаи, и стълбовете й, и сводовете й имаха същите мерки; и на нея и на сводовете й имаше прозорци околовръст; дължината й беше петдесет лакти, а широчината й двадесет и пет лакти. </p>
<p id="v30"><sup><small>30</small></sup>  И сводовете околовръст бяха двадесет и пет лакти дълги, и пет лакти широки. </p>
<p id="v31"><sup><small>31</small></sup>  И сводовете й бяха към външния двор; и имаше палми по стълбовете й; и изкачваха се към нея по осем стъпала. </p>
<p id="v32"><sup><small>32</small></sup>  И заведе ме във вътрешния двор към изток; и като измери портата тя имаше същите мерки; </p>
<p id="v33"><sup><small>33</small></sup>  и стражарските й стаи, стълбовете й, и сводовете й имаха същите мерки; и на нея и на сводовете й имаше прозорци околовръст; а тя беше петдесет лакти дълга и двадесет и пет лакти широка. </p>
<p id="v34"><sup><small>34</small></sup>  И сводовете й бяха към външния двор; и по стълбовете й имаше палми отсам и оттам; и изкачваха се към нея по осем стъпала. </p>
<p id="v35"><sup><small>35</small></sup>  И заведе ме при северната порта; и като я измери, тя имаше същите мерки, </p>
<p id="v36"><sup><small>36</small></sup>  както и стражарските й стаи, стълбовете й, и сводовете й; и на нея имаше прозорци околовръст; а тя беше петдесет лакти дълга и двадесет и пет лакти широка. </p>
<p id="v37"><sup><small>37</small></sup>  И стълбовете й бяха към външния двор; и по стълбовете й имаше палми отсам и оттам; и изкачваха се към нея по осем стъпала. </p>
<p id="v38"><sup><small>38</small></sup>  И имаше една стая, чиято врата беше при стълбовете на портата, гдето миеха всеизгарянето. </p>
<p id="v39"><sup><small>39</small></sup>  И в предверието на портата имаше две, трапези отсам и две трапези оттам, на които да колят всеизгарянето, приноса за грях, и приноса за престъпление. </p>
<p id="v40"><sup><small>40</small></sup>  И на външната страна, при стъпалата към входа на северната порта, имаше две трапези; и на другата страна, която принадлежеше към предверието на портата, имаше две трапези. </p>
<p id="v41"><sup><small>41</small></sup>  Четири трапези имаше отсам и четири трапези оттам при страните на портата; всичко осем трапези, на които колеха жертвите. </p>
<p id="v42"><sup><small>42</small></sup>  И четирите трапези за всеизгарянето бяха от дялан камък, един лакът и половина дълги, един лакът и половина широки, и един лакът високи; и на тях туряха оръдията, с които колеха всеизгарянето и жертвата. </p>
<p id="v43"><sup><small>43</small></sup>  И извътре имаше полица, една длан широка, прикована околовръст; а на трапезите туряха месото на приносите. </p>
<p id="v44"><sup><small>44</small></sup>  И извън вътрешната порта бяха стаите на певците, във вътрешния двор, който бе на страните на северната порта; и лицата им бяха към юг; а една от тях, на страната на източната порта, гледаше към север. </p>
<p id="v45"><sup><small>45</small></sup>  И рече ми: Тая стая, която гледа към юг, е за свещениците, които се грижат за дома; </p>
<p id="v46"><sup><small>46</small></sup>  а стаята, която гледа към север, е за свещениците, които прислужват около олтара; те са потомци на Садока, които измежду Левиевите потомци се приближават при Господа да Му служат. </p>
<p id="v47"><sup><small>47</small></sup>  И като измери двора, дължината му беше сто лакти, и широчината му сто лакти; беше квадратен, и олтарът беше пред дома. </p>
<p id="v48"><sup><small>48</small></sup>  Тогава ме заведе в предхрамието на дома; и като измери всеки стълб на предхрамието, те бяха пет лакти отсам и пет лакти оттам; а широчината на портата беше три лакти отсам и три лакти оттам. </p>
<p id="v49"><sup><small>49</small></sup>  Дължината на предхрамието бе двадесет лакти, и широчината му единадесет лакти; и изкачваха се към него по десет стъпала; и при стълбовете имаше други стълбове, един отсам и един оттам. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/39">
          <span class="mdi mdi-arrow-left-drop-circle"></span><span class="pl-2">Езекил - глава 39</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/41">
          <span class="pr-2">Езекил - глава 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
