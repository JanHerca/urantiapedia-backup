<!--
title: Езекил - глава 4
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/3">Езекил - глава 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/5">Езекил - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И ти, сине, човешки, вземи си тухла, тури я пред себе си, и начертай на нея града Ерусалим. </p>
<p id="v2"><sup><small>2</small></sup>  И постави обсада против него, съгради укрепления против него, и издигни могили против него; разположи още стан против него, и постави стеноломи против него от всяка страна. </p>
<p id="v3"><sup><small>3</small></sup>  Вземи си и желязна плоча, тури я като желязна стена между тебе и града, и насочи лицето си против него, и той ще бъде обсаден; и ти постави обсада против него. Това ще бъде знамение за Израилевия дом. </p>
<p id="v4"><sup><small>4</small></sup>  Тогава легни на лявата си страна, и положи на нея беззаконието на Израилевия дом; колкото дни лежиш на нея ще носиш беззаконието им. </p>
<p id="v5"><sup><small>5</small></sup>  Защото Аз определих годините на беззаконието им да ти бъдат съответствено число дни - триста и деветдесет дни; така ще носиш беззаконието на Израилевия дом. </p>
<p id="v6"><sup><small>6</small></sup>  И като навършиш тия, тогава легни на дясната си страна, и носи беззаконието на Юдовия дом четиридесет дни; по един ден ти определих за всяка година. </p>
<p id="v7"><sup><small>7</small></sup>  И насочи лицето си към обсадата на Ерусалим, с гола мишца, и пророкувай против него. </p>
<p id="v8"><sup><small>8</small></sup>  ето, ще туря на тебе връзки, и няма да се обърнеш от едната си страна на другата, догдето не навършиш дните, през които ще го обсаждаш. </p>
<p id="v9"><sup><small>9</small></sup>  Вземи си и пшеница и ечемик, боб и леща, просо и бяло жито, и като ги туриш в един съд, направи си от тях хлябове; и колкото дни лежиш на страната си, триста и деветдесет дни, яж от тях. </p>
<p id="v10"><sup><small>10</small></sup>  И храната, която ядеш, да бъде с теглилка, двадесет сикли на ден; от време на време да ядеш от тях. </p>
<p id="v11"><sup><small>11</small></sup>  Също и вода с мярка да пиеш, по една шеста от ин на ден; от време на време да пиеш. </p>
<p id="v12"><sup><small>12</small></sup>  Да ги ядеш като ечемичени пити, и да ги печеш с човешки нечистотии пред очите им. </p>
<p id="v13"><sup><small>13</small></sup>  И Господ рече: Така ще ядат израилтяните хляба си омърсен между народите, дето ще ги изпъдя. </p>
<p id="v14"><sup><small>14</small></sup>  Тогава аз рекох: Ах! Господи Иеова, ето, душата ми не се е омърсила; понеже от младостта си до сега не съм ял мърша или разкъсано от звяр, нито е влязло някога в устата ми мръсно месо. </p>
<p id="v15"><sup><small>15</small></sup>  Тогава ми рече: Виж, давам ти говежди нечистотии вместо човешки нечистотии; с него опечи хляба си. </p>
<p id="v16"><sup><small>16</small></sup>  Рече ми още: Сине човешки, ето, Аз ще строша подпорката от хляба в Ерусалим; те ще ядат хляб с теглилка и икономично, и смаяни ще пият вода с мярка. </p>
<p id="v17"><sup><small>17</small></sup>  Това ще направя, за да се лишат от хляб и вода, и да се гледат един други смаяни, и да се изнурят в беззаконието си. </p>
