<!--
title: Езекил - глава 31
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/30">Езекил - глава 30</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/32">Езекил - глава 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И в единадесетата година, в третия месец, на първия ден от месеца, Господното слово дойде към мене и рече: </p>
<p id="v2"><sup><small>2</small></sup>  Сине човешки, кажи на египетския цар Фараона и на множеството му: На кого си се уподобил ти във величието си? </p>
<p id="v3"><sup><small>3</small></sup>  Ето, асириецът бе кедър в Ливан, с хубави клонове, с дебела сянка, и с висок ръст; и върхът му бе всред гъсти клончета. </p>
<p id="v4"><sup><small>4</small></sup>  Водите го хранеха, бездната го отрастваше с реките си, които течеха около посаждението му; и изпращаше каналите си по всичките дървета на полето. </p>
<p id="v5"><sup><small>5</small></sup>  Затова, ръстът му се издигна над всичките дървета на полето, клоновете му се умножиха, и като растеше клончетата му се разпростряха поради изобилните води. </p>
<p id="v6"><sup><small>6</small></sup>  Всичките небесни птици правеха гнезда в клончетата му; и всичките полски животни раждаха под клоновете му; а под сянката му живееха всичките големи народи. </p>
<p id="v7"><sup><small>7</small></sup>  Така бе красив по големината си и по дължината на клоновете си; защото корените му бяха при много води. </p>
<p id="v8"><sup><small>8</small></sup>  Кедрите в Божията градина не можеха да го скрият; елхите не се сравняваха с клоновете му, и яровите не приличаха на клончетата му; никакво дърво в Божията градина не се сравняваше с него по красотата му. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Направих го красив с многото му клонове; тъй щото всичките едемски дървета, които бяха в Божията градина, му завиждаха. </p>
<p id="v10"><sup><small>10</small></sup>  Затова, така казва Господ Иеова: Понеже ти си се издигнал високо, и понеже си дигнал върха си между гъстите клончета, и сърцето му се надигна поради височината му, </p>
<p id="v11"><sup><small>11</small></sup>  затова, ще го предам в ръката на силния от народите, който непременно ще се разправи с него; изпъдих го поради нечестието му. </p>
<p id="v12"><sup><small>12</small></sup>  Чужденци, страшните между народите, отсякоха го и го оставиха; клончетата му паднаха по планините и по всичките долини, и клоновете му се строшиха по всичките потоци на земята; и всичките народи на света слязоха от сянката му и го оставиха. </p>
<p id="v13"><sup><small>13</small></sup>  На трупа му ще си починат всичките небесни птици, и върху клоновете му ще бъдат всичките животни от полето, </p>
<p id="v14"><sup><small>14</small></sup>  за да не се възвиси във височината си никое от дърветата край водите, нито да издигне върха си между гъстите клончета, и за да се не надигат поради височината си, техните великани, да! всички, които се поят с вода; защото те всички са предадени на смърт, подобно на всички други човешки синове, с ония, които слизат в ямата. </p>
<p id="v15"><sup><small>15</small></sup>  Така казва Господ Иеова: В деня, когато той слезе в преизподнята причиних жалеене; покрих бездната за него, и направих да престанат реките й, така щото големите води се спряха; и направих да жалее за него Ливан, и всичките дървета на полето повяхнаха за него. </p>
<p id="v16"><sup><small>16</small></sup>  Направих народите да потреперят при шума на падането му, когато го свалих в преизподнята с ония, които слизат в ямата; и всичките едемски дървета, отбраните и добрите ливански дървета, всичките пиещи води, се утешиха в най-дълбоките места на света. </p>
<p id="v17"><sup><small>17</small></sup>  И те и ония, които бяха негова мишца, които живееха под сянката му всред народите, слязоха в преизподнята подобно на него, при убитите от нож. </p>
<p id="v18"><sup><small>18</small></sup>  На кого си се уподобил така по слава и по величие между едемските дървета? При все това, ще бъдеш свален, както всичките други едемски дървета, в най-дълбоките места на света; ще лежиш всред необрязаните, с убитите от нож. Тъй ще стане с Фараона и цялото му множество, казва Господ Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/30">Езекил - глава 30</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/32">Езекил - глава 32</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 31:8-9 <i>Божиите градини</i>: <a href="/bg/The_Urantia_Book/43#p6_1">КУ 43:6.1</a>. </li>
</ol>
</div>
