<!--
title: Езекил - глава 7
description: 
published: true
date: 2022-10-6T9:45:13Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/6">Езекил - глава 6</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/8">Езекил - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  При това, Господното слово дойде към мене и казваше: </p>
<p id="v2"><sup><small>2</small></sup>  А ти, сине човешки, слушай. Така казва Господ Иеова към Израилевата земя: Край! краят дойде На четирите краища на страната. </p>
<p id="v3"><sup><small>3</small></sup>  Сега е дошъл краят върху тебе; Защото ще изпратя гнева Си върху тебе, Ще те съдя според постъпките ти, И ще възвърна върху тебе всичките ти мерзости. </p>
<p id="v4"><sup><small>4</small></sup>  Окото ми не ще те пощади, Нито ще ти покажа милост; Но ще възвърна върху тебе постъпките ти, И въздаянията ти за твоите мерзости ще бъдат всред тебе; И ще познаете, че Аз съм Господ. </p>
<p id="v5"><sup><small>5</small></sup>  Така казва Господ Бог Иеова: Зло, едно небивало зло, ето, иде; </p>
<p id="v6"><sup><small>6</small></sup>  Краят дойде, краят дойде, Бди против тебе; ето, настъпи. </p>
<p id="v7"><sup><small>7</small></sup>  Присъдата ти дойде върху тебе, който живееш в тая земя; Времето дойде, денят наближи, Ден на смущение по планините, а не на възклицание. </p>
<p id="v8"><sup><small>8</small></sup>  Сега скоро ще излея върху тебе яростта Си, И ще изчерпя гнева Си върху тебе; Ще те съдя според постъпките ти, И ще възвърна върху тебе всичките ти мерзости, </p>
<p id="v9"><sup><small>9</small></sup>  Окото Ми няма да пощади, Нито ще покажа милост; Ще ти въздам според постъпките ти, И въздаянията за твоите мерзости ще бъдат всред тебе; И вие ще познаете, че Аз, Който ви поразявам, съм Господ. </p>
<p id="v10"><sup><small>10</small></sup>  Ето, денят, ето, иде! Твоята присъда се яви! Жезълът се разцъфтя, гордостта поникна! </p>
<p id="v11"><sup><small>11</small></sup>  Насилието порасна в тояга за беззаконието им; Нищо не ще остане от тях, Нито от това множество, Нито от имота им; И няма да остане великолепие между тях. </p>
<p id="v12"><sup><small>12</small></sup>  Времето дойде, денят наближи; Който купува, да се не радва; И който продава, да не жали; Защото има гняв върху цялото това множество. </p>
<p id="v13"><sup><small>13</small></sup>  Защото продавачът няма да притежава наново продаденото от него, Ако и да е останал жив; Понеже видението относно цялото това множество няма да се отмени, Нито ще утвърди някой себе си Чрез беззаконния си живот. </p>
<p id="v14"><sup><small>14</small></sup>  Затръбиха и приготвиха всичко, Но никой не отива на боя; Защото Моят гняв е върху цялото това множество. </p>
<p id="v15"><sup><small>15</small></sup>  Ножът е вън, а морът и гладът вътре; Който е на нивата ще умре от нож; А който е в града, глад и мор ще го погълнат. </p>
<p id="v16"><sup><small>16</small></sup>  А ония от тях, които избягнат, като се избавят Ще бъдат по планините като гълъбите по долините, Всичките плачещи, всеки за беззаконието си. </p>
<p id="v17"><sup><small>17</small></sup>  Всички ръце ще ослабват, И всички колена ще станат като вода. </p>
<p id="v18"><sup><small>18</small></sup>  Ще се препашат с вретище, И ужас ще ги покрие; Срам ще има по лицата на всичките, И плешивост по главите на всички тях. </p>
<p id="v19"><sup><small>19</small></sup>  Среброто си ще хвърлят по улиците, И златото им ще им бъде като нечисто нещо; Среброто и златото им не ще могат да ги избавят В деня на гнева Господен; Те няма да наситят душите си, нито да напълнят червата си; Защото о тях се спънаха и паднаха в беззаконието си. </p>
<p id="v20"><sup><small>20</small></sup>  Господ постави славното Си украшение, за да се гордеят с него; Но те направиха в него образите на своите мерзости, На омразните си идоли; Затова, Аз го обръщам в нещо нечисто за тях. </p>
<p id="v21"><sup><small>21</small></sup>  Ще го предам в ръцете на чужденци за плячка, И на нечестивите на земята за корист; И те ще го омърсят; </p>
<p id="v22"><sup><small>22</small></sup>  И като отвърна лицето Си от тях, Те ще омърсят светилището Ми, И грабители ще влязат в него и ще го омърсят. </p>
<p id="v23"><sup><small>23</small></sup>  Направи верига; Защото земята е пълна с кървави престъпления, И градът е пълен с насилие. </p>
<p id="v24"><sup><small>24</small></sup>  Затова, ще докарам най-злите от народите, И те ще се завладеят къщите им; Ще направя да престане и гордостта на силните; И светите им места ще се омърсят. </p>
<p id="v25"><sup><small>25</small></sup>  Погибел иде; Ще потърсят мир, но не ще има. </p>
<p id="v26"><sup><small>26</small></sup>  Бедствие след бедствие ще дохожда, И слух след слух ще пристига; Тогава ще поискат видение от пророк; Но поуката ще се изгуби от свещеника, И съветът от старейшините. </p>
<p id="v27"><sup><small>27</small></sup>  Царят ще жалее, Първенецът ще се облече в смайване, И ръцете на людете на страната ще ослабват. Според постъпките им ще им направя, И според заслужването им ще ги съдя; И ще познаят, че Аз съм Господ. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/6">Езекил - глава 6</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/8">Езекил - глава 8</a></td>
      </tr>
    </tbody>
  </table>
</figure>
