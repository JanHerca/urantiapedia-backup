<!--
title: Езекил - глава 11
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/10">Езекил - глава 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/12">Езекил - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  При това духът ме дигна та ме отнесе на източната порта на Господния дом, която гледа към изток; и ето във входа на портата двадесет и пет мъже, между които видях Яазания Азуровия син и Фелатия Венаиевия син, първенци между людете. </p>
<p id="v2"><sup><small>2</small></sup>  И Господ ми реч: Сине човешки, тия са мъжете, които измислюват неправда, и които дават нечестив съвет в тоя град, като казват: </p>
<p id="v3"><sup><small>3</small></sup>  Времето не е близо да съградим къщи; тоя град е котел, а ние месо. </p>
<p id="v4"><sup><small>4</small></sup>  Затова, пророкувай против тях, пророкувай, сине човешки. </p>
<p id="v5"><sup><small>5</small></sup>  И Господният Дух слетя върху мене и рече ми: Говори. Така казва Господ: Това е що сте рекли, доме Израилев; Защото Аз зная размишленията на духа ви. </p>
<p id="v6"><sup><small>6</small></sup>  Убихте мнозина в тоя град, И напълнихте улиците му със заклани. </p>
<p id="v7"><sup><small>7</small></sup>  Затова, така казва Господ Иеова: Избитите от вас, които постлахте всред него, Те са месо, а тоя град е котел; Обаче Аз ще ви извадя изсред него. </p>
<p id="v8"><sup><small>8</small></sup>  От ножа се боехте; И нож ще докарам върху вас, казва Господ Иова. </p>
<p id="v9"><sup><small>9</small></sup>  Ще ви извадя изсред града, И ще ви предам в ръцете на чужденци, И ще извърша съдби всред вас. </p>
<p id="v10"><sup><small>10</small></sup>  От меч ще паднете; В Израилевите предели ще ви съдя; И ще познаете, че Аз съм Господ. </p>
<p id="v11"><sup><small>11</small></sup>  Тоя град не ще ви бъде котел, Нито ще бъдете вие месо всред него; В Израилевите предели ще ви съдя; </p>
<p id="v12"><sup><small>12</small></sup>  И ще познаете, че Аз съм Господ; Понеже не ходихте в повеленията Ми, Нито извършихте съдбите Ми, Но постъпвахте според постановленията на околните вам народи. </p>
<p id="v13"><sup><small>13</small></sup>  А като пророкувах, Фелатия Венаиевия син умря. Тогава паднах на лицето си, и като извиках с висок глас, рекох: Горко, Господи Иеова! ще довършиш ли Ти останалите от Израиля? <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  И Господното слово дойде към мене и рече: </p>
<p id="v15"><sup><small>15</small></sup>  Сине човешки, братята ти, да! твоите братя, сродните ти мъже, и целият Израилев дом, те всички са ония, на които Ерусалимските жители рекоха: Отдалечете се от Господа; нам се даде тая земя за владение. </p>
<p id="v16"><sup><small>16</small></sup>  Затова речи: Така казва Господ Иеова: Понеже ги преместих далеч между народите, И понеже ги разпръснах по разни страни, И съм бил на тях за малко време светилище В страните гдето са отишли, </p>
<p id="v17"><sup><small>17</small></sup>  Затова речи: Така казва Господ Иеова: Ще ви събера от народите, Ще ви прибера от страните гдето сте разпръснати, И ще ви дам Израилевата земя. </p>
<p id="v18"><sup><small>18</small></sup>  И като дойдат там, Ще махнат от нея всичките й гнусотии И всичките й мерзости. </p>
<p id="v19"><sup><small>19</small></sup>  Аз ще им дам едно сърце, И ще вложа вътре във вас нов дух; И като отнема каменното сърце от плътта им, Ще им дам крехко сърце, <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  За да ходят в повеленията Ми, И да пазят наредбите Ми и да ги вършат. И те ще бъдат Мои люде, и Аз ще бъда техен Бог. </p>
<p id="v21"><sup><small>21</small></sup>  А колкото за ония, чието сърце постъпва По гнусните им и мерзостни желания, Ще възвърна постъпките им върху главите им, Казва Господ Иеова. </p>
<p id="v22"><sup><small>22</small></sup>  Тогава херувимите подигнаха крилата си, и колелата се издигнаха край тях; и славата на Израилевия Бог бе отгоре им. </p>
<p id="v23"><sup><small>23</small></sup>  И Господната слава се издигна изсред града та застана на хълма, който е на изток от града. </p>
<p id="v24"><sup><small>24</small></sup>  И Духът като ме издигна отнесе ме чрез видение, с Божия Дух, в Халдейската земя, при пленниците. Тогава видението, което бях видял, си отиде от мене. </p>
<p id="v25"><sup><small>25</small></sup>  После, казах на пленниците всичките думи, които Господ беше ми показал. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 11:13 <i>Остатъкът от Израел</i>: <a href="/bg/The_Urantia_Book/97#p9_21">КУ 97:9.21</a>. </li>
  <li id="fn2"><a href="#cite2">↑</a> 11:19 <i>Духът на истината пречиства сърцето</i>: <a href="/bg/The_Urantia_Book/194#p3_19">КУ 194:3.19</a>.  <i>Духът се излива върху всяка плът</i>: <a href="/bg/The_Urantia_Book/52#p5_6">КУ 52:5.6</a>.  <i>Дух на истината</i>: <a href="/bg/The_Urantia_Book/21#p5_7">КУ 21:5.7</a>.  <i>Дух на истината</i>: <a href="/bg/The_Urantia_Book/32#p5_8">КУ 32:5.8</a>.  <i>Дух на истината</i>: <a href="/bg/The_Urantia_Book/120#p2_6">КУ 120:2.6</a>.  <i>Излей духа ми върху всяка плът</i>: <a href="/bg/The_Urantia_Book/181#p1_4">КУ 181:1.4</a>.  <i>Дух на истината</i>: <a href="/bg/The_Urantia_Book/120#p2_4">КУ 120:2.4</a>.  <i>Следвайте новия учител в сърцата</i>: <a href="/bg/The_Urantia_Book/181#p2_14">КУ 181:2.14</a>.  <i>Друг учител, Духът на истината</i>: <a href="/bg/The_Urantia_Book/176#p4_3">КУ 176:4.3</a>.  <i>Дух в човека (Дух на истината)</i>: <a href="/bg/The_Urantia_Book/103#p1_6">КУ 103:1.6</a>.  <i>Обещание за утешител</i>: <a href="/bg/The_Urantia_Book/180#p3_3">КУ 180:3.3</a>.  <i>Духът на истината</i>: <a href="/bg/The_Urantia_Book/20#p6_8">КУ 20:6.8</a>.  <i>Синът излива дух върху плътта</i>: <a href="/bg/The_Urantia_Book/20#p1_6">КУ 20:1.6</a>.  <i>Изпрати Духа на истината</i>: <a href="/bg/The_Urantia_Book/193#p5_2">КУ 193:5.2</a>.  <i>Дух на истината</i>: <a href="/bg/The_Urantia_Book/191#p6_3">КУ 191:6.3</a>.  <i>Дух на истината</i>: <a href="/bg/The_Urantia_Book/180#p6_3">КУ 180:6.3</a>.  <i>Ще изпратя „духа си“</i>: <a href="/bg/The_Urantia_Book/180#p4_5">КУ 180:4.5</a>.  <i>Духът на истината живее в сърцата</i>: <a href="/bg/The_Urantia_Book/181#p1_5">КУ 181:1.5</a>.  <i>Нов дух, жив в човешките сърца</i>: <a href="/bg/The_Urantia_Book/121#p7_5">КУ 121:7.5</a>.  <i>Дух на истината</i>: <a href="/bg/The_Urantia_Book/146#p3_6">КУ 146:3.6</a>.  <i>Дух на истината</i>: <a href="/bg/The_Urantia_Book/34#p7_1">КУ 34:7.1</a>.  <i>Нов учител в сърцето</i>: <a href="/bg/The_Urantia_Book/181#p2_17">КУ 181:2.17</a>.  <i>Исус да излее духа Си</i>: <a href="/bg/The_Urantia_Book/141#p4_5">КУ 141:4.5</a>.  <i>Дух на истината</i>: <a href="/bg/The_Urantia_Book/137#p8_7">КУ 137:8.7</a>.  <i>Духът на истината ще бъде с вас</i>: <a href="/bg/The_Urantia_Book/181#p2_24">КУ 181:2.24</a>.  <i>Самотни вярващи без ново сърце</i>: <a href="/bg/The_Urantia_Book/194#p2_2">КУ 194:2.2</a>.  <i>Дух на истината</i>: <a href="/bg/The_Urantia_Book/34#p5_5">КУ 34:5.5</a>.  <i>Духът на истината, дарен на всички</i>: <a href="/bg/The_Urantia_Book/194#p3_6">КУ 194:3.6</a>.  <i>Излей дух върху всяка плът</i>: <a href="/bg/The_Urantia_Book/190#p5_4">КУ 190:5.4</a>.  <i>Дух на истината</i>: <a href="/bg/The_Urantia_Book/34#p4_1">КУ 34:4.1</a>. </li>
</ol>
</div>
