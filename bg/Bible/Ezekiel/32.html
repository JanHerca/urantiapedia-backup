<!--
title: Езекил - глава 32
description: 
published: true
date: 2022-10-6T9:45:13Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/31">Езекил - глава 31</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/33">Езекил - глава 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И в дванадесетата година, в дванадесетия месец, на първия ден от месеца, Господното слово дойде към мене и рече: </p>
<p id="v2"><sup><small>2</small></sup>  Сине човешки, дигни плач за египетския цар Фараон, и кажи му: Уподобил си се на млад лъв между народите, но си като чудовище в моретата; и устремил си се в реките си, и мътиш водите с нозете си, и тъпчеш реките им. </p>
<p id="v3"><sup><small>3</small></sup>  Така казва Господ Иеова: Затова, ще простра мрежата Си върху тебе със събрание от много племена, които ще те извлекат в мрежата Ми. </p>
<p id="v4"><sup><small>4</small></sup>  И ще те оставя на земята, ще те отхвърля на отвореното поле, ще направя да кацнат на тебе всичките небесни птици, и ще наситя с тебе зверовете на целия свят. </p>
<p id="v5"><sup><small>5</small></sup>  Ще туря месата ти на планините, ще напълня долините с купове от твоите убити, </p>
<p id="v6"><sup><small>6</small></sup>  и ще напоя с кръвта ти земята гдето плаваш, дори до планините; и реките ще се напълнят с тебе. </p>
<p id="v7"><sup><small>7</small></sup>  И когато те угася, ще покрия небето и ще помрача звездите му; ще покрия слънцето с облак, и луната няма да свети със светлината си. </p>
<p id="v8"><sup><small>8</small></sup>  Ще помрача над тебе всичките небесни светила, и ще туря тъмнина на твоята земя, казва Господ Иеова. </p>
<p id="v9"><sup><small>9</small></sup>  Ще досаждам сърцето на много племена, когато докарам между народите разорените останали от тебе, в страни, които ти не си познал. </p>
<p id="v10"><sup><small>10</small></sup>  Да! ще направя да се удивят поради тебе много племена; и царете им ще се ужасят много поради тебе, когато размахат меча Си пред тях, и ще треперят всяка минута, всеки за живота си, в деня на падането ти. </p>
<p id="v11"><sup><small>11</small></sup>  Защото така казва Господ Иеова: Мечът на вавилонския цар ще дойде върху тебе. </p>
<p id="v12"><sup><small>12</small></sup>  С ножовете на силните ще сваля множеството ти; те всички са страшните между народите; те ще разорят гордостта на Египет, и цялото му множество ще погине. </p>
<p id="v13"><sup><small>13</small></sup>  И ще изтребя всичките му животни от при много води; няма вече да ги размъти човешка нога, и копито на животно няма да ги размъти. </p>
<p id="v14"><sup><small>14</small></sup>  Тогава ще избистря водите им, и ще направя реките им да текат като масло, казва Господ Иеова. </p>
<p id="v15"><sup><small>15</small></sup>  Когато направя Египетската земя разорена и пуста, земя лишена от това, което я изпълваше, когато поразя всички, които живеят в нея, тогава ще познаят, че Аз към Господ. </p>
<p id="v16"><sup><small>16</small></sup>  Това е плачът, с който ще се оплакват; дъщерите на народите ще се оплакват с него. За Египет и за цялото му множество ще оплакват с него, казва Господ Иеова. </p>
<p id="v17"><sup><small>17</small></sup>  Пак в дванадесетата година, в дванадесетия месец, на петнадесетия ден от месеца, Господното слово дойде към мене и рече: </p>
<p id="v18"><sup><small>18</small></sup>  Сине човешки, заридай за множеството на Египет, и яви свалянето им, да! него и дъщерите на знаменитите народи, в най-дълбоките места на света, с ония, които слизат в ямата. </p>
<p id="v19"><sup><small>19</small></sup>  От кого си по-хубав? Слез и лежи с необрязаните. </p>
<p id="v20"><sup><small>20</small></sup>  Ще паднат всред убитите от нож; ножът се приготви; отвлечете него и всичките му множества. </p>
<p id="v21"><sup><small>21</small></sup>  Най-мощните между силните ще му говорят отсред преизподнята, заедно с ония, които му помагаха; слязоха, лежат необрязани, убити от нож. </p>
<p id="v22"><sup><small>22</small></sup>  Там е Асурс и цялата му дружина; гробовете му са около него; всички убити паднали от нож, </p>
<p id="v23"><sup><small>23</small></sup>  чиито гробове са поставени в дълбочината на ямата, и дружината му около гроба му; всички убити, паднали от нож, тия, които причиняваха ужас в земята на живите. </p>
<p id="v24"><sup><small>24</small></sup>  Там е Елам и цялото му множество около гроба му; всички убити, паднали от нож, слезли необрязани в най-дълбоките места на света; те причиняваха трепет в земята на живите, но понесоха срама си както всички други, които слизат в ямата. </p>
<p id="v25"><sup><small>25</small></sup>  Всред убитите поставиха легло за него с цялото му множество; гробовете му около него; те всички са необрязани, убити от нож, защото бяха причинявали ужас в земята на живите; но понесоха срама си както всички други, които слизат в ямата; той е поставен всред убитите. </p>
<p id="v26"><sup><small>26</small></sup>  Там е Мосох, Тувал, и цялото му множество; гробовете му са около него; всички са необрязани, убити от нож; защото причиняваха ужас в земята на живите. </p>
<p id="v27"><sup><small>27</small></sup>  Те няма да лежат със силните паднали измежду необрязаните, които слязоха в преизподнята с бойните си оръжия, и туриха ножовете си под главите си; но техните беззакония ще са върху костите им, защото са причинявали ужас на силните в земята на живите. </p>
<p id="v28"><sup><small>28</small></sup>  Но и ти ще бъдеш сломен всред необрязаните, и ще лежиш с убитите от нож. </p>
<p id="v29"><sup><small>29</small></sup>  Там е Едом, царете му, и всичките му първенци, които, отсечени всред силата си, са положени между убитите от нож; те ще лежат с необрязаните и с ония, които слизат в ямата. </p>
<p id="v30"><sup><small>30</small></sup>  Там са всичките северни князе, и всичките сидонци, които слязоха с убитите; въпреки ужаса, който причиняваха от силата си, те се посрамиха; и лежат необрязани с убитите от нож, и понасят срама си както всички други, които слизат в ямата. </p>
<p id="v31"><sup><small>31</small></sup>  Фараон ще ги види, и ще се утеши за цялото си мнозинство, - Фараон и цялата му войска, убити от нож, казва Господ Иеова. </p>
<p id="v32"><sup><small>32</small></sup>  Защото Аз нанесох трепет от Мене върху земята на живите; и той ще бъде положен всред необрязаните, с убитите от нож, - Фараон и цялото му множество, казва Господ Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/31">Езекил - глава 31</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/33">Езекил - глава 33</a></td>
      </tr>
    </tbody>
  </table>
</figure>
