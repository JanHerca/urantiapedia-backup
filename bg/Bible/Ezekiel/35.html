<!--
title: Езекил - глава 35
description: 
published: true
date: 2022-10-6T9:45:13Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/34">Езекил - глава 34</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/36">Езекил - глава 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  При това, Господното слово дойде към мене и рече: </p>
<p id="v2"><sup><small>2</small></sup>  Сине човешки, насочи лицето си против хълма Сиир, и пророкувай против него, като му речеш: </p>
<p id="v3"><sup><small>3</small></sup>  Така казва Господ Иеова: Ето, хълме Сиир, Аз съм против тебе; ще простра ръката Си против тебе, и ще те обърна в опустошение и ще бъдеш за учудване. </p>
<p id="v4"><sup><small>4</small></sup>  Ще разоря градовете ти, и ти ще запустееш; и ще познаеш, че Аз съм Господ. </p>
<p id="v5"><sup><small>5</small></sup>  Понеже си хранил непрекъсната омраза, и си предал израилтяните в силата на меча във времето на бедствието им, когато беззаконието им е стигнало до края си; </p>
<p id="v6"><sup><small>6</small></sup>  затова, заклевам се в живота Си, казва Господ Иеова, ще те предам на кръв, и кръв ще те преследва; понеже не си намразил кръвта, то кръв ще те преследва. </p>
<p id="v7"><sup><small>7</small></sup>  Така ще направя хълма Сиир да бъде за учудване и да запустее; и ще изтребя от него и оня, който минава, и оня, който се връща. </p>
<p id="v8"><sup><small>8</small></sup>  Ще напълня планините му с убитите му; по хълмовете ти, по долините ти, и по всичките ти реки ще паднат убитите от нож. </p>
<p id="v9"><sup><small>9</small></sup>  Ще обърна на вечно опустошение, и градовете ти няма да се населят; и ще познаете, че Аз съм Господ. </p>
<p id="v10"><sup><small>10</small></sup>  Понеже си рекъл: Тия два народа и тия две страни ще бъдат мои, и ние ще ги владеем, ако и да е бил Господ там, </p>
<p id="v11"><sup><small>11</small></sup>  затова, заклевам се в живота Си, казва Господ Иеова, ще постъпя според гнева и според завистта, която си показал поради омразата си към тях; и ще им се бъда познат, когато те съдя. </p>
<p id="v12"><sup><small>12</small></sup>  И ти ще познаеш, че Аз Господ чух всичките хули, които си произнесъл против Израилевите планини, като си рекъл: Те запустяха; нам са дадени за храна. </p>
<p id="v13"><sup><small>13</small></sup>  И с устата си говорихте високомерно против Мене, и казахте много думи против Мене; аз чух. </p>
<p id="v14"><sup><small>14</small></sup>  Така казва Господ Иеова: Когато се весели целият свят, Аз ще те направя пуст. </p>
<p id="v15"><sup><small>15</small></sup>  Както си се развеселил за дето запустя наследството на Израилевия дом, така направя на тебе; ще запустееш, хълме Сиир, и целият Едом, да! целият; и ще познаят, че Аз съм Господ. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/34">Езекил - глава 34</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/36">Езекил - глава 36</a></td>
      </tr>
    </tbody>
  </table>
</figure>
