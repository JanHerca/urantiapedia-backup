<!--
title: Езекил - глава 14
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/13">Езекил - глава 13</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/15">Езекил - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава дойдоха при мене някои от Израилевите старейшини та седнаха пред мене. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  И Господното слово дойде към мене и рече: </p>
<p id="v3"><sup><small>3</small></sup>  Сине човешки, тия мъже прегърнаха идолите си в сърцата си, и туриха беззаконието си като препънка пред лицето си; бива ли да се допитват тия до Мене? </p>
<p id="v4"><sup><small>4</small></sup>  Затова, говори им като им речеш: Така казва Господ Иеова: На всекиго от Израилевия дом, който прегърне идолите си в сърцето си, и тури беззаконието си като препънка пред лицето си, и дойде при пророка, Аз Господ ще му отговоря както подобава според многото му идоли, </p>
<p id="v5"><sup><small>5</small></sup>  за да хвана Израилевия дом за самото им сърце, понеже те всички станаха чужди за Мене чрез идолите си. </p>
<p id="v6"><sup><small>6</small></sup>  Затова, кажи на Израилевия дом: Така казва Господ Иеова: Покайте се, отвърнете се от идолите си, да! отвърнете лицата си от всичките си мерзости. </p>
<p id="v7"><sup><small>7</small></sup>  Защото на всекиго от Израилевия дом, или от чужденците, които пришелствуват в Израиля, който стане чужд за Мене като прегърне идолите си в сърцето си, и тури беззаконието си като препънка пред лицето си, и дойде при пророка, за да се допита до Мене чрез него, Аз Господ ще му отговоря непосредствено от Себе Си; </p>
<p id="v8"><sup><small>8</small></sup>  защото ще насоча лицето Си против такъв човек, ще го направя за учудване, за знамение и поговорка, и ще го отсека отсред людете Си; и ще познаете, че Аз съм Господ. </p>
<p id="v9"><sup><small>9</small></sup>  И ако би се подмамил пророкът да проговори дума, Аз Господ подмамих този пророк; и ще простра ръката Си върху него, та ще го изтребя отсред людете Си Израиля. </p>
<p id="v10"><sup><small>10</small></sup>  И ще понесат наказанието на беззаконието си, (наказанието на пророка ще бъде като наказанието на онзи, който би се допитвал чрез него), </p>
<p id="v11"><sup><small>11</small></sup>  за да не блуждае вече Израилевият дом от Мене, нито да се оскверняват вече с всичките си престъпления, но да бъдат Мои люде, и Аз да бъде техен Бог, казва Господ Иеова. </p>
<p id="v12"><sup><small>12</small></sup>  И Господното слово дойде към мене и рече: </p>
<p id="v13"><sup><small>13</small></sup>  Сине човешки, когато някоя земя Ми съгреши с коварство, и Аз простра ръката Си върху нея, и строша подпорката й от хляба, и пратя глад върху нея, и отсека от нея и човек и животно, </p>
<p id="v14"><sup><small>14</small></sup>  та ако тия трима мъже, Ное, Даниил и Иов, бяха всред нея, те щяха да избавят само своите си души чрез правдата си, казва Господ Иеова. </p>
<p id="v15"><sup><small>15</small></sup>  Ако бих докарал против земята люти зверове, и те я обезлюдяха, та да запустее, тъй че да не може някой да мине през нея от зверовете, </p>
<p id="v16"><sup><small>16</small></sup>  пак, и тримата тия мъже ако бяха всред нея, заклевам се в живота Си, казва Господ Иеова, те не щяха да избавят нито синове нито дъщери, само сами те щяха да се избавят, а земята щеше да запустее. </p>
<p id="v17"><sup><small>17</small></sup>  Или ако изнесях меч върху оная земя, и речех: Мечо, мини през земята, та да отсека от нея и човек и животно, </p>
<p id="v18"><sup><small>18</small></sup>  то и тримата тия мъже ако бяха всред нея, заклевам се в живота Си, казва Господ Иеова, те не щяха да избавят ни синове ни дъщери, но само те щяха да се избавят. </p>
<p id="v19"><sup><small>19</small></sup>  Или ако нанесях мор върху оная земя, и излеех яростта Си върху нея с кръв, та да отсека от нея и човек и животно, </p>
<p id="v20"><sup><small>20</small></sup>  пак, заклевам се в живота Си, казва Господ Иеова, ако бяха всред нея Ное, Даниил и Иов, те не щяха да избавят нито син нито дъщеря, но щяха да избавят само своите си души чрез правдата си; </p>
<p id="v21"><sup><small>21</small></sup>  прочее (така казва Господ Иеова), колко повече когато изпратя четирите Си тежки съдби върху Ерусалим, меча, глада, лютите зверове, и мора, та да отсека от него и човек и животно! </p>
<p id="v22"><sup><small>22</small></sup>  Но, ето, ще останат в него избавилите се, синове и дъщери, които ще се изнесат; ето, те ще излязат при вас, и ще видите постъпките им и делата им; и ще се утешите относно злото, което нанесох върху Ерусалим, да! относно всичко що нанесох върху него. </p>
<p id="v23"><sup><small>23</small></sup>  Те ще ви утешат, когато видите постъпките им и делата им; и ще познаете, че Аз не съм сторил без причина всичко това що съм сторил в него, казва Господ Иеова. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/13">Езекил - глава 13</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/15">Езекил - глава 15</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 14:1-23 <i>Езекиил: служение / преданост</i>: <a href="/bg/The_Urantia_Book/97#p8_3">КУ 97:8.3</a>. </li>
  <li id="fn2"><a href="#cite2">↑</a> 14:23 <i>Бог не е действал без причина</i>: <a href="/bg/The_Urantia_Book/2#p3_1">КУ 2:3.1</a>. </li>
</ol>
</div>
