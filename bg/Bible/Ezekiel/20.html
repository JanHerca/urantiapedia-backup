<!--
title: Езекил - глава 20
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/19">Езекил - глава 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/21">Езекил - глава 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А в седмата година, в петия месец, на десетия ден от месеца, някои от Израилевите старейшини дойдоха да се допитат до Господа, и седнаха пред мене. </p>
<p id="v2"><sup><small>2</small></sup>  И Господното слово дойде към мене и рече: </p>
<p id="v3"><sup><small>3</small></sup>  Сине човешки, говори на Израилевите старейшини и кажи им: Така казва Господ Иеова: Да се допитате до Мене ли сте дошли? Заклевам се в живота Си, казва Господ Иеова, не приемам да се допитате до мене. </p>
<p id="v4"><sup><small>4</small></sup>  Ще се застъпиш ли за тях, сине човешки? ще се застъпиш ли за тях? Покажи им мерзостите на техните бащи, като им речеш: </p>
<p id="v5"><sup><small>5</small></sup>  Така казва Господ Иеова: В деня, когато избрах Израиля, и се заклех към рода на Якововия дом, и им се открих в Египетската земя, и им се заклех като рекох: Аз съм Господ вашият Бог, - </p>
<p id="v6"><sup><small>6</small></sup>  в оня ден заклех им се, че ще ги изведа из Египетската земя и ще ги доведа в земя, която бях промислил за тях, земя дето тече мляко и мед, с която се хвалят всички страни. </p>
<p id="v7"><sup><small>7</small></sup>  И рекох им: Отхвърлете всеки мерзостите, които е поставил пред очите си, и не се осквернявайте с египетските идоли; Аз съм Господ вашият Бог. </p>
<p id="v8"><sup><small>8</small></sup>  Те обаче въстанаха против Мене и не искаха да Ме послушат; не отхвърлиха всеки мерзостите, които бе поставил пред очите си, нито оставиха египетските идоли. Тогава рекох да излея яростта Си върху тях, за да изчерпя гнева Си против тях всред Египетската земя. </p>
<p id="v9"><sup><small>9</small></sup>  Но подействувах заради името Си, да се не оскверни то пред народите, между които бяха, и пред които им се открих като ги изведох из Египетската земя, </p>
<p id="v10"><sup><small>10</small></sup>  Затова като ги изведох из Египетската земя, заведох ги в пустинята. </p>
<p id="v11"><sup><small>11</small></sup>  И дадох им повеленията Си и започнах ги със съдбите Си, които като извършва човек ще живее чрез тях. </p>
<p id="v12"><sup><small>12</small></sup>  Дадох им и съботите Си да бъдат знак между Мене и тях, за да познаят, че Аз Господ ги освещавам. </p>
<p id="v13"><sup><small>13</small></sup>  Но Израилевият дом въстана против Мене в пустинята; не ходиха в повеленията Ми, но отхвърлиха съдбите Ми, които като извършва човек ще живее чрез тях, и твърде много оскверниха съботите Ми. Тогава рекох да излея яростта Си върху тях в пустинята, за да ги изтребя. </p>
<p id="v14"><sup><small>14</small></sup>  Но подействувах заради името Си, да се не оскверни то пред народите, пред които бях ги извел. </p>
<p id="v15"><sup><small>15</small></sup>  При това, Аз им се заклех в пустинята, че не ще ги заведа в земята, която им бях дал, земя, гдето тече мляко и мед, с която се хвалят всичките страни, </p>
<p id="v16"><sup><small>16</small></sup>  защото отхвърлиха съдбите Ми, не ходиха в повеленията Ми, и оскверниха съботите Ми;. понеже сърцата им отиваха след идолите им. </p>
<p id="v17"><sup><small>17</small></sup>  Обаче, окото Ми ги пощади, та не ги изтребих, нито ги довърших в пустинята. </p>
<p id="v18"><sup><small>18</small></sup>  И рекох на чадата им в пустинята: Не ходете по повеленията на бащите си, нито се осквернявайте с идолите им. </p>
<p id="v19"><sup><small>19</small></sup>  Аз съм Господ вашият Бог; в Моите повеления ходете, и Моите съдби пазете и извършвайте ги; </p>
<p id="v20"><sup><small>20</small></sup>  освещавайте още и съботите Ми, и нека бъдат знак между Мене и вас, за да познаете, че Аз Господ съм ваш Бог. </p>
<p id="v21"><sup><small>21</small></sup>  Обаче, чадата въстанаха против Мене; не ходиха в повеленията ми, нито опазиха съдбите ми да ги вършат, които ако извършва човек, ще живее чрез тях, и оскверниха съботите Ми. Тогава рекох да излея яростта Си върху тях, за да изчерпя гнева Си против тях в пустинята. </p>
<p id="v22"><sup><small>22</small></sup>  Но оттеглих ръката Си, и подействувах заради името Си, да се не оскверни то пред народите, пред които ги бях извел. </p>
<p id="v23"><sup><small>23</small></sup>  При това, Аз им се заклех в пустинята, че ще ги разпръсна между народите, и ще ги разсея по разни страни, </p>
<p id="v24"><sup><small>24</small></sup>  защото не извършиха съдбите Ми, но отхвърлиха повеленията Ми, оскверниха съботите Ми, и очите им бяха към идолите на бащите им. </p>
<p id="v25"><sup><small>25</small></sup>  Затова, и Аз им дадох повеления, които не бяха добри, и съдби, чрез които не щяха да живеят, </p>
<p id="v26"><sup><small>26</small></sup>  и оставих ги да се осквернят в приносите си, дето превеждаха през огън всяко първородно, за да ги запустя, та да познаят, че Аз съм Господ. </p>
<p id="v27"><sup><small>27</small></sup>  Затова, сине човешки, говори на Израилевия дом, като им речеш: Така казва Господ Иеова: Още и в това Ме охулиха бащите ви, дето вършиха престъпления против Мене. </p>
<p id="v28"><sup><small>28</small></sup>  Защото, като ги доведох в земята, която бях се заклел да им дам, тогава разгледаха всеки висок хълм и всяко сенчесто дърво, и там принасяха жертвите си, там представяха оскърбителните си приноси, там полагаха благоуханията си, и там изливаха възлиянията си. </p>
<p id="v29"><sup><small>29</small></sup>  Тогава им рекох: Що е това високо място, на което отивате, та да се нарича Вама и до днес? </p>
<p id="v30"><sup><small>30</small></sup>  Затова, кажи на Израилевия дом - Така казва Господ Иеова: Като се осквернявате по примера на бащите си, и блудствувате с мерзостите им, </p>
<p id="v31"><sup><small>31</small></sup>  и до днес се осквернявате с всичките си идоли, като принасяте даровете си и превеждате синовете си през огъня, то до Мене ли ще се допитате, доме Израилев? Заклевам се в живота Си, казва Господ Иеова, не приемам да се допитате до Мене. </p>
<p id="v32"><sup><small>32</small></sup>  И онова, което размишлявате, никак няма да се сбъдне, дето казвате: Ще станем като народите, като племената на другите страни; ще служим на дървета и на камъни. </p>
<p id="v33"><sup><small>33</small></sup>  Заклевам се в живота Си, казва Господ Иеова, непременно с мощна ръка, с издигната мишца, и с излеяна ярост ще царувам над вас. </p>
<p id="v34"><sup><small>34</small></sup>  Като ви изведа измежду племената, и ви събера от страните, в които сте разпръснати с мощна ръка, с издигната мишца, и с излеяна ярост, </p>
<p id="v35"><sup><small>35</small></sup>  ще ви заведа в пустинята на заточение между племената, и там ще се съдя с вас лице с лице. </p>
<p id="v36"><sup><small>36</small></sup>  Както се съдих с бащите ви в пустинята на Египетската земя, така ще се съдя с вас, казва Господ Иеова. </p>
<p id="v37"><sup><small>37</small></sup>  Ще ви прекарам под жезъла и ще ви заведа във връзките на завета. </p>
<p id="v38"><sup><small>38</small></sup>  И ще изчистя отсред вас бунтовниците и ония, които вършат престъпления против Мене; ще ги извадя из земята, гдето пришелствуват; но те няма да влязат в Израилевата земя; и ще познаете, че Аз съм Господ. </p>
<p id="v39"><sup><small>39</small></sup>  А вие, доме Израилев, така казва Господ Иеова: Ако не искате да слушате Мене, идете, служете и за напред всеки на идолите си; но не осквернявайте вече светото Ми име с даровете си и с идолите си. </p>
<p id="v40"><sup><small>40</small></sup>  Защото на Моя свят хълм, на Израилевия висок хълм, казва Господ Иеова, там целият Израилев дом, всичките в страната, ще Ми служат; там ще ги приема, и там ще поискам приносите ви и първаците на даровете ви, както и всичките ви свети неща. </p>
<p id="v41"><sup><small>41</small></sup>  Ще ви приема като благоухание, когато ви изведа изсред племената и ви събера от страните, в които бяхте пръснати; и ще се осветя във вас пред народите. </p>
<p id="v42"><sup><small>42</small></sup>  И ще познаете, че Аз съм Господ, когато ви доведа в Израилевата земя, в страната, която се заклех да дам на бащите ви. </p>
<p id="v43"><sup><small>43</small></sup>  Там ще си спомните за постъпките си, и за всичките си дела, в които се осквернихте; и ще се погнусите сами от себе си поради всичките злини, които сторихте. </p>
<p id="v44"><sup><small>44</small></sup>  И ще познаете, че Аз съм Господ, когато така постъпя с вас заради името Си, а не според злите ви постъпки нито според развратните ви дела, доме Израилев, казва Господ Иеова. </p>
<p id="v45"><sup><small>45</small></sup>  И Господното слово дойде към мене и рече: </p>
<p id="v46"><sup><small>46</small></sup>  Сине човешки, насочи лицето си към юг и направи да капне словото ти към юг и пророкувай против леса на южното поле. </p>
<p id="v47"><sup><small>47</small></sup>  Кажи на южния лес: Слушай Господното слово. Така казва Господ Иеова: Ето, Аз ще запаля огън в тебе, който ще изяде всяка зелено дърво в тебе, и всяко сухо дърво; пламтящият пламък не ще угасне, а от него ще изгори цялата повърхност от юг до север. </p>
<p id="v48"><sup><small>48</small></sup>  Всяка твар ще види, че Аз Господ го запалих; няма да угасне. </p>
<p id="v49"><sup><small>49</small></sup>  Тогава рекох: Горко, Господи Иеова! Те казват за мене: Този не говори ли притчи? </p>
