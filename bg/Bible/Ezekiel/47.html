<!--
title: Езекил - глава 47
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/46">Езекил - глава 46</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/48">Езекил - глава 48</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава ме върна при вратата на дома; и, ето, вода извираше изпод прага на дома към изток; защото лицето на дома бе към изток; и водата слизаше изпод дясната страна на дома, при южната страна на олтара. </p>
<p id="v2"><sup><small>2</small></sup>  После ме изведе по пътя на северната порта, и ме преведе наоколо по външния път към външната порта, по пътя на портата, която гледа към изток; и, ето, вода течеше от дясната страна. </p>
<p id="v3"><sup><small>3</small></sup>  И човекът, който държеше мярката в ръката си, като излезе към изток премери хиляда лакти, и ме преведе през водата; водата бе до глезени. </p>
<p id="v4"><sup><small>4</small></sup>  Пак премери хиляда, и ме преведе през водата; водата бе до колене. Пак премери хиляда, и ме преведе; водата бе до кръста. </p>
<p id="v5"><sup><small>5</small></sup>  После премери хиляда, и беше станала река, през която не можах да премина; защото водата беше се издигнала и бе станала вода за плуване, река непроходима. </p>
<p id="v6"><sup><small>6</small></sup>  И рече ми: Видя ли, сине човешки? Тогава като ме заведе върна ме към брега на реката. </p>
<p id="v7"><sup><small>7</small></sup>  А когато се върнах, ето, при брега на реката твърде много дървета и от двете й страни. </p>
<p id="v8"><sup><small>8</small></sup>  Тогава ми рече: Тая вода изтича откъм източната страна, слиза към полето, и се влива в морето; и когато се излее в морето, водата му ще се изцери. </p>
<p id="v9"><sup><small>9</small></sup>  И всяко одушевено, с което морето изобилва, ще живее на всичките места дето би отишла тая пълна река; и там ще има твърде голямо множество риба по причина, че тая вода е дошла там и че водите на морето са се изцерили; понеже дето отиде реката, всичко ще живее. </p>
<p id="v10"><sup><small>10</small></sup>  И рибари ще стоят край нея от Енгади до Енеглаим, там ще простират мрежите си; рибите им ще бъдат твърде много по видовете си, като рибите на голямото море. </p>
<p id="v11"><sup><small>11</small></sup>  Но тинестите и блатистите му места няма да се изцерят; ще бъдат предадени на сол. </p>
<p id="v12"><sup><small>12</small></sup>  А край реката, по бреговете й от двете й страни, ще растат всякакви видове дървета за храна, чиито листа няма да вехнат, нито плодът им да оскъдее; всеки месец ще раждат нов плод, по причини че водата, която ги пои, изтича из светилището; и плодът им ще бъде за храна, а листът им за изцеление. </p>
<p id="v13"><sup><small>13</small></sup>  Така казва Господ Иеова: Ето пределите, по които ще наследите земята, като я разделите според дванадесетте Израилеви племена: Иосиф ще има два дяла. </p>
<p id="v14"><sup><small>14</small></sup>  Всеки както брат му ще наследите тая земя, за която се заклех, че ще я дам на бащите ви; да! тая земя ще ви се даде в наследство. </p>
<p id="v15"><sup><small>15</small></sup>  И ето границата на земята: На северната страна ще бъде от голямото море, по пътя за Етлон, до прохода на Седад; </p>
<p id="v16"><sup><small>16</small></sup>  после, Емат, Вирота, Сибраим, (който е между предела на Дамаск и предела на Емат), и Асаратихон, (който е при пределите на Ауран); </p>
<p id="v17"><sup><small>17</small></sup>  а границата от морето ще бъде Асеренан (при предела на Дамаск), а към север северната граница е Емат. Това е северната страна. </p>
<p id="v18"><sup><small>18</small></sup>  А източната, между Ауран, Дамаск и Галаад оттатък и Израилевата земя отсам, ще бъде Иордан, като я премерите от северната граница до източното море. Това е източната страна. </p>
<p id="v19"><sup><small>19</small></sup>  А към юг южната страна ще бъде от Тамар до водата на Мерива Кадис, и през Египетския поток до голямото море. Това, към юг, е южната страна. </p>
<p id="v20"><sup><small>20</small></sup>  А западната страна ще бъде голямото море от южната граница до прохода на Емат. Това е западната страна. </p>
<p id="v21"><sup><small>21</small></sup>  Така да разделите тая земя помежду си според Израилевите племена. </p>
<p id="v22"><sup><small>22</small></sup>  Да я разделите в наследство за вас и за чужденците, които пришелствуват между вас, които родят чада всред вас; тия нека ви бъдат като туземци между израилтяните; нека имат наследство с вас между Израилевите племена. </p>
<p id="v23"><sup><small>23</small></sup>  В което племе пришелствува чужденецът, там му дайте наследство, казва Господ Иеова. </p>
