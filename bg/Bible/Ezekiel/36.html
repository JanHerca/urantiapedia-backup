<!--
title: Езекил - глава 36
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/35">Езекил - глава 35</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/37">Езекил - глава 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И ти, сине човешки, пророкувай към Израилевите планини, като речеш: Израилеви планини, слушайте Господното слово. </p>
<p id="v2"><sup><small>2</small></sup>  Така казва Господ Иеова: Понеже неприятелят рече против вас: О хохо! и - Древните височини станаха наше владение, </p>
<p id="v3"><sup><small>3</small></sup>  затова, като пророкуваш речи: Така казва Господ Иеова: Понеже ви запустиха и погълнаха отвред, за да станете владение на другите народи, и станахте предмет на говоренето на устни, и на зли отзиви на людете, </p>
<p id="v4"><sup><small>4</small></sup>  затова, Израилеви планини, слушайте словото на Господа Иеова. Така казва Господ Иеова на планините и на хълмовете, на потоците и на долините, на запустелите пустоти и на напуснатите градове, които станаха корист и са за присмех на другите народи около тях, - </p>
<p id="v5"><sup><small>5</small></sup>  затова, казва Господ Иеова: Непременно в пламенната Си ревнивост говорих против другите народи, и против целия Едом, които с всесърдечна радост и с душевно презрение направиха Моята земя свое владение, за да я изхвърлят и разграбят; </p>
<p id="v6"><sup><small>6</small></sup>  затова, пророкувай за Израилевата земя, и кажи на планините и на хълмовете, на потоците и на долините: Така казва Господ Иеова: Ето, Аз говорих в ревността Си и в яростта Си, понеже понесох укор от народите; </p>
<p id="v7"><sup><small>7</small></sup>  затова, така казва Господ Иеова: Аз се заклех, че народите, които са около вас, непременно ще носят срама си. </p>
<p id="v8"><sup><small>8</small></sup>  А вие, Израилеви планини, ще изкарате клоновете си; и ще давате плода си на людете Ми Израиля; защото скоро ще дойдат. </p>
<p id="v9"><sup><small>9</small></sup>  Защото, ето, Аз съм за вас, и ще се обърна към вас, и вие ще бъдете обработвани и засявани. </p>
<p id="v10"><sup><small>10</small></sup>  И ще заселя върху вас много човеци, и целият Израилев дом, да! целия; и градовете ще се населят, и запустелите места ще се съградят. </p>
<p id="v11"><sup><small>11</small></sup>  И ще заселя върху вас много човеци и животни, които ще нараснат и се наплодят; и ще ви населя както бяхте по-напред, и ще ви сторя по-голямо добро отколкото в началото; и ще познаете, че Аз съм Господ. </p>
<p id="v12"><sup><small>12</small></sup>  Да! Ще направя да ходят по вас човеци, людете Ми Израил; те ще ви владеят, и вие ще им бъдете наследство, и за напред няма да ги обезчадите. </p>
<p id="v13"><sup><small>13</small></sup>  Така казва Господ Иеова: Понеже ви думат: Ти си земя, която поглъщаш човеци и обезчадваш людете си, </p>
<p id="v14"><sup><small>14</small></sup>  затова, няма вече да поглъщаш човеци, нито да обезчадваш вече народа си, казва Господ Иеова; </p>
<p id="v15"><sup><small>15</small></sup>  и няма вече да ти допусна да понесеш укор от народите, нито да носиш поругание от племената, и няма вече да направиш народа си да се препъва, казва Господ Иеова. </p>
<p id="v16"><sup><small>16</small></sup>  При това, Господното слово дойде към мене и рече: </p>
<p id="v17"><sup><small>17</small></sup>  Сине човешки, когато Израилевият дом живееха в земята си, те я оскверниха с постъпките си и с делата си; техните постъпки бяха пред мене отвратителни като нечистотата на отлъчена жена. </p>
<p id="v18"><sup><small>18</small></sup>  Затова, излях яростта Си върху тях поради кръвта, която бяха излели на земята, и поради идолите, с които я бяха омърсили; </p>
<p id="v19"><sup><small>19</small></sup>  разсях ги между народите, и те бидоха разпръснати по страните; според постъпките им и според делата им ги съдих. </p>
<p id="v20"><sup><small>20</small></sup>  И когато влязоха между народите гдето отидоха, омърсиха Моето свето име, тъй щото се говореше за тях: Тия са людете на Иеова, и из земята Му излязоха! </p>
<p id="v21"><sup><small>21</small></sup>  Смилих се обаче за светото Си име, което Израилевият дом бяха омърсили между народите, при които отидоха. </p>
<p id="v22"><sup><small>22</small></sup>  Затова, речи на Израилевия дом: Така казва Господ Иеова: Аз не правя това заради вас, доме Израилев, но заради Моето свето име, което омърсихте между народите, при които отидохте. </p>
<p id="v23"><sup><small>23</small></sup>  Аз ще осветя великото Си име, което е било омърсено между народите, което вие омърсихте между тях; и народите ще познаят, че Аз съм Господ, казва Иеова, когато се осветя у вас пред очите им. </p>
<p id="v24"><sup><small>24</small></sup>  Защото ще ви взема изсред народите, и ще ви събера от всичките страни, и ще ви доведа в земята ви. </p>
<p id="v25"><sup><small>25</small></sup>  Тогава ще поръся върху вас чиста вода, и ще се очистите; от всичките ви нечистоти и от всичките ви идоли ще ви очистя. </p>
<p id="v26"><sup><small>26</small></sup>  Ще ви дам и ново сърце, и нов дух ще вложа вътре във вас, и, като отнема каменното сърце от плътта ви, ще ви дам меко сърце. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  И ще вложа Духа Си вътре във вас, и ще ви направя да ходите в повеленията Ми, да пазите съдбите Ми, и да ги извършвате. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Ще живеете в земята, която дадох на бащите ви; и вие ще ми бъдете люде, и Аз ще бъда ваш Бог. </p>
<p id="v29"><sup><small>29</small></sup>  Ще ви спася от всичките ви нечистоти; и като призова живото, ще го умножа, и не ще вече да ви докарам глад. </p>
<p id="v30"><sup><small>30</small></sup>  Ще умножа плода на дървото и рожбите на полето, за да не ви се присмиват вече народите, за гдето гладувате. </p>
<p id="v31"><sup><small>31</small></sup>  Тогава, като си спомните нечестивите си постъпки и недобрите си дела, ще се отвратите сами от себе си пред очите си поради беззаконията си и поради мерзостите си. </p>
<p id="v32"><sup><small>32</small></sup>  Не заради вас правя Аз това, казва Господ Иеова, нека ви бъде известно. Засрамете се и се смутете поради постъпките си, доме Израилев! </p>
<p id="v33"><sup><small>33</small></sup>  Така казва Господ Иеова: В деня, когато ви очистя от всичките ви беззакония, ще направя и да се населят градовете, и запустелите места ще се съградят. </p>
<p id="v34"><sup><small>34</small></sup>  Опустошената земя ще се обработи, макар че е била пуста пред очите на всекиго, който минаваше. </p>
<p id="v35"><sup><small>35</small></sup>  И ще казват: Тая земя, която бе запустяла, стана като Едемската градина, и запустелите, опустошените, и разорените градове се укрепиха и населиха. <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  Тогава народите, останали около вас ще познаят, че Аз Господ съградих разореното и насадих запустялото. Аз Господ изговорих това, и ще го извърша. </p>
<p id="v37"><sup><small>37</small></sup>  Така казва Господ Иеова: При това, Израилевият дом ще Ме потърси, за да им го сторя. Ще ги умножа с човеци като стадо; </p>
<p id="v38"><sup><small>38</small></sup>  като стадото за жертва, като стадото, което пълни Ерусалим във време на определените празници, така човешки стада ще пълнят запустелите градове; и ще познаят, че Аз съм Господ. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/35">Езекил - глава 35</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/37">Езекил - глава 37</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 36:26 <i>Бог дава ново сърце, нов дух</i>: <a href="/bg/The_Urantia_Book/145#p2_7">КУ 145:2.7</a>.  <i>Трансформация</i>: <a href="/bg/The_Urantia_Book/143#p2_4">КУ 143:2.4</a>. </li>
  <li id="fn2"><a href="#cite2">↑</a> 36:26-27 <i>Следвайте новия учител в сърцата</i>: <a href="/bg/The_Urantia_Book/181#p2_14">КУ 181:2.14</a>.  <i>Изпрати Духа на истината</i>: <a href="/bg/The_Urantia_Book/193#p5_2">КУ 193:5.2</a>.  <i>Духът на истината ще бъде с вас</i>: <a href="/bg/The_Urantia_Book/181#p2_24">КУ 181:2.24</a>.  <i>Ще изпратя „духа си“</i>: <a href="/bg/The_Urantia_Book/180#p4_5">КУ 180:4.5</a>.  <i>Нов учител в сърцето</i>: <a href="/bg/The_Urantia_Book/181#p2_17">КУ 181:2.17</a>.  <i>Обещание за утешител</i>: <a href="/bg/The_Urantia_Book/180#p3_3">КУ 180:3.3</a>.  <i>Исус да излее духа Си</i>: <a href="/bg/The_Urantia_Book/141#p4_5">КУ 141:4.5</a>.  <i>Излей духа ми върху всяка плът</i>: <a href="/bg/The_Urantia_Book/181#p1_4">КУ 181:1.4</a>.  <i>Излей дух върху всяка плът</i>: <a href="/bg/The_Urantia_Book/190#p5_4">КУ 190:5.4</a>.  <i>Самотни вярващи без ново сърце</i>: <a href="/bg/The_Urantia_Book/194#p2_2">КУ 194:2.2</a>.  <i>Нов дух, жив в човешките сърца</i>: <a href="/bg/The_Urantia_Book/121#p7_5">КУ 121:7.5</a>.  <i>Духът на истината пречиства сърцето</i>: <a href="/bg/The_Urantia_Book/194#p3_19">КУ 194:3.19</a>.  <i>Дух на истината</i>: <a href="/bg/The_Urantia_Book/34#p5_5">КУ 34:5.5</a>.  <i>Дух на истината</i>: <a href="/bg/The_Urantia_Book/32#p5_8">КУ 32:5.8</a>.  <i>Синът излива дух върху плътта</i>: <a href="/bg/The_Urantia_Book/20#p1_6">КУ 20:1.6</a>.  <i>Духът се излива върху всяка плът</i>: <a href="/bg/The_Urantia_Book/52#p5_6">КУ 52:5.6</a>.  <i>Дух на истината</i>: <a href="/bg/The_Urantia_Book/21#p5_7">КУ 21:5.7</a>.  <i>Дух в човека (Дух на истината)</i>: <a href="/bg/The_Urantia_Book/103#p1_6">КУ 103:1.6</a>.  <i>Духът на истината живее в сърцата</i>: <a href="/bg/The_Urantia_Book/181#p1_5">КУ 181:1.5</a>.  <i>Духът на истината</i>: <a href="/bg/The_Urantia_Book/20#p6_8">КУ 20:6.8</a>.  <i>Духът на истината, дарен на всички</i>: <a href="/bg/The_Urantia_Book/194#p3_6">КУ 194:3.6</a>.  <i>Дух на истината</i>: <a href="/bg/The_Urantia_Book/191#p6_3">КУ 191:6.3</a>.  <i>Друг учител, Духът на истината</i>: <a href="/bg/The_Urantia_Book/176#p4_3">КУ 176:4.3</a>.  <i>Дух на истината</i>: <a href="/bg/The_Urantia_Book/120#p2_4">КУ 120:2.4</a>.  <i>Дух на истината</i>: <a href="/bg/The_Urantia_Book/146#p3_6">КУ 146:3.6</a>.  <i>Дух на истината</i>: <a href="/bg/The_Urantia_Book/180#p6_3">КУ 180:6.3</a>.  <i>Дух на истината</i>: <a href="/bg/The_Urantia_Book/137#p8_7">КУ 137:8.7</a>.  <i>Дух на истината</i>: <a href="/bg/The_Urantia_Book/120#p2_6">КУ 120:2.6</a>.  <i>Дух на истината</i>: <a href="/bg/The_Urantia_Book/34#p4_1">КУ 34:4.1</a>.  <i>Дух на истината</i>: <a href="/bg/The_Urantia_Book/34#p7_1">КУ 34:7.1</a>. </li>
  <li id="fn3"><a href="#cite3">↑</a> 36:27 <i>Част 3: Духът говори отвътре</i>: <a href="/bg/The_Urantia_Book/3#p1_4">КУ 3:1.4</a>.  <i>Той живее в нас</i>: <a href="/bg/The_Urantia_Book/3#p1_4">КУ 3:1.4</a>. </li>
  <li id="fn4"><a href="#cite4">↑</a> 36:35 <i>Едемската градина</i>: <a href="/bg/The_Urantia_Book/43#p6_2">КУ 43:6.2</a>. </li>
</ol>
</div>
