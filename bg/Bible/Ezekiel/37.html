<!--
title: Езекил - глава 37
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/36">Езекил - глава 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/38">Езекил - глава 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господната ръка биде върху мене, та ме изведе чрез Господния Дух и ме постави всред поле, което бе пълно с кости. </p>
<p id="v2"><sup><small>2</small></sup>  И преведе ме край тях наоколо; и, ето, имаше твърде много по отвореното поле; и, ето, бяха твърде сухи. </p>
<p id="v3"><sup><small>3</small></sup>  И рече ми: Сине човешки, могат ли да оживеят тия кости? И отговорих: Господи Иеова, Ти знаеш. </p>
<p id="v4"><sup><small>4</small></sup>  Пак ми рече: Пророкувай над тия кости и рече им: Сухи кости, слушайте Господното слово. </p>
<p id="v5"><sup><small>5</small></sup>  Така казва Господ Иеова на тия кости: Ето, ще направя да влезе във вас дух та ще оживеете; </p>
<p id="v6"><sup><small>6</small></sup>  ще туря и жили върху вас, ще ви облека с меса и ще ви покрия с кожа, и като туря дух у вас, ще оживеете; и ще познаете, че Аз съм Господ. </p>
<p id="v7"><sup><small>7</small></sup>  И тъй, пророкувах както ми бе заповядано; и като пророкувах, започна да гърми, и ето трус, и костите се събираха, кост с костта си. </p>
<p id="v8"><sup><small>8</small></sup>  И като погледнах, ето, жили и меса израснаха по тях, и кожа ги покри отгоре; дух, обаче, нямаше в тях. </p>
<p id="v9"><sup><small>9</small></sup>  Тогава ми рече: Пророкувай за духа; пророкувай, сине човешки, и речи на духа: Така казва Господ Иеова: Дойди, духо, от четирите ветрища и духни върху тия убити, за да оживеят. </p>
<p id="v10"><sup><small>10</small></sup>  Пророкувах, прочее, както ми заповяда; и духът влезе в тях, и те оживяха и изправиха се на нозете си, една твърде голяма войска. </p>
<p id="v11"><sup><small>11</small></sup>  Тогава ми рече: Сине човешки, тия кости са целият Израилев дом. Ето, те казват: Костите ни изсъхнаха, и надеждата ни се изгуби; ние сме загинали. </p>
<p id="v12"><sup><small>12</small></sup>  Затова, пророкувай и речи им: Така казва Господ Иеова: Ето, люде Мои, Аз ще отворя гробовете ви, и като ви изведа из гробовете ви, ще ви заведа в Израилевата земя. </p>
<p id="v13"><sup><small>13</small></sup>  И ще познаете, люде Мои, че Аз съм Господ, когато отворя гробовете ви и ви изведа из гробовете ви. </p>
<p id="v14"><sup><small>14</small></sup>  И като туря духа Си във вас, ще оживеете; и ще ви поставя във вашата си земя; и ще познаете, че Аз Господ изговорих това и го извърших, казва Господ. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Пак дойде Господното слово към мене и рече: </p>
<p id="v16"><sup><small>16</small></sup>  Ти, сине човешки, вземи си един жезъл та напиши на него: За Юда и за другарите му израилтяните; тогава вземи друг жезъл, та напиши на него: За Иосифа, жезъла на Ефрема и другарите му целия Израилев дом. </p>
<p id="v17"><sup><small>17</small></sup>  И съедини си ги един с друг в един жезъл, за да станат един в ръката ти. </p>
<p id="v18"><sup><small>18</small></sup>  И когато людете ти продумат и ти рекат: Няма ли да ни обясниш що искаш да кажеш с това? </p>
<p id="v19"><sup><small>19</small></sup>  Речи им: Така казва Господ Иеова: Ето, Аз ще взема Иосифовия жезъл, който е в ръката на Ефрема и на другарите му Израилевите племена, та ще ги туря към него, към Юдовия жезъл, и ще ги направя един жезъл; те ще бъдат един в ръката Ми. </p>
<p id="v20"><sup><small>20</small></sup>  И жезлите, на които си написал, нека бъдат в ръката ти пред очите им. </p>
<p id="v21"><sup><small>21</small></sup>  И речи им: Така казва Господ Иеова: Ето, Аз ще взема израилтяните изсред народите гдето са отишли, и като ги събера от всякъде, ще ги доведа в земята им; </p>
<p id="v22"><sup><small>22</small></sup>  и ще ги направя един народ в земята, върху Израилевите планини; един цар ще царува над всички тях; и не ще бъдат вече два народа, нито ще бъдат занапред разделени в две царства. </p>
<p id="v23"><sup><small>23</small></sup>  Те няма вече да се оскверняват с идолите си, нито с мерзостите си, нито с кое да било от престъпленията си; но ще ги избавя от всичките отстъпления, с които са съгрешили, и ще ги очистя; така те ще бъдат Мои люде, и Аз ще бъда техен Бог. </p>
<p id="v24"><sup><small>24</small></sup>  И слугата Ми Давид ще бъде цар над тях; над всички тях ще има един пастир; и те ще ходят в съдбите Ми, и ще пазят повеленията Ми и ще ги извършват. </p>
<p id="v25"><sup><small>25</small></sup>  Тоже ще живеят в земята, която дадох на слугата Си Якова, гдето живееха бащите ви; в нея ще живеят те, чадата им, и внуците им до века; и слугата Ми Давид ще им бъде княз до века. </p>
<p id="v26"><sup><small>26</small></sup>  При това, ще направя с тях завет на мир, който ще бъде вечен завет с тях; и като ги настаня, ще ги умножа, и ще положа светилището Си всред тях до века. </p>
<p id="v27"><sup><small>27</small></sup>  И скинията Ми ще бъде всред тях; и Аз ще бъда техен Бог, и те ще бъдат Мои люде. </p>
<p id="v28"><sup><small>28</small></sup>  Тогава народите ще познаят, че Аз Господ освещавам Израиля, когато светилището Ми бъде всред тях до века. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 37:14 <i>Божият дух живее в нас (Т/А)</i>: <a href="/bg/The_Urantia_Book/16#p9_4">КУ 16:9.4</a>.  <i>Дух в човека (Настройчик на мислите)</i>: <a href="/bg/The_Urantia_Book/103#p1_6">КУ 103:1.6</a>.  <i>Бог живее в душата ти</i>: <a href="/bg/The_Urantia_Book/133#p4_4">КУ 133:4.4</a>.  <i>Божият дух живее вътре</i>: <a href="/bg/The_Urantia_Book/167#p7_4">КУ 167:7.4</a>.  <i>Божият дух в теб (T/A)</i>: <a href="/bg/The_Urantia_Book/2#p5_6">КУ 2:5.6</a>.  <i>Божието царство е във вас</i>: <a href="/bg/The_Urantia_Book/195#p10_4">КУ 195:10.4</a>.  <i>Живият Дух на Отца (TA)</i>: <a href="/bg/The_Urantia_Book/146#p3_5">КУ 146:3.5</a>.  <i>Обитаващият дух</i>: <a href="/bg/The_Urantia_Book/134#p4_7">КУ 134:4.7</a>.  <i>Бог живее във вас</i>: <a href="/bg/The_Urantia_Book/148#p6_10">КУ 148:6.10</a>.  <i>Божият дух в човека</i>: <a href="/bg/The_Urantia_Book/34#p6_7">КУ 34:6.7</a>.  <i>Божият дух живее в нас</i>: <a href="/bg/The_Urantia_Book/133#p4_5">КУ 133:4.5</a>.  <i>Божият дух в нас</i>: <a href="/bg/The_Urantia_Book/141#p2_1">КУ 141:2.1</a>.  <i>Царството Божие вътре</i>: <a href="/bg/The_Urantia_Book/170#p2_20">КУ 170:2.20</a>.  <i>Божият дух във вас</i>: <a href="/bg/The_Urantia_Book/5#p2_3">КУ 5:2.3</a>.  <i>Бог живее в нас</i>: <a href="/bg/The_Urantia_Book/12#p7_12">КУ 12:7.12</a>.  <i>Божието царство е във вас</i>: <a href="/bg/The_Urantia_Book/140#p1_5">КУ 140:1.5</a>.  <i>Той живее в нас</i>: <a href="/bg/The_Urantia_Book/3#p1_4">КУ 3:1.4</a>.  <i>Царството във вас</i>: <a href="/bg/The_Urantia_Book/170#p1_8">КУ 170:1.8</a>.  <i>Божият дух живее в сърцето на човека</i>: <a href="/bg/The_Urantia_Book/131#p10_4">КУ 131:10.4</a>.  <i>Божият дух живее в човешката душа</i>: <a href="/bg/The_Urantia_Book/131#p10_2">КУ 131:10.2</a>.  <i>Вътрешен дух: Настройчикът</i>: <a href="/bg/The_Urantia_Book/107#p4_7">КУ 107:4.7</a>. </li>
</ol>
</div>
