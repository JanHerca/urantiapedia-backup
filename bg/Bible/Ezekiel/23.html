<!--
title: Езекил - глава 23
description: 
published: true
date: 2023-11-8T20:7:31Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/22">
          <span class="mdi mdi-arrow-left-drop-circle"></span><span class="pl-2">Езекил - глава 22</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/24">
          <span class="pr-2">Езекил - глава 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Господното слово пак дойде към мене и рече: </p>
<p id="v2"><sup><small>2</small></sup>  Сине човешки, имаше две жени, дъщери на една майка. </p>
<p id="v3"><sup><small>3</small></sup>  Те блудствуваха в младостта си; там бяха налягани гърдите им, и там бяха стискани девствените им съсци. </p>
<p id="v4"><sup><small>4</small></sup>  Имената им бяха Оола на по-голямата, и Оолива на сестра й; и те станаха Мои, и родиха синове и дъщери. А колкото за имената им, Оола е Самария, а Оолива Ерусалим. </p>
<p id="v5"><sup><small>5</small></sup>  Но когато беше Моя Оола блудствува, и залудя за любовниците си, съседите си асирийците, </p>
<p id="v6"><sup><small>6</small></sup>  синьо облечени управители и началници, всички привлекателни младежи, конници възсядали на коне. </p>
<p id="v7"><sup><small>7</small></sup>  И тя извърши блудствата си с тях, с всичките най-отбрани между асирийците; и за които да било залудяваше, с всички техни идоли тя се оскверни. </p>
<p id="v8"><sup><small>8</small></sup>  И тя не остави блудството си научено от Египет; защото лежеха с нея в младостта й, изтискаха девствените й съсци, и изливаха върху нея блудството си. </p>
<p id="v9"><sup><small>9</small></sup>  Затова, предадох я в ръцете на любовниците й, в ръцете на асирийците, за които залудяваше. </p>
<p id="v10"><sup><small>10</small></sup>  Те откриваха голотата й; откараха синовете и дъщерите й, а нея убиха с меч; и тя стана за посмешище между жените, защото извършиха съдби над нея. </p>
<p id="v11"><sup><small>11</small></sup>  А когато сестра й Оолива видя това, в полудата си разврати се повече от нея, и в блудствата си надмина блудствата на сестра си. </p>
<p id="v12"><sup><small>12</small></sup>  Залудя за съседите си асирийците светло облечени управители и началници, конници, възсядали на коне, всички привлекателни младежи. </p>
<p id="v13"><sup><small>13</small></sup>  И видях, че тя се оскверни; и двете тръгнаха в един път. </p>
<p id="v14"><sup><small>14</small></sup>  Тя даже притури на блудствата си; защото щом видя мъже изрисувани на стената, изрисувани с киновар образи на халдейци, </p>
<p id="v15"><sup><small>15</small></sup>  опасани с пояси около кръста си, носещи шарени гъжви на главите си, и всички с княжески изглед, прилични на вавилоняните от Халдейската земя, родината им, - </p>
<p id="v16"><sup><small>16</small></sup>  щом ги видя, тя залудя за тях, и изпрати посланици при тях в Халдея. </p>
<p id="v17"><sup><small>17</small></sup>  И вавилоняните дойдоха при нея в любовното легло и я оскверниха с блудството си; тя се оскверни с тях; и душата й се отврати от тях. </p>
<p id="v18"><sup><small>18</small></sup>  Така тя още откриваше блудствата си, откриваше голотата си; тогава душата Ми се отврати от нея, както беше се отвратила душата Ми от сестра й. </p>
<p id="v19"><sup><small>19</small></sup>  При все това, тя блудствуваше още повече, като си спомняше за дните на младостта си, когато блудствуваше в Египетската земя. </p>
<p id="v20"><sup><small>20</small></sup>  И залудя за любовниците си измежду тях, чиято плът е като плътта на осли, и семеизливането им като семеизливане на коне. </p>
<p id="v21"><sup><small>21</small></sup>  Така ти си ламтяла за невъздържаността на младостта си, когато гърдите ти се налягаха от Египтяните заради младите ти съсци. </p>
<p id="v22"><sup><small>22</small></sup>  Затова, Ооливо, така казва Господ Иеова: Ето, Аз ще подигна любовниците ти против тебе, от които се е отвратила душата ти, и ще ги докарам против тебе от всякъде; </p>
<p id="v23"><sup><small>23</small></sup>  вавилоняните и всичките халдейци, Фекод и Сое и Кое, и с тях всичките асирийци, - всички привлекателни младежи, управители и началници, пълководци и именити, всички възсядали на коне. </p>
<p id="v24"><sup><small>24</small></sup>  Те ще дойдат против тебе с оръжия и с колесници, с коли и с много племена, и ще се опълчат против тебе от всяка страна с щитове, щитчета и шлемове; и Аз ще им поверя съдба, и те ще съдят според своите съдби. </p>
<p id="v25"><sup><small>25</small></sup>  И като насоча против тебе ревнивостта Си, те ще постъпят с тебе яростно, ще отрежат носа ти и ушите ти; и останалите от тебе ще паднат от нож; те ще хванат синовете ти и дъщерите ти; и останалите от тях между тебе ще бъдат поядени от огън. </p>
<p id="v26"><sup><small>26</small></sup>  Ще съблекат и дрехите ти, и ще отнемат лъскавите ти накити. </p>
<p id="v27"><sup><small>27</small></sup>  Така ще направя да престане твоят разврат, и блудството ти, научено от Египетската земя; ти няма вече да подигнеш очи към тях, нито ще си наумиш вече за Египет; </p>
<p id="v28"><sup><small>28</small></sup>  Защото така казва Господ Иеова: Ето, ще те предам в ръката на ония, които мразиш, в ръката на ония, от които се е отвратила душата ти. </p>
<p id="v29"><sup><small>29</small></sup>  Те ще постъпят с омраза към небе, и като отнемат всичките ти трудове, ще те оставят гола и непокрита; и голотата на блудствата ти ще се открие, както разврата ти тъй и блудствата ти. </p>
<p id="v30"><sup><small>30</small></sup>  Това ще ти се направи понеже си блудствувала всред езичниците, и понеже си се осквернила с идолите им. </p>
<p id="v31"><sup><small>31</small></sup>  Така си ходила в пътя на сестра си; затова ще дам в ръката ти нейната чаша. </p>
<p id="v32"><sup><small>32</small></sup>  Така казва Господ Иеова: Ще изпиеш дълбоката и широка чаша на сестра си; ще бъдеш за присмех и поругание повече, отколкото можеш да понесеш. </p>
<p id="v33"><sup><small>33</small></sup>  Ще се изпълниш с пиянство и скръб, с чашата на смайването и на запустението, с чашата на сестра си Самария. </p>
<p id="v34"><sup><small>34</small></sup>  Ще я изпиеш и изцедиш, ще гризеш черепките й, и ще разкъсаш гърдите си; защото Аз го изрекох, казва Господ Иеова; </p>
<p id="v35"><sup><small>35</small></sup>  Затова, така казва Господ Иеова: Понеже си Ме забравила, и си Ме отхвърлила зад гърба си; затова понеси и ти възмездието на разврата си и блудствата си. </p>
<p id="v36"><sup><small>36</small></sup>  При това, Господ ми рече: Сине човешки, ще се застъпиш ли за Оола и Оолива? Тогава изяви им мерзостите им, - </p>
<p id="v37"><sup><small>37</small></sup>  че прелюбодействуваха, че има кръв в ръцете им, да! че прелюбодействуваха с идолите си, и че, за да бъдат изядени от тях, превеждаха през огън чадата, които Ми родиха; </p>
<p id="v38"><sup><small>38</small></sup>  още че това Ми сториха, - в същия ден оскверниха светилището Ми и омърсиха съботите Ми; </p>
<p id="v39"><sup><small>39</small></sup>  защото когато бяха заклали чадата си на идолите си, тогава в същия ден влизаха в светилището Ми, та го омърсиха; и, ето, така струваха всред дома Ми. </p>
<p id="v40"><sup><small>40</small></sup>  И още пратихте за мъже да дойдат от далеч, до които като се проводи пратеник, ето, дойдоха; и за тях си се окъпала, вапсала си очите си, и украсила си се с накити, </p>
<p id="v41"><sup><small>41</small></sup>  седнала си на великолепна постелка, с трапеза приготвена пред нея, и на нея си положила Моя темян и Моето масло. </p>
<p id="v42"><sup><small>42</small></sup>  И чуваха се гласове на едно множество, което живееше безгрижно при нея; и заедно с мъжете от простолюдието се въвеждаха пияници из пустинята; и туриха гривни на ръцете на тия две жени, и красиви венци на главите им. </p>
<p id="v43"><sup><small>43</small></sup>  Тогава рекох за престарялата в прелюбодействува: Сега ли ще блудствуват с нея, дори с нея! </p>
<p id="v44"><sup><small>44</small></sup>  И те влизаха при нея както влизат при блудница; така влизаха при тия невъздържани жени, при Оола и при Оолива. </p>
<p id="v45"><sup><small>45</small></sup>  Затова, справедливи мъже ще ги съдят както съдят прелюбодейците и както съдят жени, които проливат кръв; защото те са прелюбодейци, и има кръв в ръцете им. </p>
<p id="v46"><sup><small>46</small></sup>  Защото така казва Господ Иеова: Ще доведа множество против тях, и ще ги предам да бъдат тласкани и разграбени. </p>
<p id="v47"><sup><small>47</small></sup>  Множеството ще ги убие с камъни, и ще ги съсече със сабите си; ще избият синовете им и дъщерите, и ще изгорят къщите им с огън. </p>
<p id="v48"><sup><small>48</small></sup>  Така ще направя да престане разврата от земята, за да се научат всичките жени да не вършат разврат като вашия. </p>
<p id="v49"><sup><small>49</small></sup>  И ще въздадат върху вас развратните ви дела; и ще понасяте възмездието на греховете, извършени с идолите си; и ще познаете, че Аз съм Господ Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/22">
          <span class="mdi mdi-arrow-left-drop-circle"></span><span class="pl-2">Езекил - глава 22</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/24">
          <span class="pr-2">Езекил - глава 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
