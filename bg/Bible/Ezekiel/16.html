<!--
title: Езекил - глава 16
description: 
published: true
date: 2022-10-6T9:45:13Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/15">Езекил - глава 15</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/17">Езекил - глава 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Пак дойде към мене Господното слово и рече: </p>
<p id="v2"><sup><small>2</small></sup>  Сине човешки, направи да познае Ерусалим мерзостите си, като речеш: </p>
<p id="v3"><sup><small>3</small></sup>  Така казва Господ Иеова на ерусалимската дъщеря: Произходът ти и рождението ти е от Ханаанската земя; Баща ти бе амореец, а майка ти хетейка. </p>
<p id="v4"><sup><small>4</small></sup>  А при раждането ти, В деня, когато си се родила, пъпът ти не е бил отрязан, Нито си била къпана във вода, за да се очистиш, Със сол не си била насолявана, нито в пелени повивана. </p>
<p id="v5"><sup><small>5</small></sup>  Око не те е пощадило Та да ти направи някое от тия неща и да те пожали; Но в деня, когато си се родила, Понеже са се погнусили от тебе, Била си изхвърлена по лицето на полето. </p>
<p id="v6"><sup><small>6</small></sup>  И когато заминах край тебе и те видях, че се валяше в кръвта си, Рекох ти като беше в кръвта си: Да си жива; Да! Рекох ти като беше в кръвта си: Да си жива. </p>
<p id="v7"><sup><small>7</small></sup>  Направих те да нарастеш извънредно, като полската трева; И ти порасна и стана голяма, И достигна превъзходна красота; Гърдите ти се образуваха, и космите ти растяха; Но ти беше гола и непокрита. </p>
<p id="v8"><sup><small>8</small></sup>  И когато заминах край тебе и те погледнах, Ето, възрастта ти беше любовна възраст; И тъй, като прострях полата Си върху тебе, та покрих голотата ти, Клех ти се, и стъпих в завет с тебе, Казва Господ Иеова; и ти стана Моя. </p>
<p id="v9"><sup><small>9</small></sup>  Тогава те окъпах с вода; Да! измих кръвта ти от тебе, И помазах те с миро. </p>
<p id="v10"><sup><small>10</small></sup>  Облякох те още във везани дрехи, И те обух с чехли от язовски кожи, Опасах те с висон, И те покрих с копринена покривалка. </p>
<p id="v11"><sup><small>11</small></sup>  Украсих те още с накити, Турих гривни на ръцете ти И огърлица около шията ти, </p>
<p id="v12"><sup><small>12</small></sup>  Турих и колелце на ноздрите ти, Обеци на ушите ти, И славен венец на главата ти. </p>
<p id="v13"><sup><small>13</small></sup>  Така ти се украси със злато и сребро; И дрехите ти бяха от висон, коприна, и везано; Тя ядеше чисто брашно, мед, и масло; И стана превъзходно красива, И напреднала си дори до царско положение. </p>
<p id="v14"><sup><small>14</small></sup>  Ти още се прочу между народите по твоята хубост, Защото тя стана съвършена чрез Моето величие, С което те облякох, казва Господ Иеова. </p>
<p id="v15"><sup><small>15</small></sup>  Но поради известността си Ти си уповала на хубостта си и си блудствувала, И към всеки, който минаваше, си изливала блудството си; и то е станало негово. </p>
<p id="v16"><sup><small>16</small></sup>  И взела си от дрехите си, И като си украсила издигнатите си места с пъстри шарки Си блудствувала на тях. Такова нещо, не е било, нито ще бъде. </p>
<p id="v17"><sup><small>17</small></sup>  Тоже си взела лъскавите накити От Моето злато и от Моето с ребро, което Аз бях ти дал, И като си си направила от тях мъжки образи Си блудствувала с тях; </p>
<p id="v18"><sup><small>18</small></sup>  Взела си и везаните си дрехи та си ги покрила, И турила си пред тях Моето масло и Моя темян; </p>
<p id="v19"><sup><small>19</small></sup>  Също и Моя хляб, който ти дадох, - Чистото брашно, маслото и меда, с които те хранех, - Дори тия си положила пред тях за благоухание. Така стана, казва Господ Иеова. </p>
<p id="v20"><sup><small>20</small></sup>  При това, си взела синовете и дъщерите, Които си Ми родила, И тях си им пожертвувала да бъдат изядени. Малко ли бяха тия твои блудства </p>
<p id="v21"><sup><small>21</small></sup>  Та си заклала и чадата Ми, и си ги предала Да бъдат преведени през огъня за тях? <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  И във всичките си мерзости и блудства Не си помнила дните на младостта си, Когато ти беше гола и непокрита и се валяше в кръвта си. </p>
<p id="v23"><sup><small>23</small></sup>  И над всички тия си злини, (Горко, горко ти! казва Господ Иеова), </p>
<p id="v24"><sup><small>24</small></sup>  Съградила си за себе си и блудилище, И на всяка улица си направила за себе си издигнато място, </p>
<p id="v25"><sup><small>25</small></sup>  На всеки кръстопът си съградила издигнато място, Направила си хубостта си гнусна, И като си разтворила краката си на всеки, който минаваше, Блудствувала си твърде много. </p>
<p id="v26"><sup><small>26</small></sup>  Блудствувала си и с Египтяните, Едрите си съседи, И като си блудствувала, твърде много си Ме разгневила. </p>
<p id="v27"><sup><small>27</small></sup>  Ето, прочее, прострях ръката Си върху тебе, Намалих определената ти храна, и те предадох на волята на ония, Които те мразят, - на филистимските дъщери, Които се срамуват от твоите позорни постъпки. </p>
<p id="v28"><sup><small>28</small></sup>  Блудствувала си и с асирийците, Защо не си се наситила; Да! блудствувала си с тях, Но пак не си се наситила. </p>
<p id="v29"><sup><small>29</small></sup>  При това, си блудствувала твърде много. Дори до оная търговска земя, до Халдейската; И пак нито така си се наситила. </p>
<p id="v30"><sup><small>30</small></sup>  Колко е слабо сърцето ти, казва Господ Иеова, Като вършиш всички тия работи, Дело на безочлива блудница! </p>
<p id="v31"><sup><small>31</small></sup>  Защото си съградила блудилището си на всеки кръстопът, И си направила издигнатото си място във всяка улица, А пък не си станала като блудница, защото си презряла заплата, </p>
<p id="v32"><sup><small>32</small></sup>  Но си била като жена прелюбодейца, Която приема чужди мъже вместо своя си. </p>
<p id="v33"><sup><small>33</small></sup>  На всичките блудници дават заплата; Но ти даваш заплатите си и на всичките си любовници, И ги подкупваш, за да дохождат при тебе отвред И да блудствуват с тебе. </p>
<p id="v34"><sup><small>34</small></sup>  Тъй че в блудствата ти стана с тебе противното на онова, що става с другите жени, Защото никой не те следва, за да блудствува с тебе; И понеже ти даваш заплата, а на тебе заплата не дават, Пак, поради това, става с тебе противното. </p>
<p id="v35"><sup><small>35</small></sup>  Затова, чуй, блуднице, словото Господно. </p>
<p id="v36"><sup><small>36</small></sup>  Така казва Господ Иеова: Понеже си изливала парите си, И голотата ти се е открила в блудствата ти с любовниците ти, И поради всичките твои мерзостни идоли, И поради кръвта на чадата ти, които си им принесла, - </p>
<p id="v37"><sup><small>37</small></sup>  Поради тия неща, ето, Аз ще събера всичките твои любовници, С които си се наслаждавала, И всички, които си възлюбила, Заедно с всички, които си намразила, - Ще ги събера против тебе отвред, И ще им открия голотата ти, За да видят всичката ти голота. </p>
<p id="v38"><sup><small>38</small></sup>  И ще те съдя Според както се съдят такива жени, Които прелюбодействуват и проливат кръв; И ще нанеса върху тебе кръвно наказание с ярост и ревнование. </p>
<p id="v39"><sup><small>39</small></sup>  Тоже ще те предам в ръката им; И те ще съборят блудилището ти, Ще разорят издигнатите ти места, Ще те съблекат още от дрехите ти, Ще отнемат лъскавите ти накити, И ще те оставят гола и непокрита. </p>
<p id="v40"><sup><small>40</small></sup>  И ще доведат против тебе много народ, Които ще те убият с камъни И ще те прободат със сабите си. </p>
<p id="v41"><sup><small>41</small></sup>  Ще изгорят с огън къщите ти, И ще извършат съдби над тебе пред очите на много жени; И Аз ще те направя да се оставиш от блудството, И няма да даваш вече заплата. </p>
<p id="v42"><sup><small>42</small></sup>  Така ще се уталожи яростта Ми против тебе, И ревнованието ми спрямо тебе ще престане; И за ще утихна, и няма вече да се гневя. </p>
<p id="v43"><sup><small>43</small></sup>  Понеже не си си спомнила за дните на младостта си, Но си Ме дразнила във всичко това, Затуй, ето, и Аз ще възвърна върху главата ти постъпките ти, Казва Господ Иеова; И няма да извършиш тоя разврат Над всичките си мръсни дела. </p>
<p id="v44"><sup><small>44</small></sup>  Ето, всеки, който си служи с поговорки, Ще употреби тая поговорка против тебе, Като рече: Каквато майката, такава и дъщерята. </p>
<p id="v45"><sup><small>45</small></sup>  Ти си дъщеря на майка си, На оная, която отметна мъжа си и чадата си; Ти си сестра на сестрите си, Които отметнаха мъжете си и чадата си; Майка ви бе хетейка, а баща ви амореец. </p>
<p id="v46"><sup><small>46</small></sup>  По-голямата ти сестра е Самария, Тя и дъщерите й, които живеят от ляво ти; А по-малката ти сестра е Содом и дъщерите й, Които живеят отдясно ти. </p>
<p id="v47"><sup><small>47</small></sup>  А ти не си ходила само по техните пътища, Нито си направила само по техните мерзости, Но, като да беше това много малко, Си надминала разврата им във всичките им пътища. </p>
<p id="v48"><sup><small>48</small></sup>  В живота Си се заклевам, казва Господ Иеова, Ни сестра ти Содом направи, ни дъщерите й, Както направи ти и твоите дъщери. </p>
<p id="v49"><sup><small>49</small></sup>  Ето що беше беззаконието на сестра ти Содом, Нейното и на дъщерите й: Гордост, пресищане с храна, и безгрижно спокойствие; А сиромахът и немощният не подкрепяше; </p>
<p id="v50"><sup><small>50</small></sup>  Те се и възгордяха, и вършеха мерзости пред мене; Затуй, като видях това, махнах ги. </p>
<p id="v51"><sup><small>51</small></sup>  Също и Самария не е извършила нито половината от твоите грехове; Но ти си извършила много повече мерзости от тях, И оправда сестрите си във всичките мерзости, които си извършила. </p>
<p id="v52"><sup><small>52</small></sup>  Ти, която съдеше сестрите си, понеси сега срама си: Поради съгрешенията, които си извършила, по-гнусни от техните, Те са по-праведни от тебе; Затова, засрами се и ти, и понеси срама си. Понеже си оправдала сестрите си. </p>
<p id="v53"><sup><small>53</small></sup>  И Аз, като възвърна техните пленници, Пленниците на Содом и на дъщерите й, И пленниците на Самария и на дъщерите й, Ще възвърна тогава и твоите пленници заедно с тях, </p>
<p id="v54"><sup><small>54</small></sup>  За да понасяш безчестието си, И да се срамуваш за всичко, що си извършила, Като си станала утеха за тях. </p>
<p id="v55"><sup><small>55</small></sup>  Когато сестрите ти Содом и дъщерите й се върнат в предишното си състояние, И Самария и дъщерите й се върнат в предишното си състояние, Тогава ще се върнеш и ти и дъщерите ти в предишното си състояние. </p>
<p id="v56"><sup><small>56</small></sup>  Защото в дните на гордостта ти Името на сестрата си Содом не се чуваше от устата ти, </p>
<p id="v57"><sup><small>57</small></sup>  Преди да се открие твоето нечестие, Както се откри във времето, когато те укоряваха Сирийските дъщери, И всичките наоколо тях, и Филистимските дъщери, Които те презираха отвред. </p>
<p id="v58"><sup><small>58</small></sup>  Ти трябва да понесеш наказанието за разврата си И мерзостите си, казва Господ. </p>
<p id="v59"><sup><small>59</small></sup>  Защото така казва Господ Иеова: Аз ще постъпя с тебе както постъпи ти, Която си презряла клетвата и нарушила завета. </p>
<p id="v60"><sup><small>60</small></sup>  Обаче ще помня завета Си, Сключен с тебе в дните на младостта ти, И ще ти утвърдя вечен завет. </p>
<p id="v61"><sup><small>61</small></sup>  Тогава ще си спомниш за пътищата си, и ще се засрамиш, Когато приемеш сестрите си, по-големите си и по-малките си; И ще ти ги дам за дъщери, Но не по завета Ми с тебе. </p>
<p id="v62"><sup><small>62</small></sup>  А Моя завет с тебе ще утвърдя; И ще познаеш, че аз съм Господ, </p>
<p id="v63"><sup><small>63</small></sup>  За да си спомниш, и да се засрамиш, И да не отвориш вече устата си от срам, Когато ти простя за всичко, що си сторила, Казва Господ Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/15">Езекил - глава 15</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/17">Езекил - глава 17</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 16:21 <i>Почит към огъня</i>: <a href="/bg/The_Urantia_Book/85#p4_4">КУ 85:4.4</a>. </li>
</ol>
</div>
