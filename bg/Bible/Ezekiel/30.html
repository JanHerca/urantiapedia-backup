<!--
title: Езекил - глава 30
description: 
published: true
date: 2023-11-8T20:7:31Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Езекил - глава 29</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/31">
          <span class="pr-2">Езекил - глава 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Пак Господното слово дойде към мене и рече: </p>
<p id="v2"><sup><small>2</small></sup>  Сине човешки, пророкувай и речи: Така казва Господ Иеова: Лелекайте - Олеле за деня! </p>
<p id="v3"><sup><small>3</small></sup>  Защото е близо денят, дори е близо денят на Господа, облачен ден; ще бъде времето на езичниците. </p>
<p id="v4"><sup><small>4</small></sup>  Нож ще дойде върху Египет, и голямо измъчване ще има в Етиопия, когато убитите паднат в Египет, и когато откарат многото му население и сринат основите му. </p>
<p id="v5"><sup><small>5</small></sup>  Етиопяни, левийци, лидийци и всичките разноплеменни народи, Хув, и жителите на съюзните земи ще паднат заедно с тях от нож. </p>
<p id="v6"><sup><small>6</small></sup>  Така казва Господ: Ще паднат и ония, които подпират Египет, и гордата му сила ще се сниши; от Мигдол до Сиина ще паднат в него от нож, казва Господ Иеова. </p>
<p id="v7"><sup><small>7</small></sup>  И те ще запустеят между опустошените земи, и градовете му ще бъдат между разорените градове. </p>
<p id="v8"><sup><small>8</small></sup>  И ще познаят, че Аз съм Господ, когато туря огън в Египет, и се смажат всички, които му помагат. </p>
<p id="v9"><sup><small>9</small></sup>  В оня ден, вестители ще излязат от Мене с кораби, за да стреснат безгрижните етиопяни; и голямо измъчване ще ги нападне както в деня на Египет; защото, ето, иде. </p>
<p id="v10"><sup><small>10</small></sup>  Така казва Господ Иеова: При това, Аз ще погубя гяламото египетско население чрез ръката на Вавилонския цар Навуходоносора. </p>
<p id="v11"><sup><small>11</small></sup>  Той и людете му с него, страшните между народите, ще бъдат доведени, за да разорят земята; и ще изтеглят мечовете си против Египет, и ще изпълнят земята с убити. </p>
<p id="v12"><sup><small>12</small></sup>  Аз ще пресуша реките, ще продам земята в ръцете на зли човеци; и ще запустя земята и всичко, що има в нея чрез ръката на чужденци; Аз Господ го изрекох. </p>
<p id="v13"><sup><small>13</small></sup>  Така казва Господ Иеова: Ще погубя и кумирите, и ще махна от Мемфис нищожните идоли; не ще има вече княз от египетската земя и ще туря страх в Египетската земя. </p>
<p id="v14"><sup><small>14</small></sup>  Аз ще запустя Патрос, ще запаля огън в Танис, и ще извърша съдби в Но. </p>
<p id="v15"><sup><small>15</small></sup>  Ще излея яростта Си върху Египетската крепост Син, и ще изсека голямото население на Но. </p>
<p id="v16"><sup><small>16</small></sup>  И ще запаля огън в Египет; Син ще бъде в голямо измъчване. Но ще се съкруши, и Мемфис ще има противници всред бял ден. </p>
<p id="v17"><sup><small>17</small></sup>  Младежите на Илиупол и на Пивесет ще паднат от нож; а останалите ще отидат в плен. </p>
<p id="v18"><sup><small>18</small></sup>  И в Тафнес денят ще се помрачи, когато строша там хомотите на Египет, и гордата му сила ще престане в него; а него, облак ще го покрие, и дъщерите му ще отидат в плен. </p>
<p id="v19"><sup><small>19</small></sup>  Така ще извърша съдби над Египет; и ще познаят, че Аз съм Господ. </p>
<p id="v20"><sup><small>20</small></sup>  А в единадесетата година, в първия месец, на седмия ден от месеца, Господното слово дойде към мене и рече: </p>
<p id="v21"><sup><small>21</small></sup>  Сине човешки, строших мишцата на египетския цар Фараон; и, ето, тя не е била превързана за церене, или за да я обвият в превръзки, за да й се даде сила да държи нож. </p>
<p id="v22"><sup><small>22</small></sup>  Затова, така казва Господ Иеова: Ето, Аз съм против Египетския цар Фараона, и ще строша двете му мишци - и здравата и оная, която вече биде строшена; и ще направя ножът да падне от ръката му. </p>
<p id="v23"><sup><small>23</small></sup>  И ще разсея египтяните между народите, и ще ги разпръсна по страните. </p>
<p id="v24"><sup><small>24</small></sup>  Но ще укрепя мишците на Вавилонския цар, и ще туря меча Си в ръката му; а мишците на Фараона ще строша, и той ще охка пред него, както охка смъртно ранен човек. </p>
<p id="v25"><sup><small>25</small></sup>  Мишците обаче на Вавилонския цар ще засиля; а Фараоновите мишци ще отпаднат; и ще познаят, че Аз съм Господ, когато туря меча Си в ръката на вавилонския цар, и той я простря върху Египетската земя. </p>
<p id="v26"><sup><small>26</small></sup>  И ще разсея египтяните между народите и ще ги разпръсна по страните; и те ще познаят, че Аз съм Господ. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Езекил - глава 29</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/31">
          <span class="pr-2">Езекил - глава 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
