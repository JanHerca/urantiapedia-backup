<!--
title: Езекил - глава 28
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/27">Езекил - глава 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/29">Езекил - глава 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Пак Господното слово дойде към мене и рече: </p>
<p id="v2"><sup><small>2</small></sup>  Сине човешки, речи на тирския княз: Така казва Господ Иеова: Понеже се е надигнало сърцето ти, и ти си рекъл: Аз съм Бог, седя на Божието седалище всред моретата; а пък ти си човек, а не бог, ако и да си поставил сърцето си като че е Божие сърце; </p>
<p id="v3"><sup><small>3</small></sup>  (ето, ти си по-мъдър от Даниила; никаква тайна не се укрива от тебе; </p>
<p id="v4"><sup><small>4</small></sup>  с мъдростта и разума си ти си придобил богатство за себе си, и придобил си злато и сребро в съкровищниците си; </p>
<p id="v5"><sup><small>5</small></sup>  с голямата си мъдрост ти си придобил богатството си чрез търговията си, и сърцето ти се е надигнало поради богатството ти); </p>
<p id="v6"><sup><small>6</small></sup>  затова, така казва Господ Иеова: Понеже си поставил сърцето си като че е Божие сърце, </p>
<p id="v7"><sup><small>7</small></sup>  затова, ето, ще докарам против тебе чужденци, страшните между народите; и ще изтеглят сабите си против красивите произведения на твоята мъдрост, и ще помрачат блясъка ти; </p>
<p id="v8"><sup><small>8</small></sup>  ще те смъкнат в ямата; и ще умреш, както умират убитите, всред моретата. </p>
<p id="v9"><sup><small>9</small></sup>  Тогава ще кажеш ли пред онзи, който те убива: Аз съм бог? Но ти си човек, а не бог, в ръката на онзи, който те убива. </p>
<p id="v10"><sup><small>10</small></sup>  Ще умреш от ръката на чужденците както умират необрязаните; защото Аз го изрекох, казва Господ Иеова. </p>
<p id="v11"><sup><small>11</small></sup>  При това, Господното слово дойде към мене и рече: </p>
<p id="v12"><sup><small>12</small></sup>  Сине човешки, дигни плач за тирския цар, и кажи му: Така казва Господ Иеова: Ти си печат на съвършенство, пълен си с мъдрост и съвършен по хубост. </p>
<p id="v13"><sup><small>13</small></sup>  Ти бе в Божията градина, в Едем; ти бе обсипан с всякакви скъпоценни камъни; със сард, топаз, диамант, хрисолит, оникс, яспис, сапфир, антракт, смарагд и със злато; направата на тъпанчетата и на свирките ти е била приготвена за тебе в деня, когато си бил създаден. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Ти беше херувим, помазан, за да засеняваш; и Аз те поставих така, щото беше на Божия свят хълм; ти ходеше всред огнени камъни. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ти бе съвършен в постъпките си от деня, когато бе създаден, догдето се намери беззаконие в тебе. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  От много голямата ти търговия напълниха всичко всред тебе с насилие, и ти съгреши; затова те отхвърлих като скверен от Божия хълм, и те изтребих отсред огнените камъни, херувиме засеняващи! <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Сърцето ти се надигна поради хубостта ти; ти разврати мъдростта си поради блясъка си; Аз те хвърлих на земята, изложих те пред царете, за да те гледат. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Ти омърси светилищата си чрез многото си беззакония, чрез неправедната си търговия; затова, извадих огън изсред тебе, който те изяде, и те обърнах на пепел по земята пред очите на всички, които те гледат. </p>
<p id="v19"><sup><small>19</small></sup>  Всички, които те познаваха между племената, се удивиха на тебе; ужас си станал, и не ще те има до века. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  И Господното слово дойде към мене и рече: </p>
<p id="v21"><sup><small>21</small></sup>  Сине човешки, насочи лицето си към Сидон, и пророкувай против него, като речеш: </p>
<p id="v22"><sup><small>22</small></sup>  Така казва Господ Иеова: Ето, Аз съм против тебе, Сидоне, и ще си придобия слава всред тебе; и когато извърша съдби в него и се осветя чрез него, тогава ще познаят, че Аз съм Господ. </p>
<p id="v23"><sup><small>23</small></sup>  Защото ще изпратя в него мор, и кръв в улиците му; и убитите ще паднат всред него от нож, дошъл в него отвред; и ще познаят, че Аз съм Господ. </p>
<p id="v24"><sup><small>24</small></sup>  И между всички, които са около тях, не ще остане за Израилевия дом бодлива къпина или мъчителен трън, каквито им напакостяваха; и ще познаят, че Аз съм Господ Иеова. </p>
<p id="v25"><sup><small>25</small></sup>  Така казва Господ Иеова: Когато събера Израилевия дом от племената, между които са разпръснати, и се осветя чрез тях пред очите на народите, тогава ще живеят в своята земя, която дадох на слугата Си Якова. </p>
<p id="v26"><sup><small>26</small></sup>  Ще живеят в нея безопасно, да! ще построят къщи и ще насадят лозя; и ще живеят безопасно, когато извърша съдби върху всичките около тях, които са им напакостили; и ще познаят, че Аз съм Господ техният Бог. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 28:13 <i>Божиите градини</i>: <a href="/bg/The_Urantia_Book/43#p6_1">КУ 43:6.1</a>. </li>
  <li id="fn2"><a href="#cite2">↑</a> 28:14 <i>Светите планини на Бога</i>: <a href="/bg/The_Urantia_Book/53#p1_1">КУ 53:1.1</a>. </li>
  <li id="fn3"><a href="#cite3">↑</a> 28:15 <i>Бяхте перфектни, докато</i>: <a href="/bg/The_Urantia_Book/53#p1_1">КУ 53:1.1</a>. </li>
  <li id="fn4"><a href="#cite4">↑</a> 28:16-19 <i>Статус на бунтовниците</i>: <a href="/bg/The_Urantia_Book/53#p9_6">КУ 53:9.6</a>. </li>
  <li id="fn5"><a href="#cite5">↑</a> 28:17 <i>Луцифер се гордее с красотата си</i>: <a href="/bg/The_Urantia_Book/53#p1_3">КУ 53:1.3</a>.  <i>Гордост и заблуда</i>: <a href="/bg/The_Urantia_Book/53#p2_5">КУ 53:2.5</a>. </li>
  <li id="fn6"><a href="#cite6">↑</a> 28:19 <i>Познати се учудиха</i>: <a href="/bg/The_Urantia_Book/53#p9_7">КУ 53:9.7</a>. </li>
</ol>
</div>
