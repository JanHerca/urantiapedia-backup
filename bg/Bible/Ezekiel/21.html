<!--
title: Езекил - глава 21
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/20">Езекил - глава 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/22">Езекил - глава 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господното слово дойде към мене и рече: </p>
<p id="v2"><sup><small>2</small></sup>  Сине човешки, насочи лицето си към Ерусалим, и направи да капне словото ти към светите места, и пророкувай против Израилевата земя; </p>
<p id="v3"><sup><small>3</small></sup>  И кажи на Израилевата земя: Така казва Господ: Ето, Аз съм против тебе, и като изтегля ножа Си из ножницата ще отсека от тебе и праведния и нечестивия. </p>
<p id="v4"><sup><small>4</small></sup>  Прочее, понеже ще отсека от тебе и праведния и нечестивия, затова ножът Ми ще излезе из ножницата си против всяка твар, от юг до север; </p>
<p id="v5"><sup><small>5</small></sup>  и всяка твар ще познае, че Аз Господ изтеглих ножа Си из ножницата му; няма да се върне вече. </p>
<p id="v6"><sup><small>6</small></sup>  Затова ти, сине човешки, въздъхни; със съкрушен кръст и с огорчение въздъхни пред тях. </p>
<p id="v7"><sup><small>7</small></sup>  И когато ти рекат: Защо въздишаш? кажи: Поради известието, че иде; всяко сърце ще се стопи, всичките ръце ще ослабват, всеки дух ще примре, и всичките колена ще станат като вода; ето, иде, и ще се сбъдне, казва Господ Иеова. </p>
<p id="v8"><sup><small>8</small></sup>  И Господното слово дойде към мене и рече: </p>
<p id="v9"><sup><small>9</small></sup>  Сине човешки, пророкувай, казвайки: Така казва Господ: Речи: Меч! меч се остри, още се излъсква; </p>
<p id="v10"><sup><small>10</small></sup>  остри се, за да извърши голямо клане; излъсква се, за да лъщи. Можем ли, прочее, да се веселим? Това е жезълът на сина ми, който презира всяко дърво. </p>
<p id="v11"><sup><small>11</small></sup>  Даде се да се излъска да се държи в ръка; тоя меч е наострен и излъскан, за да се даде в ръката на погубителя. </p>
<p id="v12"><sup><small>12</small></sup>  Извикай и излелекай, сине човешки, защото той е върху людете Ми, върху всичките Израилеви първенци; ужас нападна людете Ми поради меча; затова, удари по бедрото си. </p>
<p id="v13"><sup><small>13</small></sup>  Защото има изпитание; и какво ако и презиращия жезъл не би съществувал вече, казва Господ Иеова? </p>
<p id="v14"><sup><small>14</small></sup>  Ти, прочее, сине човешки, пророкувай, и изпляскай с ръце; и нека мечът удвои, нека мечът утрои, числото на ранените; той е мечът на ранените големци, който ще ви обсади отвред. </p>
<p id="v15"><sup><small>15</small></sup>  Нанесох ужаса на меча против всичките им порти, за да се стопи всяко сърце, и за да се спъват по-често. Уви! приготви се, за да блести, наточи се, за да коли. </p>
<p id="v16"><sup><small>16</small></sup>  Стегни се мечо, нападни надясно; насочи се, нападни наляво; където и да се обърне лицето ти. </p>
<p id="v17"><sup><small>17</small></sup>  И Аз ще плесна с ръце и ще удовлетворя яростта Си. Аз Господ изговорих това. </p>
<p id="v18"><sup><small>18</small></sup>  Господното слово дойде пак към мене и рече: </p>
<p id="v19"><sup><small>19</small></sup>  При това, сине човешки, ти си определи два пътя, за да замине мечът на Вавилонския цар; и двата ще излизат от същата земя; и направи показалец, направи го при началото на пътя за града. </p>
<p id="v20"><sup><small>20</small></sup>  Определи път, за да мине мечът в Рава на амонците и в укрепения Ерусалим в Юда. </p>
<p id="v21"><sup><small>21</small></sup>  Защото Вавилонският цар се спря при раздвояването на пътя, гдето започват двата пътя, за да почародествува; разтърси стрелите, допита се до терафимите, прегледа черния дроб. </p>
<p id="v22"><sup><small>22</small></sup>  В десницата му е жребието за Ерусалим, за да се поставят стеноломи, да се даде заповед за клане, да се издигне глас с възклицание, да се поставят стеноломи срещу портите, да се издигнат могили, да се съградят крепости. </p>
<p id="v23"><sup><small>23</small></sup>  Но това ще бъде като суетно чародеяние пред очите на ония, които им се заклеха; обаче той ще им напомни беззаконието, за да се хванат. </p>
<p id="v24"><sup><small>24</small></sup>  Затова, така казва Господ Иеова: Понеже направихте да се помни беззаконието ви с откриването на престъпленията ви, тъй щото да се явят греховете ви във всичките ви дела, - понеже направихте себе си да бъдете спомнени, ще бъдете хванати в ръце. </p>
<p id="v25"><sup><small>25</small></sup>  А ти, смъртоносно ранени, скверни княже Израилев, чийто ден е настъпил, когато беззаконието е стигнало до края си, </p>
<p id="v26"><sup><small>26</small></sup>  така казва Господ Иеова: Снеми митрата и свали короната; тя няма вече да бъде такава; възвиси смирения, а смири възвисения. </p>
<p id="v27"><sup><small>27</small></sup>  Аз ще я катурна, катурна, катурна, та и това няма да трае, докле дойде оня, комуто принадлежи; и нему ще я дам. </p>
<p id="v28"><sup><small>28</small></sup>  И ти сине човешки, пророкувай като речеш: Така казва Господ Иеова за амонците и за тяхното укоряване. Кажи: Меч, меч е изтеглен, излъскан, за да коли, и блестящ, за да изтреби, </p>
<p id="v29"><sup><small>29</small></sup>  докато те виждат за тебе суетно видение, и докато чародествуват на тебе лъжа, от което ще бъдеш прострян на врата на смъртно ранените нечестивци, чиито ден е настъпил, когато беззаконието е стигнало до края си. </p>
<p id="v30"><sup><small>30</small></sup>  Върни го в ножницата му. На мястото гдето си бил създаден, в родната ти земя, ще те съдя. </p>
<p id="v31"><sup><small>31</small></sup>  Ще излея негодуванието Си върху тебе, с огнения Си гняв ще духна върху тебе, и ще те предам в ръцете на скотски мъже, които са вещи да погубят. </p>
<p id="v32"><sup><small>32</small></sup>  Ще станеш гориво за огън; кръвта ти ще бъде всред земята ти; не ще има вече спомен за тебе; защото Аз Господ изговорих това. </p>
