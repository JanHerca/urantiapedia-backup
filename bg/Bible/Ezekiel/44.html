<!--
title: Езекил - глава 44
description: 
published: true
date: 2022-10-6T9:45:13Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/43">Езекил - глава 43</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/45">Езекил - глава 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Той ме върна по пътя на външната порта на светилището, която гледа към изток; и тя бе затворена. </p>
<p id="v2"><sup><small>2</small></sup>  И Господ ми рече: Тая порта ще бъде затворена, няма да се отвори, и никой човек да не влезе през нея; защото Господ Израилевият Бог е влязъл през нея; затова, тя ще бъде затворена. </p>
<p id="v3"><sup><small>3</small></sup>  А князът, който като княз ще седне в нея, за да яде хляб пред Господа, той ще влезе през пътя на предверието на тая порта, и през същия път ще излезе. </p>
<p id="v4"><sup><small>4</small></sup>  Тогава ме заведе по пътя на северната порта срещу дома; и като погледнах, ето, Господният дом бе пълен с Господната слава; и паднах на лицето си. </p>
<p id="v5"><sup><small>5</small></sup>  И Господ ми рече: Сине човешки, внимавай в сърцето си, погледни с очите си, и чуй с ушите си всичко, което ти казвам за всичките наредби на Господния дом, и за всичките му закони; и забележи добре входа на дома, с всичките изходи и светилището. </p>
<p id="v6"><sup><small>6</small></sup>  И кажи на бунтовниците, сиреч, на Израилевия дом: Така казва Господ Иеова: Доме Израилев, нека ви са доволно всичките мерзости, които извършихте, </p>
<p id="v7"><sup><small>7</small></sup>  дето въведохте инородци, с необрязано сърце и необрязана плът, да бъдат в светилището Ми та да го мърсят, дори в Моя дом, и дето, когато принасяте хляба Ми, тлъстината и кръвта, престъпихте завета Ми, в прибавка на всичките ви други мерзости. </p>
<p id="v8"><sup><small>8</small></sup>  И не сте изпълнили службата на светите Ми неща, но сте поставили за себе си стражари над службата в светилището ми. </p>
<p id="v9"><sup><small>9</small></sup>  Така казва Господ Иеова: От всичките инородци, които са между израилтяните, никой инородец с необрязано сърце, и необрязана плът да не влиза в светилището Ми. </p>
<p id="v10"><sup><small>10</small></sup>  Но и левитите, които се отдалечиха от мене, когато заблуждаваше Израил, който заблуди от Мене и отиде след идолите си, те ще носят беззаконието си. </p>
<p id="v11"><sup><small>11</small></sup>  Но пак, те ще бъдат служители в светилището Ми, да надзирават върху портите на дома и да служат в дома; те ще колят всеизгарянията и жертвите на людете, и те ще стоят пред тях, за да им слугуват. </p>
<p id="v12"><sup><small>12</small></sup>  Понеже им слугуваха пред идолите им, и станаха спънка за увличане Израилевия дом в беззаконие, затова Аз дигнах ръката Си против тях, казва Господ Иеова; и те ще носят беззаконието си. </p>
<p id="v13"><sup><small>13</small></sup>  И няма да се приближават при мене, за да ми свещенодействуват, нито да се приближават при нищо от светите ми неща, нито при пресветите; но ще носят срама си и мерзостите, които извършиха. </p>
<p id="v14"><sup><small>14</small></sup>  Обаче, ще ги поставя стражари над службата на дома за всичката му прислуга, и за всичко, което ще се върши в него. </p>
<p id="v15"><sup><small>15</small></sup>  А левитските свещеници, Садоковите потомци, които извършваха службата на светилището Ми, когато израилтяните заблуждаваха от Мене, те нека се приближават при Мене, за да Ми служат, и нека стоят пред Мене да Ми принасят тлъстината и кръвта, казва Господ Иеова. </p>
<p id="v16"><sup><small>16</small></sup>  Те нека влизат в светилището Ми, и те нека се приближават при трапезата, за да Ми служат, и те нека извършват службата Ми. </p>
<p id="v17"><sup><small>17</small></sup>  И когато влизат в портите на вътрешния двор нека обличат ленени дрехи; да няма нищо вълнено на тях, докато служат в портите на вътрешния двор и в дома. </p>
<p id="v18"><sup><small>18</small></sup>  Нека имат ленени гъжви на главите си, нека имат и ленени гащи на кръста си; да не опасват нищо, което причинява пот. </p>
<p id="v19"><sup><small>19</small></sup>  А когато излизат във външния двор, във външния двор към людете, нека събличат дрехите, с които са служили, и като ги слагат в светите стаи нека обличат други дрехи, за да не освещават людете с одеждите си. </p>
<p id="v20"><sup><small>20</small></sup>  И да не бръснат главите си, нито да оставят космите си да растат, но само да стрижат главите си. </p>
<p id="v21"><sup><small>21</small></sup>  И никой свещеник да не пие вино, когато влиза във вътрешния двор. </p>
<p id="v22"><sup><small>22</small></sup>  И да не си вземе за жена вдовица или напусната; но да вземат девица от рода на Израилевия дом, или вдовица овдовяла от свещеник. </p>
<p id="v23"><sup><small>23</small></sup>  И нека учат людете Ми да различават между свето и несвето, и нека ги упътват да разпознават нечисто от чисто. </p>
<p id="v24"><sup><small>24</small></sup>  И в препирните те нека стоят да съдят; според Моите съдби нека ги съдят; и нека пазят законите Ми и повеленията Ми във всичките Ми определени празници; и нека освещават съботите Ми. </p>
<p id="v25"><sup><small>25</small></sup>  Да не се допират при мъртъв човек та да се осквернят; обаче за баща или за майка, за син или за дъщеря, за брат или за неженена сестра, за тях бива да се оскверняват. </p>
<p id="v26"><sup><small>26</small></sup>  А след като се очисти оскверненият и му минат седем дни, </p>
<p id="v27"><sup><small>27</small></sup>  тогава в деня, когато влиза в светилището, във вътрешния двор, за да служи в светилището, нека принася приноса си за грях, казва Господ Иеова. </p>
<p id="v28"><sup><small>28</small></sup>  А колкото за наследството им, Аз съм наследството им; да не им давате притежание в Израиля, защото Аз съм притежанието им. </p>
<p id="v29"><sup><small>29</small></sup>  Нека ядат хлебния принос, приноса за грях и приноса за престъпление; и всяко обречено нещо в Израиля да бъде тяхно. </p>
<p id="v30"><sup><small>30</small></sup>  И първенците от всичките първи рожби от всичко, и всеки принос от всичко, от всичките видове на вашите приноси, да бъдат на свещениците; тоже да давате на свещеника първака от тестото си, за да почива благословение на домовете ви. </p>
<p id="v31"><sup><small>31</small></sup>  Свещениците да не ядат никаква мърша или разкъсано от звяр, било птица или животно. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/43">Езекил - глава 43</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/45">Езекил - глава 45</a></td>
      </tr>
    </tbody>
  </table>
</figure>
