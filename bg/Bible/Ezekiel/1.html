<!--
title: Езекил - глава 1
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/2">Езекил - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В тридесетата година, четвъртия месец, на петия ден от месеца, като бях между пленниците при реката Ховар, отвориха се небесата, и аз видях Божии видения. </p>
<p id="v2"><sup><small>2</small></sup>  На петия ден от месеца в тая година, която бе петата от пленяването на цар Иоахина, </p>
<p id="v3"><sup><small>3</small></sup>  Господното слово дойде нарочно към свещеника Езекиила, син на Вузия, в Халдейската земя, при реката Ховар; и там Господната ръка биде върху него. </p>
<p id="v4"><sup><small>4</small></sup>  Видях, и, ето, вихрушка идеше от север, голям облак и пламнал огън, а около него сияние; и отсред него се виждаше нещо на глед като светъл метал, от средата на огъня. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Отсред него се виждаше и подобие на четири живи същества. И това беше изгледът им; те имаха човешко подобие. </p>
<p id="v6"><sup><small>6</small></sup>  Всяко от тях имаше четири лица, всяко имаше и четири крила. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Нозете им бяха прави нозе; и стъпалото на нозете им беше подобно на стъпало на телешка нога; и изпущаха искри като повърхността на лъскава мед. </p>
<p id="v8"><sup><small>8</small></sup>  И имаха човешки ръце под крилата си на четирите си страни; и на четирите лицата и крилата бяха така: </p>
<p id="v9"><sup><small>9</small></sup>  крилата им се съединяваха едно с друго; не се обръщаха като вървяха; всяко вървеше направо пред себе си. </p>
<p id="v10"><sup><small>10</small></sup>  А колкото за изгледа на лицата им, той беше като човешко лице; и четирите имаха лъвово лице от дясната страна; и четирите имаха волско лице от лявата; и четирите имаха орлово лице. </p>
<p id="v11"><sup><small>11</small></sup>  и лицата им и крилата им бяха обърнати нагоре; две крила на всяко се съединяваха едно с друго, и двете покриваха телата им. </p>
<p id="v12"><sup><small>12</small></sup>  И вървяха всяко направо пред себе си; гдето се носеше духа, там вървяха; като вървяха не се обръщаха. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  А колкото за подобието на живите същества, изгледът им бе като запалени огнени въглища, като изгледа на факли, които се движеха нагоре надолу между живите същества; огънят беше светъл, и светкавица изскачаше из огъня. </p>
<p id="v14"><sup><small>14</small></sup>  И живите същества блещукаха наглед като светкавица. </p>
<p id="v15"><sup><small>15</small></sup>  А като гледах живите същества, ето по едно колело на земята при живите същества, за всяко от четирите им лица, <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Изгледът на колелата и направата им бе като цвят на хрисолит; и четирите имаха еднакво подобие; а изгледът им и направата им бяха като че ли на колело в колело. </p>
<p id="v17"><sup><small>17</small></sup>  Когато вървяха, вървяха към четирите си страни; не се обръщаха като вървяха. </p>
<p id="v18"><sup><small>18</small></sup>  А колелата им бяха високи и страшни; и колелата около тия четири бяха пълни с очи. </p>
<p id="v19"><sup><small>19</small></sup>  И когато вървяха живите същества, и колелата вървяха край тях; и когато се издигаха живите същества от земята, и колелата се издигаха. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Гдето имаше да иде духът, там вървяха и те; там гдето духът имаше да иде, и колелата се издигаха край тях; защото духът на всяко от живите същества беше и в колелата му. </p>
<p id="v21"><sup><small>21</small></sup>  Когато вървяха ония, вървяха и тия; и когато стояха ония, стояха и тия; а когато ония се издигаха от земята, то и колелата се издигаха край тях; защото духът на всяко от живите същества беше и в колелата му. </p>
<p id="v22"><sup><small>22</small></sup>  А над главите на живите същества имаше подобие на един простор, на глед като цвят на страшен кристал, разпрострян над главите им. </p>
<p id="v23"><sup><small>23</small></sup>  А под простора крилата им бяха разпрострени, едно срещу друго; всяко същество имаше две, които покриваха телата им отсам; и всяко имаше две, които ги покриваха оттам. </p>
<p id="v24"><sup><small>24</small></sup>  И когато вървяха, чувах фученето на крилата им като бучене на големи води, като глас на Всесилния, шум на метеж като шум на войска. Когато се спираха, спущаха крилата си. </p>
<p id="v25"><sup><small>25</small></sup>  И глас се издаде от горе из простора, който бе над главите им; и като се спряха спуснаха крилата си. </p>
<p id="v26"><sup><small>26</small></sup>  И над простора, който бе върху главите им, се виждаше подобие на престол, наглед като камък сапфир; и върху подобието на престола имаше подобие на глед като човек, седящ на него на високо. </p>
<p id="v27"><sup><small>27</small></sup>  И видях нещо наглед като светъл метал, като изглед на огън в него от всяка страна; от това, което се виждаше, че е кръстът му, и нагоре, и от това, което се виждаше, че е кръстът му, и надолу видях като изглед на огън, обиколен със сияние. </p>
<p id="v28"><sup><small>28</small></sup>  Какъвто е изгледът на дъгата в облака в дъждовен ден, такъв бе изгледът на обикалящото сияние. Това бе изгледът на подобието на Господната слава. И когато го видях, паднах на лицето си, и чух глас на едного, който говореше. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 1:4,13, <i>Светимост</i>: <a href="/bg/The_Urantia_Book/39#p5_14">КУ 39:5.14</a>. </li>
  <li id="fn2"><a href="#cite2">↑</a> 1:4,14,22,27 <i>Закрити от светлина</i>: <a href="/bg/The_Urantia_Book/39#p5_14">КУ 39:5.14</a>. </li>
  <li id="fn3"><a href="#cite3">↑</a> 1:6,11,23 <i>Триещи се щитове</i>: <a href="/bg/The_Urantia_Book/39#p5_12">КУ 39:5.12</a>. </li>
  <li id="fn4"><a href="#cite4">↑</a> 1:12-14,19-24 <i>Отпътуване</i>: <a href="/bg/The_Urantia_Book/39#p5_14">КУ 39:5.14</a>. </li>
  <li id="fn5"><a href="#cite5">↑</a> 1:15-19 <i>Обороти на Вселената</i>: <a href="/bg/The_Urantia_Book/15#p3_7">КУ 15:3.7</a>. </li>
  <li id="fn6"><a href="#cite6">↑</a> 1:19-21 <i>Транспортни средства за товарене</i>: <a href="/bg/The_Urantia_Book/39#p5_13">КУ 39:5.13</a>. </li>
</ol>
</div>
