<!--
title: Езекил - глава 48
description: 
published: true
date: 2022-10-6T9:45:13Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/47">Езекил - глава 47</a></td>
        <td><a href="/bg/Bible/Ezekiel/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  А ето племената начиная от северния край, покрай пътя за Етлон, до прохода на Емат, и Асаренан (при предела на Дамаск, северно край Емат). И племената ще имат страните си към изток и към запад. Дан ще има един дял. </p>
<p id="v2"><sup><small>2</small></sup>  А до Дановата граница, от източната страна до западната страна, Асир ще има един дял. </p>
<p id="v3"><sup><small>3</small></sup>  А до Асировата граница, от източната страна до западната страна, Нефталим ще има един дял. </p>
<p id="v4"><sup><small>4</small></sup>  А до Нефталимовата граница, от източната страна до западната страна, Манасия ще има един дял. </p>
<p id="v5"><sup><small>5</small></sup>  А до Манасиевата граница, от източната страна до западната страна, Ефрем ще има един дял. </p>
<p id="v6"><sup><small>6</small></sup>  А до Ефремовата граница, от източната страна до западната страна, Рувим ще има един дял. </p>
<p id="v7"><sup><small>7</small></sup>  А до Рувимовата граница, от източната страна до западната страна, Юда ще има един дял. </p>
<p id="v8"><sup><small>8</small></sup>  И до Юдовата граница, от източната страна до западната страна, да бъде приносът, който ще посветите, двадесет и пет хиляди тръстики широк, а дълъг колкото всеки от другите дялове от източната страна до западната страна; и светилището да бъде всред него. </p>
<p id="v9"><sup><small>9</small></sup>  Приносът, който ще посветите Господу, да бъде двадесет и пет хиляди тръстики на длъж, и десет хиляди на шир. </p>
<p id="v10"><sup><small>10</small></sup>  И тоя свет принос да бъде за тях, за свещениците, дълъг към север двадесет и пет хиляди тръстики, широк към запад десет хиляди, широк и към изток десет хиляди, а дълъг към юг двадесет и пет хиляди; И Господното светилище ще бъде всред него. </p>
<p id="v11"><sup><small>11</small></sup>  Това да бъде за осветените свещеници от Садоковите потомци, които пазиха заръчването Ми и не се заблудиха, когато израилтяните се заблудиха, както се заблудиха левитите. </p>
<p id="v12"><sup><small>12</small></sup>  И тоя посветен принос от приноса на земята ще им бъде пресвет, до предела на левитите. </p>
<p id="v13"><sup><small>13</small></sup>  И съответстващ на границата на свещениците, левитите ще имат дял двадесет и пет хиляди тръстики дълъг и десет хиляди широк; цялата дължина да бъде двадесет и пет хиляди, и широчината десет хиляди. </p>
<p id="v14"><sup><small>14</small></sup>  От него да не продават, нито да го дават в размяна, нито да предадат на други земните първаци; защото делът им е свет Господу. </p>
<p id="v15"><sup><small>15</small></sup>  А петте хиляди тръстики, които остават в широчината срещу двадесет и петте хиляди, да бъдат за обща употреба, за града, за живеене и за пасбища; а градът да бъде всред него. </p>
<p id="v16"><sup><small>16</small></sup>  И ето мерките му: северната страна четири хиляди и петстотин тръстики, южната страна четири хиляди и петстотин, източната страна четири хиляди и петстотин и западната страна четири хиляди и петстотин. </p>
<p id="v17"><sup><small>17</small></sup>  И пасбищата на града да бъдат на север двеста и петдесет, на юг двеста и петдесет, на изток двеста и петдесет, и на запад двеста и петдесет. </p>
<p id="v18"><sup><small>18</small></sup>  И остатъкът от дължината, съответствуващ на светия принос, ще бъде десет хиляди тръстики на изток, и десет хиляди на запад; ще съответствува на светия принос; и рожбите му ще бъдат за храна на ония, които слугуват в града. </p>
<p id="v19"><sup><small>19</small></sup>  Ония от всичките Израилеви племена, които слугуват в града, да го обработват. </p>
<p id="v20"><sup><small>20</small></sup>  Цялото посветено място да бъде двадесет и пет хиляди тръстики на двадесет и пет хиляди; четвъртит ще направите светия принос, включително градското притежание. </p>
<p id="v21"><sup><small>21</small></sup>  И остатъкът да бъде за княза, от двете страни на светия принос и на градското притежание, пред посветеното място от двадесет и петте хиляди тръстики към източната граница, а на запад пред двадесет и петте хиляди към западната граница, съответстващ на всеки от дяловете; това да бъде за княза. А светият принос със светилището на дома ще бъде всред него. </p>
<p id="v22"><sup><small>22</small></sup>  И така, мястото от притежанието на Левитите и от притежанието на града, като е по средата между границата на Юда и границата на Вениамина, ще бъде на княза; на княза ще бъде. </p>
<p id="v23"><sup><small>23</small></sup>  А колкото за останалите племена: от източната страна до западната страна Вениамин ще има един дял. </p>
<p id="v24"><sup><small>24</small></sup>  А до Вениаминовата граница, от източната страна до западната страна, Симеон ще има един дял. </p>
<p id="v25"><sup><small>25</small></sup>  А до Симеоновата граница, от източната страна до западната страна, Исахар ще има един дял. </p>
<p id="v26"><sup><small>26</small></sup>  А до Исахаровата граница, от източната страна до западната страна, Завулон ще има един дял. </p>
<p id="v27"><sup><small>27</small></sup>  А до Завулоновата граница, от източната страна до западната страна, Гад ще има един дял. </p>
<p id="v28"><sup><small>28</small></sup>  А до Гадовата граница, на южната страна към юг, границата да бъде от Тамар до водата на Мерива Кадис, и през Египетския поток до голямото море. </p>
<p id="v29"><sup><small>29</small></sup>  Тая е земята, която ще разделите с жребие на Израилевите племена в наследсвто, и тия са дяловете на всяко от тях, казва Господ Иеова. </p>
<p id="v30"><sup><small>30</small></sup>  А ето предградията на града: на северната страна четири хиляди и петстотин тръстики по мярка; </p>
<p id="v31"><sup><small>31</small></sup>  а градските порти да се наричат с имената на Израилевите племена; три от портите да гледат към север - Рувимовата порта една, Юдовата порта една, и Левиевата порта една; </p>
<p id="v32"><sup><small>32</small></sup>  и на източната страна четири хиляди и петстотин тръстики, и три порти - Иосифовата порта една, Вениаминовата порта една, и Дановата порта една; </p>
<p id="v33"><sup><small>33</small></sup>  и на южната страна четири хиляди и петстотин тръстики по мярка, и три порти - Симеоновата порта една, Исахаровата порта една и Завулоновата порта една; </p>
<p id="v34"><sup><small>34</small></sup>  а на западната страна четири хиляди и петстотин тръстики, и три порти - Гадовата порта една, Асировата порта една и Нефталимовата порта една. </p>
<p id="v35"><sup><small>35</small></sup>  Окръжността да бъде осемнадесет хиляди тръстики; и от оня ден името на града ще бъде Иеовашама. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/47">Езекил - глава 47</a></td>
        <td><a href="/bg/Bible/Ezekiel/Index">Индекс</a></td>
        <td> </td>
      </tr>
    </tbody>
  </table>
</figure>
