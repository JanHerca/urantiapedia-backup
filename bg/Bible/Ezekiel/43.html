<!--
title: Езекил - глава 43
description: 
published: true
date: 2023-11-8T20:7:31Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/42">
          <span class="mdi mdi-arrow-left-drop-circle"></span><span class="pl-2">Езекил - глава 42</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/44">
          <span class="pr-2">Езекил - глава 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  После ме заведе при портата, портата, която гледа към изток; </p>
<p id="v2"><sup><small>2</small></sup>  и ето, славата на Израилевия Бог идеше от източния път; гласът Му беше като глас на много води; и светът сияеше от славата Му. </p>
<p id="v3"><sup><small>3</small></sup>  И видението, което видях, бе като видението, което видях, когато дойдох да пророкувам, че градът щял да се разруши; виденията бяха като видението, което видях при реката Ховар; и паднах на лицето си. </p>
<p id="v4"><sup><small>4</small></sup>  И Господната слава влезе в дома през пътя на портата, която гледа към изток. </p>
<p id="v5"><sup><small>5</small></sup>  И Духът ме дигна та ме заведе във вътрешния двор; и, ето, домът бе пълен с Господната слава. </p>
<p id="v6"><sup><small>6</small></sup>  И чух едного да ми говори из дома; и човек стоеше при мене и ми рече: </p>
<p id="v7"><sup><small>7</small></sup>  Сине човешки, това е мястото на престола Ми, и мястото на стъпалата на нозете Ми, гдето ще обитавам всред израилтяните до века; и Израилевият дом няма вече да омърси светото Ми име, ни те, ни царете им, с блудствата си или с труповете на идолитеси на високите си места. </p>
<p id="v8"><sup><small>8</small></sup>  Като поставиха своя праг при Моя праг и стълбовете на своите врати при стълбовете на Моите врати, така щото нямаше друго освен стената между Мене и тях, те мърсяха светото Ми име с мерзостите, които вършеха; затова, изтребих ги в гнева Си. </p>
<p id="v9"><sup><small>9</small></sup>  Сега нека отдалечат от Мене блудствата си и труповете на идолите си; и Аз ще обитавам всред тях до века. </p>
<p id="v10"><sup><small>10</small></sup>  Ти, сине човешки, покажи тоя дом на Израилевия дом, за да се засрамят поради престъпленията си; и нека измерят плана му. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  И ако се засрамят за всичко, което са сторили, покажи им чертежа на дома и образа му, изходите му и входовете му, всичките му разпореждания и всичките му наредби, [всичките му разпореждания] и всичките му закони, и опиши го пред тях, за да пазят всичките му разпореждания и всичките му наредби, и да ги извършват. </p>
<p id="v12"><sup><small>12</small></sup>  Ето законът на дома: Целият предел на върха на планината околовръст ще бъде пресвет. Ето, това е законът на дома. </p>
<p id="v13"><sup><small>13</small></sup>  И ето мерките на олтара в лакти, като се смята лакът един лакът и длан: Дълбочината му да бъде един лакът, и широчината му един лакът, и первазът му около краищата му една педя; това ще бъде основата на олтара. </p>
<p id="v14"><sup><small>14</small></sup>  А от дъното му, което е на земята, до долната полица да бъде два лакътя, и широчината един лакът; и от по-малката полица до по-голямата полица да бъде четири лакти, широчината един лакът. </p>
<p id="v15"><sup><small>15</small></sup>  И горната част на олтара да бъде четири лакти висока; а от огнището на олтара нагоре да има четири рога. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  И огнището на олтара да бъде дванадесет лакти на длъж и дванадесет на шир; да образува квадрат с четирите си страни. </p>
<p id="v17"><sup><small>17</small></sup>  И полицата да бъде четиринадесет лакти на длъж и четиринадесет на шир по четирите си страни; и первазът около него да бъде половин лакът; и дъното му един лакът наоколо, а стъпалата му да гледат към изток. </p>
<p id="v18"><sup><small>18</small></sup>  И рече ми: Сине човешки, така казва Господ Иеова: Тия са наредбите на олтара, в деня, когато го направят, за да принасят върху него всеизгаряния и да ръсят върху него кръв. </p>
<p id="v19"><sup><small>19</small></sup>  И на Левитските свещеници, които са от Садоковото потомство, които се приближават при Мене да Ми служат, казва Господ Иеова, да дадеш юнец в приноса за грях. </p>
<p id="v20"><sup><small>20</small></sup>  И като вземеш от кръвта му, да я туриш на четирите рога на олтара, на четирите ъгли на полицата, и на перваза наоколо; така ще го очистиш и ще направиш умилостивение за него. </p>
<p id="v21"><sup><small>21</small></sup>  После да вземеш и юнеца, който е в принос за грях, и нека го изгорят в определеното място на дома, вън от светилището. </p>
<p id="v22"><sup><small>22</small></sup>  А на втория ден да принесеш козел без недостатък в принос за грях; и така ще очистят олтара както го очистиха с юнеца. </p>
<p id="v23"><sup><small>23</small></sup>  Като свършиш чистенето му, да принесеш юнец без недостатък, и овен от стадото без недостатък. </p>
<p id="v24"><sup><small>24</small></sup>  И като ги принесеш пред Господа, свещениците нека хвърлят сол на тях, и нека ги принесат всеизгаряне Господу. </p>
<p id="v25"><sup><small>25</small></sup>  Седем дни да принасяш всеки ден козел в принос за грях; нека принасят тоже юнец и овен от стадото, които нямат недостатък. </p>
<p id="v26"><sup><small>26</small></sup>  Седем дни нека правят умилостивение за олтара и го чистят; така ще го осветят. </p>
<p id="v27"><sup><small>27</small></sup>  И като се свършат тия дни, от осмия ден нататък нека принасят свещениците всеизгарянията ви на олтара, и примирителните ви приноси; и Аз ще ви приема, казва Господ Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/42">
          <span class="mdi mdi-arrow-left-drop-circle"></span><span class="pl-2">Езекил - глава 42</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/44">
          <span class="pr-2">Езекил - глава 44</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 43:10 <i>Оригинален модел</i>: <a href="/bg/The_Urantia_Book/27#p2_1">КУ 27:2.1</a>. </li>
  <li id="fn2"><a href="#cite2">↑</a> 43:15-46:24 <i>Превъзходен пречистен ритуал</i>: <a href="/bg/The_Urantia_Book/97#p10_7">КУ 97:10.7</a>. </li>
</ol>
</div>
