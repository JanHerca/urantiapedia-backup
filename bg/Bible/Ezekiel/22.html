<!--
title: Езекил - глава 22
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/21">Езекил - глава 21</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/23">Езекил - глава 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  При това, Господното слово дойде към мене и рече: </p>
<p id="v2"><sup><small>2</small></sup>  А ти, сине човешки, ще се застъпиш ли, ще се застъпиш ли за кръвопролитния град? Тогава направи го да познае всичките си мерзости. </p>
<p id="v3"><sup><small>3</small></sup>  Речи, прочее: Така казва Господ Иеова: О, граде, който проливаш кръв всред себе си, та да дойде времето ти, и правиш кумири за своето осъждение, та да се оскверняваш! </p>
<p id="v4"><sup><small>4</small></sup>  Ти стана виновен за кръвта, която си пролял, и си се осквернил с кумирите, които си направил; направил си да наближава краят на дните ти, и дошъл си дори до края на на годините си; затова, направих те за укор на народите, и за поругание на всичките страни. </p>
<p id="v5"><sup><small>5</small></sup>  Ближните и далечните от тебе ще ти се поругаят, ти който си прочут по мерзост и изобилваш с безмирие. </p>
<p id="v6"><sup><small>6</small></sup>  Ето, Израилевите първенци са били в тебе, за да проливат кръв, всеки според силата си. </p>
<p id="v7"><sup><small>7</small></sup>  В тебе са презирали баща и майка; всред тебе са постъпили насилствено към чужденеца; в тебе са угнетявали сираче и вдовица. </p>
<p id="v8"><sup><small>8</small></sup>  Презирал си светите Ми вещи, и си осквернявал съботите Ми. </p>
<p id="v9"><sup><small>9</small></sup>  В тебе е имало мъже клеветници, за да проливат кръв; в тебе е имало ония, които са яли по планините; всред тебе са вършили разврат. </p>
<p id="v10"><sup><small>10</small></sup>  В тебе са откривали бащината си голота; в тебе са обезчестявали жена, отлъчена поради нечистотата й. </p>
<p id="v11"><sup><small>11</small></sup>  Един е извършил гнусота с жената на ближния си; друг е осквернил нечестиво снаха си; а друг в тебе е обезчестил сестра си, дъщеря на баща си. </p>
<p id="v12"><sup><small>12</small></sup>  В тебе са вземали подкупи, за да проливат кръв; ти си вземал лихва и придобивка; и с насилие си се обогатявал от ближните си; а Мене си забравил, казва Господ Иеова. </p>
<p id="v13"><sup><small>13</small></sup>  Ето, затова плеснах с ръце поради безчестната печалба, която си събрал, и поради кръвта, която бе всред тебе. </p>
<p id="v14"><sup><small>14</small></sup>  Ще издържи ли сърцето ти, или ще имат ли сила ръцете ти, в дните, когато Аз ще се разправя с тебе? Аз Господ изговорих това, и ще го извърша. </p>
<p id="v15"><sup><small>15</small></sup>  Ще те разпръсна между народите и разсея по страните, та ще изчистя от тебе като с огън нечистотата ти. </p>
<p id="v16"><sup><small>16</small></sup>  И ще бъдеш омърсен в себе си пред народите; И ще познаеш, че Аз съм Господ. </p>
<p id="v17"><sup><small>17</small></sup>  И Господното слово дойде към мене и рече: </p>
<p id="v18"><sup><small>18</small></sup>  Сине човешки, Израилевият дом ми стана шлак; те всички са мед и калай, желязо и олово всред пещта; те са шлак от сребро. </p>
<p id="v19"><sup><small>19</small></sup>  Затова, така казва Господ Иеова: Понеже вие всички станахте шлак, ето, затова ще ви събира всред Ерусалим. </p>
<p id="v20"><sup><small>20</small></sup>  Както събират всред пещта среброто и медта, желязото, оловото, и калая, за да раздухат огъня върху тях та да ги стопят, така в гнева Си и в яростта Си ще ви събера, и ще ви туря там и ви разтопя. </p>
<p id="v21"><sup><small>21</small></sup>  Да! Ще ви събера, и с огнения Си гняв ще духна върху вас, та ще се разтопите всред него. </p>
<p id="v22"><sup><small>22</small></sup>  Както се топи среброто в пещта, така ще се разтопите вие всред него, и ще познаете, че Аз Господ излях яростта Си върху вас. </p>
<p id="v23"><sup><small>23</small></sup>  И Господното слово дойде към мене и рече: </p>
<p id="v24"><sup><small>24</small></sup>  Сине човешки, кажи й: Ти си земя, която не се е очистила, и върху която не е валяло дъжд в деня на негодуванието. </p>
<p id="v25"><sup><small>25</small></sup>  Всред нея има заговор от пророците й; те поглъщат души като лъв, който реве и граби лова; вземат съкровища и скъпоценни вещи; умножиха числото на вдовиците всред нея. </p>
<p id="v26"><sup><small>26</small></sup>  Свещениците й престъпваха закона Ми и оскверняваха светите Ми вещи; не правеха разлика между свето и скверно, нито показваха на хората различието между нечисто и чисто; и криеха очите си от съботите Ми; и Аз съм осквернен всред тях. </p>
<p id="v27"><sup><small>27</small></sup>  Първенците всред нея са като вълци, които грабят лов, за да проливат кръв, за да погубват души, за да се обогатяват несправедливо. </p>
<p id="v28"><sup><small>28</small></sup>  И пророците й я мажеха с кал, като виждаха за тях суетни видения и пророкуваха лъжи, думайки: Така казва Господ Иеова, когато Господ не бе говорил. </p>
<p id="v29"><sup><small>29</small></sup>  Людете на тая земя прибягваха до притеснение и грабеха насилствено, да! угнетяваха сиромаха и немощния, и притесняваха чужденеца неправедно. </p>
<p id="v30"><sup><small>30</small></sup>  И като потърсих между тях мъж, който би застанал в пролома пред Мене заради страната, та да я не разоря, не намерих. </p>
<p id="v31"><sup><small>31</small></sup>  Затова, излях негодуванието Си върху тях, довърших ги с огнения Си гняв, и възвърнах върху главите им техните постъпки, казва Господ Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/21">Езекил - глава 21</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/23">Езекил - глава 23</a></td>
      </tr>
    </tbody>
  </table>
</figure>
