<!--
title: Езекил - глава 29
description: 
published: true
date: 2023-11-8T20:7:31Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/28">
          <span class="mdi mdi-arrow-left-drop-circle"></span><span class="pl-2">Езекил - глава 28</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/30">
          <span class="pr-2">Езекил - глава 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В десетата година, в десетия месец, на дванадесетия ден от месеца, Господното слово дойде към мене и рече: </p>
<p id="v2"><sup><small>2</small></sup>  Сине човешки, насочи лицето си против египетския цар Фараона, и пророкувай против него и против целия Египет. </p>
<p id="v3"><sup><small>3</small></sup>  Говори и речи: Така казва Господ Иеова: Ето, Аз съм против тебе, Фараоне египетски царю, великото чудовище, което лежиш всред реките си, което си рекло: Реката ми е моя; аз я направих за себе си. </p>
<p id="v4"><sup><small>4</small></sup>  Аз ще туря въдици в челюстите ти, и рибите в реките ти ще прилепя за люспите ти; и ще те извлека изсред реките ти с всичките риби в реките ти, прилепнали при люспите ти. </p>
<p id="v5"><sup><small>5</small></sup>  И ще те изхвърля в пустинята, тебе и всичките риби в реките ти; ще паднеш на отвореното поле; не ще се събереш нито прибереш; дадох те на земните зверове и на небесните птици за храна. </p>
<p id="v6"><sup><small>6</small></sup>  И всичките египетски жители ще познаят, че Аз съм Господ; защото бяха жезъл от тръстика за Израилевия дом. </p>
<p id="v7"><sup><small>7</small></sup>  Когато те взеха в ръка, ти се счупи, и промуши рамото на всички тях; и когато се облегнаха на тебе, ти се сломи и разклати кръста на всички тях. </p>
<p id="v8"><sup><small>8</small></sup>  Затова, така казва Господ Иеова: Ето, ще докарам меч върху тебе, и ще отсека от тебе и човек и животно. </p>
<p id="v9"><sup><small>9</small></sup>  И Египетската земя ще бъде опустошена и пуста; и ще познаят, че Аз съм Господ, защото рече: Реката е моя, и аз я направих. </p>
<p id="v10"><sup><small>10</small></sup>  Затова, ето, Аз съм против тебе и против реката ти; и ще обърна Египетската земя на пустота, разорение и опустошение, от Мигдол до Сиина и до границата на Етиопия. </p>
<p id="v11"><sup><small>11</small></sup>  Човешка нога не ще да мине през нея, нито нога на животно ще мине през нея, нито ще бъде населена за четиридесет години. </p>
<p id="v12"><sup><small>12</small></sup>  И ще обърна Египетската земя на пустиня между опустошените страни, и градовете й ще бъдат пусти за четиридесет години между разорените градове; и ще разсея Египтяните между народите и ще ги разпръсна по страните. </p>
<p id="v13"><sup><small>13</small></sup>  Но така казва Господ Иеова: На края на четиридесетте години ще събера Египтяните от племената, между които бяха разпръснати; </p>
<p id="v14"><sup><small>14</small></sup>  и ще доведа Египетските пленници, ще ги върна в земята Патрос, в родната земя, и ще бъдат там унижено царство. </p>
<p id="v15"><sup><small>15</small></sup>  Ще бъде най-униженото царство от царствата, и няма да се издигне вече над народите; защото ще ги намаля, за да не владеят вече над народите. </p>
<p id="v16"><sup><small>16</small></sup>  На Египет не ще уповае вече Израилевият дом, щото да му напомня беззаконието, когато погледнат към тях за помощ; и те ще познаят, че Аз съм Господ Иеова. </p>
<p id="v17"><sup><small>17</small></sup>  И в двадесет и седмата година, в първия месец, на първия ден от месеца, Господното слово дойде към мене и рече: </p>
<p id="v18"><sup><small>18</small></sup>  Сине човешки, вавилонският цар Навуходоносор накара войската си да извърши една толкова голяма работа против Тир, щото всяка глава стана плешива и всяко рамо ожулено; но пак не получи заплатата за Тир, ни той, нито войската му, за работата, която извърши против него. </p>
<p id="v19"><sup><small>19</small></sup>  Затова, така казва Господ Иеова: Ето, Аз давам Египетската земя на Вавилонския цар Навуходоносора; той ще откара многото й население, ще я обере, и ще вземе користи от нея; и това ще бъде заплатата на войската му. </p>
<p id="v20"><sup><small>20</small></sup>  Дадох му Египетската земя срещу труда, който положи; понеже се трудиха за Мене, казва Господ Иеова. </p>
<p id="v21"><sup><small>21</small></sup>  В оня ден ще направя да израсте рог на Израилевия дом, и ще ти дам да отвориш уста всред тях; и ще познаят, че Аз съм Господ. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/28">
          <span class="mdi mdi-arrow-left-drop-circle"></span><span class="pl-2">Езекил - глава 28</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/30">
          <span class="pr-2">Езекил - глава 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
