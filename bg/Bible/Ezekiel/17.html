<!--
title: Езекил - глава 17
description: 
published: true
date: 2022-10-6T9:45:13Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/16">Езекил - глава 16</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/18">Езекил - глава 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господното слово дойде към мене и рече: </p>
<p id="v2"><sup><small>2</small></sup>  Сине човешки, предложи гатанка, и кажи притча за Израилевия дом, като речеш: </p>
<p id="v3"><sup><small>3</small></sup>  Така казва Господ Иеова: Един голям орел, с големи крила и дълги пера, С гъста, пъстрошарена перушина, Дойде в Ливан, та откъсна най-високото клонче на кедъра. </p>
<p id="v4"><sup><small>4</small></sup>  Той откърши върховете на клончетата му Та ги занесе в търговска страна, Тури ги в търговски град. </p>
<p id="v5"><sup><small>5</small></sup>  Взе и от семето на земята Та го пося на плодородна почва; Постави го при много води, посади го като върба. </p>
<p id="v6"><sup><small>6</small></sup>  И то поникна и стана разстлана лоза, ниска на ръст, Чиито клончета се обръщаха към него, И корените й бяха под него. Така стана лоза, Пусна пръчки, и покара отрасли. </p>
<p id="v7"><sup><small>7</small></sup>  Имаше и друг голям орел с големи крила и гъста перушина; И, ето, от лехите гдето беше посадена Тая лоза разпростря корените си към него, И простря клончетата си към него, за да я напои. </p>
<p id="v8"><sup><small>8</small></sup>  Тя бе посадена на добра почва, при много води, За да пусне пръчки и да принесе плод, Та да стане добра лоза. </p>
<p id="v9"><sup><small>9</small></sup>  Речи: Така казва Господ Иеова: Ще благоуспее ли? Не ще ли изскубе той корените й, И отсече плода й, та да изсъхне, Да изсъхнат всичките й пресни листа, Даже без да има голяма сила или много люде, Които да я изскубят из корен? </p>
<p id="v10"><sup><small>10</small></sup>  Ето, дори ако и посадена, ще благоуспее ли? Не ще ли изсъхне съвсем Щом я досегне източният вятър? Ще изсъхне в лехите, гдето бе израснала. </p>
<p id="v11"><sup><small>11</small></sup>  При това Господното слово дойде към мене и рече: </p>
<p id="v12"><sup><small>12</small></sup>  Кажи сега на бунтовния дом: Не проумявате ли що значи това? Поясни им - Ето, вавилонският цар дойде в Ерусалим Та взе царя му и първенците му, И ги заведе със себе си във Вавилон; </p>
<p id="v13"><sup><small>13</small></sup>  Взе и от царския род та свърза договор с него, Като го направи да се закълне; И отведе силните на страната, </p>
<p id="v14"><sup><small>14</small></sup>  За да се унижи царството, И да се не издигне, Но да се утвърди като пази договора му. </p>
<p id="v15"><sup><small>15</small></sup>  Обаче той въстана против него, и прати свои посланици в Египет, За да му дадат коне и много люде. Ще благоуспее ли? ще се избави ли оня, който прави това? Или като нарушава договора ще избегне ли? </p>
<p id="v16"><sup><small>16</small></sup>  Заклевам се в живота Си, казва Господ Иеова, В мястото гдето живее царят, който го е поставил цар, Чиято клетва той е презрял и чийто договор е нарушил, Непременно там ще умре при него всред Вавилон. </p>
<p id="v17"><sup><small>17</small></sup>  И Фараон със силната си войска и с голямото си множество Няма да направи за него нищо във войната, При все че издига могили и гради укрепления, за да погуби много души. </p>
<p id="v18"><sup><small>18</small></sup>  Защото той презря клетвата и наруши договора; И, ето, след като даде ръка си, Пак стори всичко това. Той няма да се отърве. </p>
<p id="v19"><sup><small>19</small></sup>  Затова, така казва Господ Иеова: Заклевам се в живота Си, наистина ще възвърна върху главата му Клетвата Ми, която е презрял, И договора Ми, който е нарушил. </p>
<p id="v20"><sup><small>20</small></sup>  Ще разпростра мрежата Си върху него, Та ще се хване в примката Ми; Ще го закарам във Вавилон, И там ще се съдя с него за престъплението, Което извърши против Мене. </p>
<p id="v21"><sup><small>21</small></sup>  И всичките му бежанци с всичките му полкове Ще паднат от нож, А останалите ще се разпръснат към всичките ветрища; И ще познаете, че Аз Господ изговорих това. </p>
<p id="v22"><sup><small>22</small></sup>  Така казва Господ Иеова: Ще взема и от върха на високия кедър и ще го посадя; Ще откърша от върховете на младите му клончета едно крехко клонче, И ще го посадя на планина висока и отлична; </p>
<p id="v23"><sup><small>23</small></sup>  На високата Израилева планина ще го посадя; И то ще изкара клончета, ще дава плод, И ще стане великолепен кедър; Под него ще обитават всички птици от всякакъв вид, Под сянката на клоните му ще живеят. </p>
<p id="v24"><sup><small>24</small></sup>  И всичките дървета на полето ще познаят, Че Аз Господ сниших високото дърво, възвисих ниското дърво, Изсуших зеленото дърво, и направих сухото дърво да се раззеленее. Аз Господ изговорих това, и ще го извърша. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/16">Езекил - глава 16</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/18">Езекил - глава 18</a></td>
      </tr>
    </tbody>
  </table>
</figure>
