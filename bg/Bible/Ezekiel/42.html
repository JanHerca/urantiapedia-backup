<!--
title: Езекил - глава 42
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/41">Езекил - глава 41</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/43">Езекил - глава 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава ме изведе във външния двор при пътя към север: и заведе ме в стаята, която бе срещу отделеното място, и срещу зданието към север. </p>
<p id="v2"><sup><small>2</small></sup>  В лицето му, което беше сто лакти дълго, имаше северната врата; а широчината му бе петдесет лакти. </p>
<p id="v3"><sup><small>3</small></sup>  Срещу двадесетте лакти, които принадлежаха на вътрешния двор, и срещу пода, който принадлежеше на външния двор, имаше галерия срещу галерия на третия етаж. </p>
<p id="v4"><sup><small>4</small></sup>  И пред стаите имаше коридор десет лакти широк навътре - път сто лакти дълъг; и вратите на стаите бяха към север. </p>
<p id="v5"><sup><small>5</small></sup>  А най-горните стаи бяха по-тесни, понеже галериите отнемаха от тях повече, отколкото от долните и средните етажи на зданието. </p>
<p id="v6"><sup><small>6</small></sup>  Защото те бяха на третия етаж, и нямаха стълбове като стълбовете на дворовете; затова, най-горният етаж се стесняваше повече нежели най-долният и средният етаж, почвайки от земята. </p>
<p id="v7"><sup><small>7</small></sup>  И на външната стена, която бе от страните на стаите, към външния двор, пред стаите, дължината бе петдесет лакти. </p>
<p id="v8"><sup><small>8</small></sup>  Защото дължината на стаите, които бяха във външния двор беше петдесет лакти; и, ето, пред храма имаше сто лакти. </p>
<p id="v9"><sup><small>9</small></sup>  А под тия стаи беше входът от изток като се отива към тях от външния двор. </p>
<p id="v10"><sup><small>10</small></sup>  Стаите бяха в дебелината на дворовата стена към изток, пред определеното място, и пред зданието. </p>
<p id="v11"><sup><small>11</small></sup>  И коридорът пред тях беше на изглед като коридора пред стаите, които бяха към север; имаха еднаква дължина и широчина; и всичките им изходи бяха според техните кроежи и според техните врати. </p>
<p id="v12"><sup><small>12</small></sup>  И като имаше врати на стаите, които бяха на юг, така имаше и врата гдето почваше коридорът, коридорът право срещу стената към изток като се влиза в тях. </p>
<p id="v13"><sup><small>13</small></sup>  Тогава ми рече: Северните стаи и южните стаи, които са пред отделеното място, са светите стаи, гдето свещениците, които се приближават при Господа, ще ядат пресветите неща; и хлебния принос, приноса за грях, и приноса за престъпление; защото мястото е свето. </p>
<p id="v14"><sup><small>14</small></sup>  Когато свещениците влизат в храма, да не излизат от светото място във външния двор, но там да слагат дрехите, с които служат, защото са свети; а когато обличат други дрехи, тогава да се приближават при онова, което принадлежи на людете. </p>
<p id="v15"><sup><small>15</small></sup>  А като свърши измерванията на дома отвътре, изведе ме по портата, която гледа към изток, и измери дома околовръст. </p>
<p id="v16"><sup><small>16</small></sup>  Като измери източната страна с тръстикова мярка, тя беше петстотин тръстики, измерена наоколо с тръстикова мярка. </p>
<p id="v17"><sup><small>17</small></sup>  Като измери северната страна, тя беше петстотин тръстики, измерена наоколо с тръстиковата мярка. </p>
<p id="v18"><sup><small>18</small></sup>  Измери южната страна с тръстиковата мярка; тя беше петстотин тръстики. </p>
<p id="v19"><sup><small>19</small></sup>  После се обърна към западната страна и я измери с тръстиковата мярка; тя беше петстотин тръстики. </p>
<p id="v20"><sup><small>20</small></sup>  Измери го от четирите страни. Имаше и стена околовръст, дълга петстотин тръстики и широка петстотин тръстики, за да отделя светото от несветото място. </p>
