<!--
title: Езекил - глава 33
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/32">Езекил - глава 32</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/34">Езекил - глава 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господното слово дойде към мене и рече: </p>
<p id="v2"><sup><small>2</small></sup>  Сине човешки, говори на людете си и кажи им: Когато нанеса меча върху някоя земя, и людете на оная земя вземат някой човек изпомежду си и си го поставят за страж, </p>
<p id="v3"><sup><small>3</small></sup>  и той, като види че мечът иде върху земята, затръби и предупреди людете, </p>
<p id="v4"><sup><small>4</small></sup>  тогава, ако мечът дойде и постигне някого, който чуе гласа на тръбата, а не се пази, кръвта му ще бъде на главата му. </p>
<p id="v5"><sup><small>5</small></sup>  Той е чул гласа на тръбата, а не се е свестил; кръвта му ще бъде върху него; когато, ако беше се свестил, той би избавил живота си: </p>
<p id="v6"><sup><small>6</small></sup>  Но ако види стражът, че мечът иде и не затръби, и людете не се свестят, и мечът дойде и постигне някого от тях, той наистина биде постигнат поради беззаконието си; но кръвта му ще изискам от ръката на стража. </p>
<p id="v7"><sup><small>7</small></sup>  Така е и с тебе, сине човешки; Аз те поставих страж на Израилевия дом; чуй, прочее, словото из устата Ми, и предупреди ги от Моя страна. </p>
<p id="v8"><sup><small>8</small></sup>  Когато казвам на беззаконника: Беззаконнико, непременно ще умреш, а ти не проговориш, за да предупредиш беззаконника да се върне от пътя си, оня беззаконник ще умре за беззаконието си, обаче от твоята ръка ще изискам кръвта му. </p>
<p id="v9"><sup><small>9</small></sup>  Но ако предупредиш беззаконника да се върне от пътя си, а не се върне от пътя си, той ще умре за беззаконието си, а ти си избавил душата си. </p>
<p id="v10"><sup><small>10</small></sup>  Затова, сине човешки, речи на Израилевия дом: Вие така говорихте, казвайки: Престъпленията ни и греховете ни са върху нас, и ние тлеем поради тях; как тогава ще живеем? </p>
<p id="v11"><sup><small>11</small></sup>  Речи им: Заклевам се в живота Си, казва Господ Иеова, не благоволя в смъртта на нечестивия, но да се върне нечестивият от пътя си и да живее. Върнете се, върнете се от лошите си пътища; защо да умрете, доме Израилев? <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Затова, сине човешки, кажи на людете си: Правдата на праведния няма да го избави в деня, когато престъпи; и нечестивият няма да падне поради нечестието си, също както праведният не ще може да живее поради правдата си в деня, когато съгреши. </p>
<p id="v13"><sup><small>13</small></sup>  Когато река на праведния, че непременно ще живее, а той като уповае на правдата си, извърши неправда, то ни едно от неговите праведни дела няма да се спомни; а поради неправдата, която е извършил, той ще умре. </p>
<p id="v14"><sup><small>14</small></sup>  И когато кажа на нечестивия: Непременно ще умреш; а той се върне от греха си и постъпи законно и праведно; - </p>
<p id="v15"><sup><small>15</small></sup>  ако нечестивият повърне залог, върне грабнатото, ходи в повеленията на живота, и не върши неправда, непременно ще живее; няма да умре; </p>
<p id="v16"><sup><small>16</small></sup>  ни един от греховете, които е извършил няма да се помни против него; той е постъпил законно и праведно; непременно ще живее. </p>
<p id="v17"><sup><small>17</small></sup>  Но твоите люде казват: Господният път не е прав. Обаче техният път не е прав. </p>
<p id="v18"><sup><small>18</small></sup>  Когато праведният се върне от правдата си и извърши неправда, то поради нея ще умре. </p>
<p id="v19"><sup><small>19</small></sup>  А когато беззаконникът се върне от беззаконието си и постъпи законно и праведно, той ще живее поради това. </p>
<p id="v20"><sup><small>20</small></sup>  Вие обаче казвате: Господният път не е прав. Доме Израилев, ще ви съдя всекиго според постъпките му. </p>
<p id="v21"><sup><small>21</small></sup>  В дванадесетата година от плена ни, в десетия месец, на петия ден от месеца, дойде при мене един бежанец от Ерусалим и каза: Градът се превзе. </p>
<p id="v22"><sup><small>22</small></sup>  А вечерта, преди да дойде бежанецът, Господната ръка биде върху мене и отваряше устата ми, докле дойде той при мене заранта; и тъй, устата ми се отвориха, и не бях вече ням. </p>
<p id="v23"><sup><small>23</small></sup>  И Господното слово дойде към мене и рече: </p>
<p id="v24"><sup><small>24</small></sup>  Сине човешки, тия, които живеят в ония опустошени места в Израилевата земя, говорят, казвайки: Авраам бе само един, но пак наследи земята; а ние сме мнозина; нам се даде земята в наследство. </p>
<p id="v25"><sup><small>25</small></sup>  Затова, кажи им: Така казва Господ Иеова: Вие ядете месо с кръвта му, подигате очи към идолите си и проливате кръв; и ще владеете ли земята? </p>
<p id="v26"><sup><small>26</small></sup>  Вие се облягате на меча си, вършите мерзости, и осквернявате всеки жената на ближния си; и ще владеете ли земята? </p>
<p id="v27"><sup><small>27</small></sup>  Кажи им това: Така казва Господ Иеова: Заклевам се в живота Си, ония, които са в опустошените места, непременно ще паднат от нож; и който е на отворено поле ще го предам на зверовете да го изядат; а които са в крепостите и в пещерите ще измрат от мор. </p>
<p id="v28"><sup><small>28</small></sup>  И ще обърна земята на пустота и да бъде за удивление, и горделивата й сила ще престане; и Израилевите планини ще запустеят, та да няма кой да минава. </p>
<p id="v29"><sup><small>29</small></sup>  Тогава ще познаят, че Аз съм Господ, който обърна земята на пустота и да бъде за удивление, поради всичките мерзости, които сториха. </p>
<p id="v30"><sup><small>30</small></sup>  А колкото за тебе, сине човешки, твоите люде приказват за тебе при стените и вратите на къщите, и като говорят един на друг, всеки на брата си, казва: Дойдете сега та чуйте що е словото, което излиза от Господа. </p>
<p id="v31"><sup><small>31</small></sup>  Те дохождат при тебе както дохождат людете, та седят пред тебе като Мои люде, и слушат твоите думи, но не ги изпълняват; защото с устата си показват много любов, но сърцето им отива след печалбите им. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  ето, ти им си като любима песен от човек, който има сладък глас и свири добре; защото слушат думите ти, а не ги изпълняват. </p>
<p id="v33"><sup><small>33</small></sup>  А когато настане това, (и ето, иде), тогава ще познаят, че е имало пророк между тях. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/32">Езекил - глава 32</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/34">Езекил - глава 34</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 33:11 <i>Бог обича нечестивите</i>: <a href="/bg/The_Urantia_Book/131#p10_4">КУ 131:10.4</a>. </li>
  <li id="fn2"><a href="#cite2">↑</a> 33:31 <i>Устите показват любов</i>: <a href="/bg/The_Urantia_Book/165#p4_8">КУ 165:4.8</a>. </li>
</ol>
</div>
