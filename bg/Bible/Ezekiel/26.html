<!--
title: Езекил - глава 26
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/25">Езекил - глава 25</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/27">Езекил - глава 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А в единадесетата година, на първия ден от месеца, Господното слово дойде към мене и рече: </p>
<p id="v2"><sup><small>2</small></sup>  Сине човешки, понеже Тир рече против Ерусалим: О хохо! строши се оня, който беше порта на племената! обърна се към Мене! ще се напълня аз като запустя той! </p>
<p id="v3"><sup><small>3</small></sup>  Затова, каза казва Господ Иеова: Ето, Аз съм против тебе, Тире, и ще подигна против тебе много народи, както морето подига вълните си. </p>
<p id="v4"><sup><small>4</small></sup>  Те ще сринат стените на Тир и ще съборят кулите му; и Аз ще изстържа пръстта от него, и ще го направя гола скала. </p>
<p id="v5"><sup><small>5</small></sup>  Ще бъде място за простиране мрежи всред морето; защото Аз го изрекох, казва Господ Иеова; и ще стане корист на народите, </p>
<p id="v6"><sup><small>6</small></sup>  И селата му, които са в полето ще бъдат изтребени с нож; и ще познаят, че Аз съм Господ. </p>
<p id="v7"><sup><small>7</small></sup>  Защото така казва Господ Иеова: Ето, ще доведа от север против Тир вавилонския цар Навуходоносор, цар на царе, с коне, с колесници, и с конници, с множество, и с много люде. </p>
<p id="v8"><sup><small>8</small></sup>  Той ще изтреби с нож селата ти в полето; а против тебе ще издигне укрепления, ще направи могили против тебе, и ще се опълчи против тебе с щитове; </p>
<p id="v9"><sup><small>9</small></sup>  Ще постави бойните си оръдия против стените ти, и със секирите си ще разори кулите ти. </p>
<p id="v10"><sup><small>10</small></sup>  Понеже конете му са много, прахът им ще те покрие; стените ти ще се потресат от шума на конниците, на колите, и на колесниците, когато влезе той в портите ти, както влизат в проломен град. </p>
<p id="v11"><sup><small>11</small></sup>  С копитата на конете ще стъпче всичките ти улици; ще изсече с нож людете ти; и яките ти стълбове ще бъдат повалени на земята. </p>
<p id="v12"><sup><small>12</small></sup>  Те ще разграбят богатството ти, и ще оберат имота ти, ще съборят стените ти, ще разорят красивите ти къщи, и ще хвърлят всред водата камъните ти, дърветата ти, и пръстта ти. </p>
<p id="v13"><sup><small>13</small></sup>  Ще направя да престане шумът на песните ти; и звукът на китарите ти няма вече да се чува. </p>
<p id="v14"><sup><small>14</small></sup>  И ще те направя гола скала, та ще бъдеш място за простиране мрежи; няма да се съградиш вече; защото Аз Господ го изрекох, казва Господ Иеова. </p>
<p id="v15"><sup><small>15</small></sup>  Така казва Господ Иеова на Тир: Не ще ли се потресат островите от шума на падането ти, когато ранените охкат, когато става клането всред тебе? </p>
<p id="v16"><sup><small>16</small></sup>  Тогава всичките морски големци ще слязат от престолите си, ще отметнат мантиите си, и ще съблекат везаните си дрехи; ще се облекат с трепет; на земята ще насядат, ще треперят всяка минута, и ще се удивляват за тебе. </p>
<p id="v17"><sup><small>17</small></sup>  И като дигнат плач за тебе, ще ти рекат: Как биде съсипан ти, който се населяваше от мореплаватели, прочути граде, който бе силен в морето, ти и жителите ти, които причиняваха трепет на всички, които се намираха по него! </p>
<p id="v18"><sup><small>18</small></sup>  Сега островите ще треперят в деня на падането ти; да! островите, които са в морето, ще се смутят, когато се изгубиш. </p>
<p id="v19"><sup><small>19</small></sup>  Защото така казва Господ Иеова: Когато те направя пуст град, като ненаселените градове, когато докарам върху тебе бездната, та те покрият големи води, </p>
<p id="v20"><sup><small>20</small></sup>  когато те смъкна с ония, които слизат в ямата при древните люде, и те туря в най-дълбоките места на света, в места пусти от века, с ония, които слизат в ямата, за да не бъдеш вече обитаем, тогава ще поставя слава в земята на живите. </p>
<p id="v21"><sup><small>21</small></sup>  Ще направя да треперят народите от участта ти и няма да съществуваш; и ако те потърсят, ти няма вече да бъдеш намерен до века, казва Господ Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/25">Езекил - глава 25</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/27">Езекил - глава 27</a></td>
      </tr>
    </tbody>
  </table>
</figure>
