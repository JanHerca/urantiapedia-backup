<!--
title: Езекил - глава 12
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Ezekiel/11">Езекил - глава 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Ezekiel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Ezekiel/13">Езекил - глава 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Пак Господното слово дойде към мене и рече: </p>
<p id="v2"><sup><small>2</small></sup>  Сине човешки, ти живееш всред дом на бунтовници, които имат очи, за да виждат, но не виждат, които имат уши, за да чуват, но не чуят; защото са бунтовен дом. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Затова, ти сине човешки, приготви си вещите, потребни за преселване, и пресели се денем пред очите им; пресели се от мястото си на друго място пред очите им; негли дадат внимание, ако и да са бунтовен дом. </p>
<p id="v4"><sup><small>4</small></sup>  Изнеси вещите си пред очите им, като вещи за преселване; а привечер излез и сам ти пред очите им, като ония, които отиват на преселване. </p>
<p id="v5"><sup><small>5</small></sup>  Прокопай си стената пред очите им, и изнеси вещите си през нея. </p>
<p id="v6"><sup><small>6</small></sup>  Пред очите им вдигни ги на рамена, и изнеси ги на мръкване. Покрий лицето си та да не видиш земята; понеже те поставих за знамение на Израилевия дом. </p>
<p id="v7"><sup><small>7</small></sup>  И сторих каквото ми бе заповядано; изнесох вещите си денем като вещи за преселване, и привечер си прокопах стената с ръка; и на мръкване ги изнесох пред очите им, като ги вдигнах на рамена. </p>
<p id="v8"><sup><small>8</small></sup>  А на утринта Господното слово дойде към мене и рече: </p>
<p id="v9"><sup><small>9</small></sup>  Сине човешки, Израилевият дом, бунтовният дом, не ти ли рече: Що правиш ти? </p>
<p id="v10"><sup><small>10</small></sup>  Кажи им: Така казва Господ Иеова: Това пророчество наложено на тебе се отнася до княза, който е в Ерусалим, и до всички от Израилевия дом, между които са и те. </p>
<p id="v11"><sup><small>11</small></sup>  Речи: Аз съм знамението за вас. Както сторих аз, така ще стане с тях; В преселение, да! в плен ще отидат. </p>
<p id="v12"><sup><small>12</small></sup>  Князът, който е между тях, ще дигне товар на рамена. На мръкване, и ще излезе; Ще прокопаят стената, за да изнасят през нея вещите му; Ще покрие лицето си, за да не види земята с очите си. </p>
<p id="v13"><sup><small>13</small></sup>  Аз обаче ще простра мрежата си върху него, И ще се хване в примката Ми; Ще го закарам във Вавилон в Халдейската земя; Но няма да я види, при все че там ще умре. </p>
<p id="v14"><sup><small>14</small></sup>  И ще разсея към всичките ветрища Всички, които са около него да му помагат, И всичките му полкове; И ще изтегля нож след тях. </p>
<p id="v15"><sup><small>15</small></sup>  И ще познаят, че Аз съм Господ, Когато ги разпръсна между народите И ги разсея по разни страни. </p>
<p id="v16"><sup><small>16</small></sup>  Обаче неколцина от тях ще оставя, Оцелели от меча, от глада и от мора, За да изявят всичките мерзости Между народите, гдето отиват; И ще познаят, че Аз съм Господ. </p>
<p id="v17"><sup><small>17</small></sup>  При това, Господното слово дойде към мене и рече: </p>
<p id="v18"><sup><small>18</small></sup>  Сине човешки, яж хляба си с трепет, И пий водата си с треперене и икономично. </p>
<p id="v19"><sup><small>19</small></sup>  И кажи на людете на тая земя: Така казва Господ Иеова За жителите на Ерусалим в Израилевата земя: Ще ядат хляба си икономично, И ще пият водата си със смайване, За да запустее земята му, оголена от пълнотата си От беззаконието на всички, които живеят в нея. </p>
<p id="v20"><sup><small>20</small></sup>  Населените градове ще запустеят, И земята ще се разори; И ще познаете, че Аз съм Господ. </p>
<p id="v21"><sup><small>21</small></sup>  И Господното слово дойде към мене и рече: </p>
<p id="v22"><sup><small>22</small></sup>  Сине човешки, каква е тая поговорка, що имате в Израилевата земя, която казва: Дните минават, а никое видение не се сбъдва? </p>
<p id="v23"><sup><small>23</small></sup>  Затова кажи им: Така казва Господ Иеова: Ще направя тая поговорка да престане, И няма вече да се употребява за поговорка в Израиля; Но кажи им: Дните наближават, Тоже и изпълнението на всяко видение. </p>
<p id="v24"><sup><small>24</small></sup>  Защото не ще има вече никакво лъжливо видение. Нито ласкателно предсказване всред Израилевия дом. </p>
<p id="v25"><sup><small>25</small></sup>  Защото Аз съм Господ Аз ще говоря, И словото, което ще говоря ще се изпълни; Няма да се отлага вече; Защото във вашите дни, бунтовни доме, като изговоря слово Ще го и изпълня, казва Господ Иеова. </p>
<p id="v26"><sup><small>26</small></sup>  Пак дойде към мене Господното слово и рече: </p>
<p id="v27"><sup><small>27</small></sup>  Сине човешки, ето, ония, които са от Израилевия дом, казват: Видението, което той вижда, ще се изпълни след много дни, И той пророкува за далечни времена. </p>
<p id="v28"><sup><small>28</small></sup>  Затова, кажи им: Така казва Господ Иеова: Ни една от думите Ми не ще се отлага вече; Но словото, което ще говоря, ще се изпълни, Казва Господ Иеова. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 12:2 <i>Очите не виждат, ушите не чуват</i>: <a href="/bg/The_Urantia_Book/157#p2_2">КУ 157:2.2</a>. </li>
</ol>
</div>
