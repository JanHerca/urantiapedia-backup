<!--
title: Езекил - глава 34
description: 
published: true
date: 2023-11-8T20:7:31Z
tags: bible, bible—ezekiel
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/33">
          <span class="mdi mdi-arrow-left-drop-circle"></span><span class="pl-2">Езекил - глава 33</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/35">
          <span class="pr-2">Езекил - глава 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господното слово дойде към мене и рече: </p>
<p id="v2"><sup><small>2</small></sup>  Сине човешки, пророкувай против Израилевите пастири, пророкувай и речи им: Така казва Господ Иеова на пастирите: Горко на Израилевите пастири, които пасат себе си! Не трябва ли пастирите да пасат стадата? <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Вие ядете тлъстината, обличате се с вълната, и колите угоените, но не пасете стадата. </p>
<p id="v4"><sup><small>4</small></sup>  Не подкрепихте немощната, нито изцелихте болната, не превързахте ранената, не докарахте заблудилата се, нито потърсихте изгубената; но с насилие и строгост властвувахте над тях. </p>
<p id="v5"><sup><small>5</small></sup>  Те се разпръснаха понеже нямаше пастир, и, като се разпръснаха, станаха храна на всичките полски зверове. </p>
<p id="v6"><sup><small>6</small></sup>  Моите овце се скитаха по високите планини и по всеки висок хълм, дори овците Ми бяха разпръснати по целия свят; и нямаше кой да ги потърси или подири. </p>
<p id="v7"><sup><small>7</small></sup>  Затова, слушайте, пастири, Господното слово. </p>
<p id="v8"><sup><small>8</small></sup>  Заклевам се в живота Си, казва Господ Иеова, понеже стадото Ми стана корист, и овцете Ми станаха храна на всичките полски зверове, защото нямаше пастир, и пастирите Ми не потърсиха овцете Ми, но пасяха себе си, и не пасяха овцете, </p>
<p id="v9"><sup><small>9</small></sup>  затова, слушайте, пастири, Господното слово: </p>
<p id="v10"><sup><small>10</small></sup>  Така казва Господ Иеова: Ето, Аз съм против пастирите; и ще изискам овцете Си от ръцете им, и ще ги направя да не пасат вече овцете; пастирите няма вече да пасат себе си, защото ще избавя овцете Си от устата им, та да не им бъдат за храна. </p>
<p id="v11"><sup><small>11</small></sup>  Защото така казва Господ Иеова: Ето, Аз, сам Аз, ще потърся овцете Си и ще ги подиря. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Както овчарят дири стадото си в деня, когато се намира между разпръснатите Си овце, така и Аз ще подиря овцете си, и ще ги избавя от всичките места, гдето бяха разпръснати в облачния и мрачен ден. </p>
<p id="v13"><sup><small>13</small></sup>  Ще ги изведа из племената, и ще ги събера от страните, ще ги доведа в земята им, и ще ги паса на Израилевите хълмове близо до потоците и по всичките населяеми места в тяхната земя. </p>
<p id="v14"><sup><small>14</small></sup>  Ще ги паса в добро пасбище, и кошарата им ще бъде на високите Израилеви хълмове; там ще почиват в добра кошара и ще пасат на тлъсто пасбище върху Израилевите хълмове. </p>
<p id="v15"><sup><small>15</small></sup>  Сам Аз ще паса овцете Си, и Аз ще ги успокоя, казва Господ Иеова. </p>
<p id="v16"><sup><small>16</small></sup>  Ще потърся изгубената, и ще докарам пропъдената, ще превържа ранената, и ще подкрепя немощната; но угоените и яките ще погубя; с правосъдие ще ги паса. </p>
<p id="v17"><sup><small>17</small></sup>  А колкото за вас, паство Мое, така говори Господ Иеова: Ето, Аз ще съдя между овца и овца, между овца и овни и козли. </p>
<p id="v18"><sup><small>18</small></sup>  Малко ли ви е дето пасете доброто пасбище, та тъпчете с нозете си останалата част от пасбището си? и дето пиете бистра вода, та мътите с нозете си останалата? </p>
<p id="v19"><sup><small>19</small></sup>  А овцете Ми пасат утъпканото от вашите нозе, и пият вода, размътена с вашите нозе. </p>
<p id="v20"><sup><small>20</small></sup>  Затова, така им казва Господ Иеова: Ето, Аз, сам Аз, ще съдя между угоена овца и мършава овца. </p>
<p id="v21"><sup><small>21</small></sup>  Понеже тласкате със страната си и с рамената си, и бодете с рогата си всичките болни, догде ги разпръснете далеч, </p>
<p id="v22"><sup><small>22</small></sup>  затова, Аз ще избавя овцете Си, та не ще бъдат вече за корист; и ще съдя между овца и овца. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  И ще поставя над тях един пастир, слугата Си Давида, който ще ги пасе; той ще ги пасе, и той ще им бъде пастир. </p>
<p id="v24"><sup><small>24</small></sup>  Аз Господ ще им бъда Бог, и слугата Ми Давид княз между тях; Аз Господ изговорих това. </p>
<p id="v25"><sup><small>25</small></sup>  И като направя с тях завет на мир, ще премахна лютите зверове от земята, така щото те ще живеят безопасно в пустинята, и ще спят в горите. </p>
<p id="v26"><sup><small>26</small></sup>  Ще направя тях и местата около хълма Си за благословение; и ще изпращам дъжда на времето му; дъжд на благословение ще бъде. </p>
<p id="v27"><sup><small>27</small></sup>  Полските дървета ще дават плода си, и земята ще даде произведението си; и те ще бъдат в безопасност в земята си, и ще познаят, че Аз съм Господ, когато строша оковите на хомота им, и ги освободя от ръката на ония, които са ги поробили. </p>
<p id="v28"><sup><small>28</small></sup>  Те не ще бъдат вече корист на народите, и земните зверове не ще ги изпояждат; но ще живеят в безопасност, и не ще има кой да ги плаши. </p>
<p id="v29"><sup><small>29</small></sup>  И ще им направя прочуто по плодородие садение; и те няма вече да гинат от глад в земята, нито ще носят вече хулене на народите. </p>
<p id="v30"><sup><small>30</small></sup>  И ще познаят, че Аз Господ техният Бог съм с тях, и че те, Израилевия дом, са мои люде, казва Господ Иеова. </p>
<p id="v31"><sup><small>31</small></sup>  И вие човеци, сте Мои овце, овцете на пасбището Ми, и Аз съм ваш Бог, казва Господ Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezekiel/33">
          <span class="mdi mdi-arrow-left-drop-circle"></span><span class="pl-2">Езекил - глава 33</span>
        </a>
        </td>
        <td>
        <a href="/bg/Bible/Ezekiel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezekiel/35">
          <span class="pr-2">Езекил - глава 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 34:2-10 <i>Лъжепастири</i>: <a href="/bg/The_Urantia_Book/165#p2_3">КУ 165:2.3</a>. </li>
  <li id="fn2"><a href="#cite2">↑</a> 34:11-16 <i>Исус - истинският пастир</i>: <a href="/bg/The_Urantia_Book/165#p2_8">КУ 165:2.8</a>. </li>
  <li id="fn3"><a href="#cite3">↑</a> 34:22-31 <i># 1 Слуга на Господа</i>: <a href="/bg/The_Urantia_Book/136#p1_1">КУ 136:1.1</a>. </li>
</ol>
</div>
