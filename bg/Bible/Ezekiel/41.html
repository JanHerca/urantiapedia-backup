<!--
title: Езекил - глава 41
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/40">Езекил - глава 40</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/42">Езекил - глава 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  После ме заведе в храма; и като измери стълбовете, те имаха шест лакти широчина отсам и шест лакти широчина оттам, според широчината на скинията. </p>
<p id="v2"><sup><small>2</small></sup>  И широчината на входа бе десет лакти; и страните на входа бяха пет лакти отсам и пет лакти оттам; и като измери дължината на храма, беше четиридесет лакти, а широчината му двадесет лакти. </p>
<p id="v3"><sup><small>3</small></sup>  Тогава влезе по-навътре; и като измери всеки стълб на входа, имаха два лакътя, и входът шест лакти, и широчината на входа седем лакти. </p>
<p id="v4"><sup><small>4</small></sup>  И като измери дължината му, беше двадесет лакти, и широчината двадесет лакти, според широчината на храма. И рече ми: Това е пресветото място. </p>
<p id="v5"><sup><small>5</small></sup>  Тогава измери стената на дома; тя имаше шест лакти; а широчината на страничните стаи, които бяха около дома на всяка страна, беше четири лакти. </p>
<p id="v6"><sup><small>6</small></sup>  И страничните стаи бяха на три етажа, стая върху стая, и тридесет на ред; и влизаха в стената, която принадлежеше на дома за страничните стаи околовръст, за да се държат здраво, без да се държат за стената на дома. </p>
<p id="v7"><sup><small>7</small></sup>  И страничните стаи се разширяваха; и имаше вита стълба, която водеше в страничните стаи; защото витата стълба на дома водеше нагоре околовръст на дома; затова, домът ставаше по-широк нагоре; и така се изкачваха от долния етаж до най-горния през средния. </p>
<p id="v8"><sup><small>8</small></sup>  И видях, че домът беше висок от всяка страна; основите на страничните стаи бяха една цяла тръстика от шест големи лакти. </p>
<p id="v9"><sup><small>9</small></sup>  Външната стена на страничните стаи беше пет лакти широка; и оставеното празно място бе за страничните стаи, които принадлежаха на дома. </p>
<p id="v10"><sup><small>10</small></sup>  И между стаите имаше двадесет лакти разстояние около дома на всяка страна. </p>
<p id="v11"><sup><small>11</small></sup>  И вратите на страничните стаи бяха към оставеното място, една врата към север и една врата към юг; и широчината на оставеното място бе пет лакти околовръст. </p>
<p id="v12"><sup><small>12</small></sup>  А зданието, което бе пред отделеното място към западната страна, бе седемдесет лакти широко; и стената на зданието бе пет лакти дебела околовръст, а дължината му деветдесет лакти. </p>
<p id="v13"><sup><small>13</small></sup>  И тъй, като измери дома, беше сто лакти дълъг; и отделеното място, зданието, и стените му сто лакти дълги. </p>
<p id="v14"><sup><small>14</small></sup>  Тоже и широчината на лицето на дома и на отделеното място към изток беше сто лакти. </p>
<p id="v15"><sup><small>15</small></sup>  И като измери дължината на зданието, което беше в лицето на отделеното място зад него, и галериите му отсам и оттам, те имаха сто лакти; измери и вътрешния храм, предверията на двора, </p>
<p id="v16"><sup><small>16</small></sup>  праговете, затворените прозорци, и галериите наоколо в трите им етажа, срещу прага, облечени с дърво околовръст от земята до прозорците, (а прозорците бяха покрити), </p>
<p id="v17"><sup><small>17</small></sup>  до над вратата, до вътрешния дом, и извън, и през цялата стена околовръст извътре и извън; всичко бе според мерките. </p>
<p id="v18"><sup><small>18</small></sup>  И то бе изработено с херувими и с палми, така щото имаше палма между херувим и херувим. Всеки херувим имаше две лица, </p>
<p id="v19"><sup><small>19</small></sup>  тъй щото имаше човешко лице към палмата отсам, а лице на млад лъв към палмата оттам; така бе изработено по целия дом околовръст. </p>
<p id="v20"><sup><small>20</small></sup>  От пода до над вратата бяха изработени херувими и палми; такава беше стената на храма. </p>
<p id="v21"><sup><small>21</small></sup>  Колкото за храма, стълбовете му бяха квадратни, а колкото за лицето на светилището, изгледът му беше като изгледа на храма. </p>
<p id="v22"><sup><small>22</small></sup>  Олтарът бе дървен, три лакти висок, и два лакътя дълъг; и ъглите му, подножието му, и страните му бяха дървени. И той ми рече: Това е трапезата, която стои пред Господа. </p>
<p id="v23"><sup><small>23</small></sup>  А храмът и светилището имаха две врати. </p>
<p id="v24"><sup><small>24</small></sup>  И вратите имаха по две крила, две движещи се крила, две крила за едната врата, и две крила за другата. </p>
<p id="v25"><sup><small>25</small></sup>  И по тях, по вратите на храма, бяха изработени херувими и палми, както бяха работени по стените; и имаше дебели дъски по лицето на предверието извън. </p>
<p id="v26"><sup><small>26</small></sup>  И имаше затворени прозорци и палми отсам и оттам от страните на предверието, и по страничните стаи на дома, и по дебелите дъски. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezekiel/40">Езекил - глава 40</a></td>
        <td><a href="/bg/Bible/Ezekiel/Index">Индекс</a></td>
        <td><a href="/bg/Bible/Ezekiel/42">Езекил - глава 42</a></td>
      </tr>
    </tbody>
  </table>
</figure>
