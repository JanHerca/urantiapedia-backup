<!--
title: Еремия - глава 33
description: 
published: true
date: 2022-10-6T9:45:13Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/32">Еремия - глава 32</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/34">Еремия - глава 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  При това, Господното слово дойде към Еремия втори път, като бе той още затворен в двора на стражата, и рече: </p>
<p id="v2"><sup><small>2</small></sup>  Така казва Господ, който върши тия неща, Господ, Който ги прави, за да ги утвърждава, - Иеова е името Му: </p>
<p id="v3"><sup><small>3</small></sup>  Извикай към Мене, и ще ти отговоря, И ще ти покажа велики и тайни неща, Които не знаеш. </p>
<p id="v4"><sup><small>4</small></sup>  Защото така казва Господ, Израилевият Бог, За къщите на тоя град, И за дворците на Юдовите царе, Които са били разрушени, за да образуват защита против могилите и против ножа, </p>
<p id="v5"><sup><small>5</small></sup>  И за ония, които идат да воюват против халдейците И да напълнят тия къщи с труповете на човеците, Които Аз ще поразя в гнева Си и в яростта Си, Поради всичките злини, на които Скрих лицето Си от тоя град: </p>
<p id="v6"><sup><small>6</small></sup>  Ето, ще донеса в него здраве и изцеление, и ще ги изцеля, И ще им открия изобилие на мир и на вярност. </p>
<p id="v7"><sup><small>7</small></sup>  Ще върна Юдовите пленници И Израилевите пленници, И ще ги съградя както по-напред; </p>
<p id="v8"><sup><small>8</small></sup>  Ще ги очистя от всичкото беззаконие, С които Ми съгрешиха, И с които престъпиха закона Ми. </p>
<p id="v9"><sup><small>9</small></sup>  И тоя град ще Ми бъде град, чието име да се споменава с радост, С хвала, и със слава пред всичките народи в света, Които ще чуят всичкото добро, което им правя Аз, И ще се убоят и ще се разтреперят за всичкото добро И за всичкия мир, който ще му доставя. </p>
<p id="v10"><sup><small>10</small></sup>  Така казва Господ: В това място, за което вие казвате: Пусто е, без човек и без животно, Да! В Юдовите градове и в ерусалимските улици, Които са пусти, без човек, без жител, И без живото, пак ще се чуе </p>
<p id="v11"><sup><small>11</small></sup>  Глас на радост и глас на веселие, Глас на младоженец и глас на невеста, Глас на ония, които казват: Хвалете Господа на Силите, Защото Господ е благ, Защото неговата милост е до века, И глас на ония, които принасят благодарствени приноси в дома Господен; Защото ще върна пленниците, взети от тая земя Както са били по-напред, казва Господ. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Така казва Господ на Силите: В това място, което е пусто, Без човек и без животно, И във всичките му градове, Пак ще има жилища на овчари, Които ще успокояват стадата си. </p>
<p id="v13"><sup><small>13</small></sup>  В планинските градове и в полските градове, В южните градове и във Вениаминовата земя, В околностите на Ерусалим и в Юдовите градове, Пак ще минават стадата Под ръката на ония, които ги броят, каза Господ. </p>
<p id="v14"><sup><small>14</small></sup>  Ето, идат дни, казва Господ, Когато ще изпълня онова добро слово, което говорих За Израилевия дом и за Юдовия дом. </p>
<p id="v15"><sup><small>15</small></sup>  В ония дни и в онова време Ще направя да израсте на Давида праведен Отрасъл; И той ще извърши правосъдие и правда на земята. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  В ония дни Юда ще бъде спасен, И Ерусалим ще обитава в безопасност; И ето името, с което ще се нарича: Господ е наша правда. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Защото така казва Господ: Никога няма да липсва от Давида човек, Който да стои на престола на Израилевия дом; </p>
<p id="v18"><sup><small>18</small></sup>  Нито от левитските свещеници ще липсва пред Мене човек, Който да принася всеизгаряния, и да гори хлебни приноси, И да жертвува непрестанно. </p>
<p id="v19"><sup><small>19</small></sup>  И словото Господно дойде към Еремия и рече: </p>
<p id="v20"><sup><small>20</small></sup>  Така казва Господ: Ако ви е възможно да нарушите завета Ми за деня И завета ми за нощта, Тъй щото да не става вече ден и нощ на времето си, </p>
<p id="v21"><sup><small>21</small></sup>  Тогава ще може да се наруши и заветът Ми със слугата Ми Давида, Тъй щото да няма син на царува на престола му, - И заветът Ми със служителите Ми - левитските свещеници. </p>
<p id="v22"><sup><small>22</small></sup>  Както не може да се изброи небесното множество, Нито да се измери морският пясък, Така ще умножавам потомството на слугата Ми Давида, И левитите, които Ми служат. </p>
<p id="v23"><sup><small>23</small></sup>  И словото Господно дойде към Еремия и рече: </p>
<p id="v24"><sup><small>24</small></sup>  Не си ли размислил що говорят тия люде, какво казват: Двата рода, които Господ избра, ето, отхвърлил ги е? Така презират те людете Ми, Щото да не се считат вече за народ пред тях. </p>
<p id="v25"><sup><small>25</small></sup>  Така казва Господ: Ако не съм поставил завета Си за деня и нощта, И ако не съм определил наредбите за небето и за земята, </p>
<p id="v26"><sup><small>26</small></sup>  Тогава ще отхвърля и потомството на Якова и на слугата Си Давида, Така щото да не вземам от него човеци да управляват Потомството на Авраама, Исаака и Якова; Защото ще върна пленниците им, и ще им покажа милост. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/32">Еремия - глава 32</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/34">Еремия - глава 34</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 33:11 <i>Част 1: Бог е добър</i>: <a href="/bg/The_Urantia_Book/2#p6_3">КУ 2:6.3</a>. </li>
  <li id="fn2"><a href="#cite2">↑</a> 33:15 <i>Стебло или пръчка на лозата</i>: <a href="/bg/The_Urantia_Book/180#p2_3">КУ 180:2.3</a>. </li>
  <li id="fn3"><a href="#cite3">↑</a> 33:16 <i>Господ, нашата правда</i>: <a href="/bg/The_Urantia_Book/150#p5_2">КУ 150:5.2</a>. </li>
</ol>
</div>
