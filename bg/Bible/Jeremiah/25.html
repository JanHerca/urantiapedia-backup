<!--
title: Еремия - глава 25
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/24">
          <span class="mdi mdi-arrow-left-drop-circle"></span><span class="pl-2">Еремия - глава 24</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/26">
          <span class="pr-2">Еремия - глава 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Словото, което дойде към Еремия за всичките Юдови люде, в четвъртата година на Юдовия цар Иоаким, Иосиевия син, която година бе и първа на Вавилонския цар Навуходоносора, </p>
<p id="v2"><sup><small>2</small></sup>  което слово пророк Еремия изговори на всичките Юдови люде и на всичките ерусалимски жители, като казва: </p>
<p id="v3"><sup><small>3</small></sup>  От тринадесетата година на Юдовия цар Иосия, Амоновия син, дори до днес, тия двадесет и три години, Господното слово дохождаше към мене; и аз ви говорех; но вие не послушахте. </p>
<p id="v4"><sup><small>4</small></sup>  И Господ прати до вас всичките Си слуги пророците, като ставаше рано и ги пращаше, (но не послушахте, нито приклонихте ухо да послушате), </p>
<p id="v5"><sup><small>5</small></sup>  и те казваха: Върнете се сега всеки от лошия си път и от злите си дела, и населявайте земята, която Господ даде на вас и на бащите ви от века и до века; </p>
<p id="v6"><sup><small>6</small></sup>  и не отивайте след други богове, за да им служите и да им се кланяте, и не Ме разгневявайте с делата на ръцете си; и Аз няма да ви сторя зло. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Но вие не Ме послушахте, казва Господ, като Ме разгневявахте с делата на ръцете си за собственото си зло. </p>
<p id="v8"><sup><small>8</small></sup>  Затова, така казва Господ на Силите: Понеже не послушахте думите Ми, </p>
<p id="v9"><sup><small>9</small></sup>  ето, Аз ще изпратя и ще взема всичките северни родове, казва Господ, тоже и слугата Ми Навуходоносора, Вавилонския цар, та ще ги доведа против тая земя, и против нейните жители, и против всички тия околни народи; ще ги обрека на изтребление, и ще ги направя за учудване и за подсвиркване, и ще ги обърна на вечна пустота. </p>
<p id="v10"><sup><small>10</small></sup>  При това, ще направя да престане между тях гласът на веселието и гласът на радостта, гласът на младоженеца и гласът на невестата, шумът на мелницата и светенето на светилото. </p>
<p id="v11"><sup><small>11</small></sup>  И цялата тая земя ще бъде пуста и за учудване; и тия народи ще робуват на вавилонския цар седемдесет години. </p>
<p id="v12"><sup><small>12</small></sup>  А когато се свършат седемдесетте години, Аз ще накажа Вавилонския цар и оня народ за беззаконието им, казва Господ, също и Халдейската земя, която ще обърна във вечна пустота. </p>
<p id="v13"><sup><small>13</small></sup>  И ще докарам върху оная земя всичките неща, които съм говорил против нея, всичко що има писано в тая книга, което Еремия пророкува против всичките народи. </p>
<p id="v14"><sup><small>14</small></sup>  Защото много народи и велики царе ще поробят и тях; Аз ще им въздам според делата им и според работата на ръцете им. </p>
<p id="v15"><sup><small>15</small></sup>  Защото така ми каза Господ, Израилевият Бог: Вземи от ръката Ми тая чаша с виното на яростта Ми, та напой от нея всичките народи, до които те пращам. </p>
<p id="v16"><sup><small>16</small></sup>  И като пият, ще политат и обезумеят поради ножа, който ще изпратя всред тях. </p>
<p id="v17"><sup><small>17</small></sup>  Тогава взех чашата от ръката на Господа, та напоих всичките народи, при които ме беше изпратил Господа, а именно: </p>
<p id="v18"><sup><small>18</small></sup>  Ерусалим и Юдовите градове, с царете им и първенците им, за да ги обърна в пустота, и за да станат за учудване и подсвиркване и проклетия, както са днес; </p>
<p id="v19"><sup><small>19</small></sup>  египетският цар Фараона, със слугите му, първенците му , и всичките му люде; </p>
<p id="v20"><sup><small>20</small></sup>  всичките разноплеменни люде, всичките царе на земята Уз, и всичките царе на Филистимската земя, с Аскалон, Газа, Акарон, и останалите от Азот; </p>
<p id="v21"><sup><small>21</small></sup>  Едома, Моава, и амонците; </p>
<p id="v22"><sup><small>22</small></sup>  и всичките тирски царе, всичките сидонски царе, и царете на островите оттатък морето; </p>
<p id="v23"><sup><small>23</small></sup>  Дедана, Тема, Вуза, и всички, които си стрижат издадените части на косата; </p>
<p id="v24"><sup><small>24</small></sup>  всичките арабски царе, и всичките царе на разноплеменните люде, които населяват пустинята; </p>
<p id="v25"><sup><small>25</small></sup>  всичките зимрийски царе, всичките еламски царе, и всичките мидски царе; </p>
<p id="v26"><sup><small>26</small></sup>  всичките северни царе, ближните и далечните, едни с други, и всичките царства на света, които са по лицето на земята; а царят на Сесах ще пие подир тях. </p>
<p id="v27"><sup><small>27</small></sup>  Затова, ще им речеш - Така казва Господ на Силите, Израилевият Бог: Пийте и опийте се, повръщайте, паднете, и не ставайте вече, поради ножа, който ще изпратя всред вас. </p>
<p id="v28"><sup><small>28</small></sup>  И ако откажат да вземат чашата от ръката ти и да пият, тогава да им речеш: Така казва Господ на Силите: Непременно ще пиете; </p>
<p id="v29"><sup><small>29</small></sup>  защото, ето, Аз докарвам зло като започвам от града, който се нарича по Моето име; и вие ли ще останете съвсем ненаказани? Няма да останете ненаказани, защото Аз ще призова нож върху всичките земни жители, казва Господ на Силите. </p>
<p id="v30"><sup><small>30</small></sup>  Затова, пророкувай ти против тях всички тия неща, като им кажеш: Господ ще изреве свише, И ще издаде гласа Си от светото Си обиталище; Ще изреве силно против паството Си; Ще извика, като ония, които тъпчат грозде, Против всичките жители на света. </p>
<p id="v31"><sup><small>31</small></sup>  Екотът ще стигне и до краищата на света, Защото Господ има съд с народите; Той ще се съди с всяка твар, Ще предаде нечестивите на нож, казва Господ. </p>
<p id="v32"><sup><small>32</small></sup>  Така казва Господ на Силите: Ето, зло ще излезе от народ към народ, И голям ураган ще се подигне От краищата на земята. </p>
<p id="v33"><sup><small>33</small></sup>  В оня ден убитите от Господа ще лежат От единия край на земята до другия край на земята; Няма да бъдат оплакани, нито прибрани, нито погребани; Ще бъдат за тор по повърхността на земята. </p>
<p id="v34"><sup><small>34</small></sup>  Лелекайте, пастири и извикайте, И вие, началници на стадото, валяйте се в пръстта; Защото напълно настана времето, за да бъдете заклани и разпръснати, И ще паднете като отбран съд. </p>
<p id="v35"><sup><small>35</small></sup>  И пастирите не ще имат средство за избягване, Нито началниците на стадото за избавление. </p>
<p id="v36"><sup><small>36</small></sup>  Глас на вопъл от пастирите, И виене от началниците на стадото! Защото Господ опустошава пасбището им. </p>
<p id="v37"><sup><small>37</small></sup>  И мирните кошари занемяха От пламенния гняв на Господа. </p>
<p id="v38"><sup><small>38</small></sup>  Той е оставил убежището Си като лъв; Да! земята им стана за учудване От лютостта на насилника, И от яростния Му гняв. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/24">
          <span class="mdi mdi-arrow-left-drop-circle"></span><span class="pl-2">Еремия - глава 24</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/26">
          <span class="pr-2">Еремия - глава 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 25:6 <i>Един Бог и лъжливи богове</i>: <a href="/bg/The_Urantia_Book/160#p5_9">КУ 160:5.9</a>. </li>
</ol>
</div>
