<!--
title: Еремия - глава 5
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/4">
          <span class="mdi mdi-arrow-left-drop-circle"></span><span class="pl-2">Еремия - глава 4</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/6">
          <span class="pr-2">Еремия - глава 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Обходете улиците на Ерусалим И вижте сега, научете се, и потърсете по площадите му Дали можете намери човек - Дали има някой - който да постъпва справедливо, да търси честност; И аз ще простя на тоя град. </p>
<p id="v2"><sup><small>2</small></sup>  Защото, ако и да казват: заклевам се с живота на Господа! Те наистина лъжливо се кълнат. </p>
<p id="v3"><sup><small>3</small></sup>  Господи, очите Ти не търсят ли честност? Ударил си ги, но не ги заболя; Изнурил си ги, но не искаха да приемат поправление; Втвърдиха лицата си повече от камък; Не искаха да се върнат. </p>
<p id="v4"><sup><small>4</small></sup>  Тогава аз рекох: Навярно това са сиромасите, те са безумни; Защото не знаят пътя Господен, Нито закона на своя Бог. </p>
<p id="v5"><sup><small>5</small></sup>  Ще се обърна към големците Та ще говоря с тях; Защото те знаят пътя Господен, Закона на своя Бог, Но и те всички са строшили хомота, Разкъсали връзките. </p>
<p id="v6"><sup><small>6</small></sup>  Затова, лъв от гората ще ги порази, Вълк от пустинята ще ги ограби, Рис ще причаква край градовете им; Всеки, който излезе от там, ще бъде разкъсан, Защото престъпленията им са много, Отстъпничествата им се умножиха. </p>
<p id="v7"><sup><small>7</small></sup>  Как ще ти простя това? Чадата ти Ме оставиха И кълняха се в ония, които не са богове; След като ги наситих, те прелюбодействуваха, И на тълпи отиваха в къщите на блудниците. </p>
<p id="v8"><sup><small>8</small></sup>  Заран са като нахранени коне; Всеки цвили подир жената на ближния си. </p>
<p id="v9"><sup><small>9</small></sup>  Няма ли да накажа затова? казва Господ; И душата Ми не ще ли въздаде на такъв народ? </p>
<p id="v10"><sup><small>10</small></sup>  Качете се на стените му и събаряйте; Но не нанасяйте съвършено изтребление; Махнете клоновете му, Защото не са Господни. </p>
<p id="v11"><sup><small>11</small></sup>  Защото Израилевият дом и Юдовият дом Се отнесоха много невярно към Мене, казва Господ. </p>
<p id="v12"><sup><small>12</small></sup>  Отрекоха се от Господа, Казвайки: Не той ни заплашва с това; И няма да ни постигне зло, Нито ще видим нож или глад; <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Пророците са вятър, И слово Господно няма в тях. На сами тях ще се сбъдне това. </p>
<p id="v14"><sup><small>14</small></sup>  Затова, така казва Господ Бог на Силите: Понеже изговарят тия думи, Ето, Аз ще направя Моите слова в устата ти огън, И тия люде дърва, и ще ги пояде. </p>
<p id="v15"><sup><small>15</small></sup>  Ето, доме Израилев, Аз ще доведа върху вас Народ от далеч, казва Господ; Народ траен е той, народ старовременен, Народ чийто език не знаеш, Нито разбираш що говорят, </p>
<p id="v16"><sup><small>16</small></sup>  Тулът им е като отворен гроб; Те всички са юнаци. </p>
<p id="v17"><sup><small>17</small></sup>  Ще изпояждат жетвата ти и хляба ти, Който синовете ти и дъщерите ти трябваше да ядат; Ще изпояждат стадата ти и чердите ти, Ще изпояждат лозята ти и смоковниците ти, Ще разбият с меч укрепените ти градове, На които ти уповаваш. </p>
<p id="v18"><sup><small>18</small></sup>  Но и в ония дни, казва Господ, Не ща да ви нанеса съвършено изтребление. </p>
<p id="v19"><sup><small>19</small></sup>  И когато речете: Защо Господ Бог наш Ни направи всичко това? Тогава да им речеш: Както Ме оставихте Та служихте на чужди богове във вашата земя, Така ще служите на чужденци в една земя, която не е ваша. </p>
<p id="v20"><sup><small>20</small></sup>  Известете това на Якововия дом, И прогласете го в Юда, като кажете: </p>
<p id="v21"><sup><small>21</small></sup>  Чуйте сега това, глупави и неразумни люде, Които имате очи, но не виждате, Които имате уши, но не чувате. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Не се ли боите от Мене? казва Господ, Не ще ли треперите пред Мене, Който с вечна заповед съм поставил пясъка за граница на морето, Която не може да премине; Тъй че, макар вълните му да се издигат, пак няма да преодолеят, При все че бучат, пак няма да я преминат? </p>
<p id="v23"><sup><small>23</small></sup>  Но тия люде имат бунтовно и непокорно сърце; Възбунтуваха се и отидоха. </p>
<p id="v24"><sup><small>24</small></sup>  Не казват в сърцето си: Нека се боим сега от Господа нашия Бог, Който дава ранния и късния дъжд на времето му, Който пази за нас определените седмици на жетвата. </p>
<p id="v25"><sup><small>25</small></sup>  Вашите беззакония отвърнаха тия неща, И вашите грехове ви лишиха от доброто. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Защото се намират между людете Ми нечестивци, Които, наблюдавайки както причакващ ловец, Полагат примки, ловят човеци. </p>
<p id="v27"><sup><small>27</small></sup>  Както клетка е пълна с птици, Така къщите им са пълни с плод на измама, Чрез която те се възвеличиха и обогатиха, </p>
<p id="v28"><sup><small>28</small></sup>  Отлъстяха, лъщят, Дори преляха със своите нечестиви дела; Не защищават делото - делото на сирачето, за да благоденствуват, И правото на бедните не отсъждат. </p>
<p id="v29"><sup><small>29</small></sup>  Няма ли да накажа затова? казва Господ; Душата Ми не ще ли въздаде на такъв народ? </p>
<p id="v30"><sup><small>30</small></sup>  Удивително и ужасно нещо стана в тая страна: </p>
<p id="v31"><sup><small>31</small></sup>  Пророците пророкуват лъжливо, И свещениците господствуват чрез тях; И людете Ми така обичат; А какво ще правите в окончателното следствие на това? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/4">
          <span class="mdi mdi-arrow-left-drop-circle"></span><span class="pl-2">Еремия - глава 4</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/6">
          <span class="pr-2">Еремия - глава 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 5:12 <i>Войнстващ секуларизъм</i>: <a href="/bg/The_Urantia_Book/195#p8_5">КУ 195:8.5</a>. </li>
  <li id="fn2"><a href="#cite2">↑</a> 5:21 <i>Очите не виждат, ушите не чуват</i>: <a href="/bg/The_Urantia_Book/157#p2_2">КУ 157:2.2</a>. </li>
  <li id="fn3"><a href="#cite3">↑</a> 5:25 <i>Вашите грехове възпират добре</i>: <a href="/bg/The_Urantia_Book/131#p2_10">КУ 131:2.10</a>. </li>
</ol>
</div>
