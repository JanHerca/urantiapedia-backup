<!--
title: Еремия - глава 29
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/28">Еремия - глава 28</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/30">Еремия - глава 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето думите на писмото, което пророк Еремия изпрати от Ерусалим до останалите старейшини на пленниците, до свещениците, до пророците, и до всичките люде, които Навуходоносор бе закарал в плен от Ерусалим във Вавилон, </p>
<p id="v2"><sup><small>2</small></sup>  (след като цар Иехония, овдовялата царица, скопците, Юдовите и Ерусалимските първенци, художниците и ковачите бяха излезли от Ерусалим), </p>
<p id="v3"><sup><small>3</small></sup>  чрез ръката на Еласа Сафановия син, и на Гемария Хелкиевия син, (когото Юдовият цар Седекия изпрати на вавилонския цар Навуходоносора), в което писмо казваше: </p>
<p id="v4"><sup><small>4</small></sup>  Така казва Господ на Силите, Израилевият Бог, на всичките пленници, които Аз съм направил да бъдат закарани пленници от Ерусалим във Вавилон: </p>
<p id="v5"><sup><small>5</small></sup>  Постройте къщи и живейте в тях, насадете градини и яжте плода им, </p>
<p id="v6"><sup><small>6</small></sup>  вземете жени и народете синове и дъщери, вземете жени за синовете си и дайте дъщерите си на мъже, за да народят синове и дъщери, и умножавайте се там, и не се намалявайте, </p>
<p id="v7"><sup><small>7</small></sup>  търсете мира на града, гдето ви направих да бъдете закарани пленници, и молете се за него Господу; понеже в неговия мир ще имате и вие мир. </p>
<p id="v8"><sup><small>8</small></sup>  Защото така казва Господ на Силите, Израилевият Бог: Да ви не мамят пророците ви и чародеите ви, които са всред вас, и недейте слуша сънищата си, които вие давате причина да ги сънувате. </p>
<p id="v9"><sup><small>9</small></sup>  Защото те ви пророкуват лъжливо в Мое име; Аз не съм ги пратил, казва Господ. </p>
<p id="v10"><sup><small>10</small></sup>  Защото така казва Господ: Като се изпълнят седемдесет години във Вавилон, Аз ще ви посетя и ще изпълня благото Си слово към вас, като ви върна в това място. </p>
<p id="v11"><sup><small>11</small></sup>  Защото аз зная мислите, които мисля за вас, казва Господ, мисли за мир, а не за зло, за да ви дам бъдеще и надежда. </p>
<p id="v12"><sup><small>12</small></sup>  Тогава ще извикате към Мене, и ще отидете та ще Ми се помолите; и аз ще ви послушам. </p>
<p id="v13"><sup><small>13</small></sup>  И ще Ме потърсите и ще Ме намерите като ме потърсите с цялото си сърце. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  И вие ще ме намерите, казва Господ; и ще ви върна от плен, и ще ви събера от всичките народи и от всичките места, гдето ви бях изпъдил, казва Господ; и ще ви върна на мястото от гдето ви направих да бъдете закарани пленници. </p>
<p id="v15"><sup><small>15</small></sup>  Понеже рекохте: Господ ни е въздигнал пророци във Вавилон, </p>
<p id="v16"><sup><small>16</small></sup>  то знайте, че така говори Господ за царя, който седи на Давидовия престол, и за всичките люде, които населяват тоя град, братята ви, които не излязоха с вас в плен, - </p>
<p id="v17"><sup><small>17</small></sup>  така казва Господ на Силите: Ето, ще изпратя върху тях нож, глад, и мор, и ще ги направя като непотребни смокини, които поради лошавината си не се ядат. </p>
<p id="v18"><sup><small>18</small></sup>  И ще ги преследвам с нож, с глад, и с мор; и ще ги предам да бъдат тласкани по всичките царства на света, да бъдат за проклетия, за учудване, за подсвиркване, и за укор между всичките народи гдето съм ги изпъдил; </p>
<p id="v19"><sup><small>19</small></sup>  защото не са послушали Моите думи, казва Господ, които им пратих чрез слугите Си пророците, като ставах рано и ги пращах; но вие не искахте да слушате, казва Господ. </p>
<p id="v20"><sup><small>20</small></sup>  Послушайте, прочее, Господното слово, всички вие пленени, които изпратих от Ерусалим във Вавилон. </p>
<p id="v21"><sup><small>21</small></sup>  Така казва Господ на Силите, Израилевият Бог, за Ахаава, Колаиевия син и за Седекия, Маасиевия син, които ви пророкуват лъжа в моето име: Ето, ще ги предам в ръката на вавилонския цар Навуходоносора, който ще ги порази пред очите ви; </p>
<p id="v22"><sup><small>22</small></sup>  и с тях всичките Юдови пленници, които са във Вавилон, ще вземат да проклинат, казвайки: Господ да те направи като Седекия и като Ахаава, които вавилонският цар опече на огън; </p>
<p id="v23"><sup><small>23</small></sup>  защото те извършиха нечестие в Израил, прелюбодействуваха с жените на ближните си, и в Мое име говореха лъжливи думи, които не съм им заповядал. Но Аз зная и съм свидетел, казва Господ. </p>
<p id="v24"><sup><small>24</small></sup>  Също и на нехеламеца Семаия да говориш, думайки: </p>
<p id="v25"><sup><small>25</small></sup>  Така говори Господ на силите, Израилевият Бог, като казва: Понеже си пратил писма в своето си име до всичките люде, които са в Ерусалим, и до свещеник Софония, Маасиевия син, и до всичките свещеници, в които си казал: </p>
<p id="v26"><sup><small>26</small></sup>  Господ те е поставил свещеник вместо свещеника Иодая, за да си надзирател в Господния дом над всеки човек, който като лудува се прави на пророк, за да го турят в клада и в окови. </p>
<p id="v27"><sup><small>27</small></sup>  Сега, прочее, защо не си смъмрил анатотеца Еремия, който ви се прави на пророк, </p>
<p id="v28"><sup><small>28</small></sup>  тъй като е пратил до нас във Вавилон да каже: Това пленение ще бъде дълго; постройте си къщи и живейте в тях, и насадете градини, и яжте плода им? </p>
<p id="v29"><sup><small>29</small></sup>  И свещеник Софония прочете това писмо, като слушаше пророк Еремия. </p>
<p id="v30"><sup><small>30</small></sup>  Тогава Господното слово дойде към Еремия и рече: </p>
<p id="v31"><sup><small>31</small></sup>  Прати до всичките пленници да им кажат: Така казва Господ за нехеламеца Семаия: Понеже Семаия ви е пророкувал, а Аз не съм го пратил, и ви е направил да уповавате на лъжа, </p>
<p id="v32"><sup><small>32</small></sup>  затова, така казва Господ: Ето, ще накажа нехеламеца Семаия и потомството му; той не ще има човек, който да живее между тия люде, нито ще види доброто, което Аз ще направя на людете Си, казва Господ; понеже е проповядвал бунт против Господа. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/28">Еремия - глава 28</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/30">Еремия - глава 30</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 29:13 <i>Търси ме, намери ме, ако търсиш</i>: <a href="/bg/The_Urantia_Book/130#p8_2">КУ 130:8.2</a>.  <i>Търси и ме намери</i>: <a href="/bg/The_Urantia_Book/131#p2_9">КУ 131:2.9</a>. </li>
</ol>
</div>
