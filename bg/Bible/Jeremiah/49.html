<!--
title: Еремия - глава 49
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/48">Еремия - глава 48</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/50">Еремия - глава 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  За амонците. Така казва Господ: Израил няма ли синове? Няма ли наследник? Тогава защо амоновият цар владее Газа, И людете му живеят в неговите градове? </p>
<p id="v2"><sup><small>2</small></sup>  Затова, ето, идат дни, казва Господ, Когато ще направя да се чуе тревога за война Против Рава на амонците; И тя ще стане грамада развалини, И селата й ще бъдат изгорени с огън; Тогава Израил ще завладее ония, които са владели него, казва Господ. </p>
<p id="v3"><sup><small>3</small></sup>  Излелекай, Есевоне, защото Гай се разруши; Извикайте, дъщери на Рава, препашете се с вретище, Плачете и лутайте се между оградите; Защото царят им ще отиде в плен Заедно със свещениците си и с първенците си. </p>
<p id="v4"><sup><small>4</small></sup>  Защо се хвалиш с долините? Водите на долината ти изтекоха, дъщерьо отстъпнице, Която си уповавала на съкровищата си, И си казала: Кой ще дойде против мене? </p>
<p id="v5"><sup><small>5</small></sup>  Ето, казва Господ, Иеова на Силите, Аз нанасям върху тебе страх От всички, които са около тебе; И вие ще бъдете изпъдени всеки къде му очи видят, Без да има кой да прибере скитащите се. </p>
<p id="v6"><sup><small>6</small></sup>  А после ще върна от плен Амонците, казва Господ. </p>
<p id="v7"><sup><small>7</small></sup>  За Едом. Така казва Господ на Силите: Няма ли вече мъдрост в Теман? Изгуби ли се разсъдъкът от благоразумните? Изчезна ли мъдростта им? </p>
<p id="v8"><sup><small>8</small></sup>  Бягайте, завърнете се, направете си дълбоки места за живеене, Дедански жители; Защото ще докарам върху Исава бедствието му - Времето, когато ще го накажа. </p>
<p id="v9"><sup><small>9</small></sup>  Ако дойдеха при тебе гроздоберци, Не щяха ли да оставят пабирък? Ако дойдеха крадци през нощта, Не биха ли грабнали само това, що им е доволно? </p>
<p id="v10"><sup><small>10</small></sup>  Но аз оголих Исава, Открих скришните му места, И той не ще може да се скрие; Разграби се челядта му, братята му и съседите му, И него го няма. </p>
<p id="v11"><sup><small>11</small></sup>  Остави сирачетата си; Аз ще ги запазя живи; И вдовиците ти нека уповават на Мене. </p>
<p id="v12"><sup><small>12</small></sup>  Защото така казва Господ: Ето, ония, на които не се падаше да пият от чашата, Непременно ще пият; А ти ли ще останеш съвсем ненаказан? Няма да останеш ненаказан. Не непременно ще пиеш. </p>
<p id="v13"><sup><small>13</small></sup>  Защото се заклех в Себе Си, казва Господ, Че Восора ще стане за учудване и за укоряване, Пуста и за проклетия, И всичките й градове ще се обърнат на вечна пустота. </p>
<p id="v14"><sup><small>14</small></sup>  Чух известие от Господа, И посланик биде изпратен между народите да каже: Съберете се, та дойдете против нея, И станете на бой. </p>
<p id="v15"><sup><small>15</small></sup>  Защото, ето, Аз ще те направя малък между народите, Презрян между човеците. </p>
<p id="v16"><sup><small>16</small></sup>  Колкото за твоята ужасителност, Гордостта на сърцето ти те е измамила, О, ти, който живееш в пукнатините на канарите, Който владееш висината на хълмовете; Но ако и да поставиш гнездото си високо като орел, И от там ще се сваля, казва Господ. </p>
<p id="v17"><sup><small>17</small></sup>  Едом ще стане за учудване; Всеки, който би минал през него, ще се учуди, И ще подсвирне за всичките му язви. </p>
<p id="v18"><sup><small>18</small></sup>  Както при разорението на Содома и Гомора И ближните им градове, казва Господ, Така никой човек няма да живее там, Нито ще пришелствува там човешки син. </p>
<p id="v19"><sup><small>19</small></sup>  Ето, като лъв от прииждането на Иордан, Той ще възлезе против богатото пасбище; Защото Аз мигновено ще изпъдя Едом от там, И онзи, който бъде избран, Ще поставя над него. Защото кой е подобен на Мене? И кой ще Ми определи време за съд? И кой е оня овчар, който ще застане против Мене? </p>
<p id="v20"><sup><small>20</small></sup>  Затова, слушайте решението, Което Господ е взел против Едом, И намеренията, които е намисли против жителите на Теман: Непременно ще повлекат и най-малките от стадото; Непременно ще направи да запустее пасбището им заедно с тях. </p>
<p id="v21"><sup><small>21</small></sup>  От слуха за разорението им земята се тресе; Издава се вик, чийто шум се чува до Червеното Море. </p>
<p id="v22"><sup><small>22</small></sup>  Ето, като възлезе ще налети като орел, И ще разпростре крилата си над Восора; И в оня ден сърцето на Едомовите силни Ще бъде като сърцето на жена, когато ражда. </p>
<p id="v23"><sup><small>23</small></sup>  За Дамаск. Емат и Арфад се посрамиха Защото чуха лоша вест; стопиха се; Тъга има както на морето, Което не може да утихне. </p>
<p id="v24"><sup><small>24</small></sup>  Дамаск ослабна, Обърна се в бяг, Трепет го обзе; Скръб и болки го обладаха, Както на жена, когато ражда. </p>
<p id="v25"><sup><small>25</small></sup>  Как не биде пощаден тоя прочут град, Град, който е удоволствието ми; </p>
<p id="v26"><sup><small>26</small></sup>  Затова младежите му ще паднат в улиците му, И всичките военни мъже ще загинат в оня ден, Казва Господ на Силите. </p>
<p id="v27"><sup><small>27</small></sup>  В стената на Дамаск Аз ще запаля огън, Който ще пояде палатите на Венадада. </p>
<p id="v28"><sup><small>28</small></sup>  За Кидар и за асорските царства, които вавилонският цар Навуходоносор порази. Така казва Господ: Станете, възлезте към Кидар, Та погубете източните жители. </p>
<p id="v29"><sup><small>29</small></sup>  Ще отнемат шатрите им и стадата им; Ще вземат за себе си завесите им, Всичката им покъщнина, и камилите им; И ще извикат към тях: Ужас от всяка страна! </p>
<p id="v30"><sup><small>30</small></sup>  Бягайте, отстранете се надалече, Направете си дълбоки места за живеене, Асорски жители, казва Господ; Защото вавилонският цар Навуходоносор Е сторил намерение против вас, И е намислил кроеж против вас. </p>
<p id="v31"><sup><small>31</small></sup>  Станете, възлезте при спокойния народ, Който живее безгрижно, казва Господ, Които нямат ни порти ни лостове, Но живеят сами. </p>
<p id="v32"><sup><small>32</small></sup>  Камилите им ще бъдат за обир, И многото им добитък за корист; Аз ще разпръсна по всичките ветрища Ония, които си стрижат издадените части на косата, И ще докарам погибелта им от всяка тяхна страна, казва Господ. </p>
<p id="v33"><sup><small>33</small></sup>  А Асор ще стане жилище на чакали, Пустиня до века; Там няма да живее човек, Нито ще пришелствува в него човешки син. </p>
<p id="v34"><sup><small>34</small></sup>  Господното слово, което дойде към пророк Еремия за Елам, в началото на царуването на Юдовия цар Седекия, като рече: </p>
<p id="v35"><sup><small>35</small></sup>  Така казва Господ на силите: Ето, ще счупя лъка на Елам, Тяхната главна сила. </p>
<p id="v36"><sup><small>36</small></sup>  Ще докарам върху Елам четирите ветрища От четирите страни на небето, И ще ги разпръсна по всички тия ветрища; Та не ще има народ Гдето да не отидат изпъдените еламци. </p>
<p id="v37"><sup><small>37</small></sup>  И Аз ще разтреперя еламците пред неприятелите им, И пред ония, които искат живота им; И ще докарам върху тях зло - Пламенният Си гняв, казва Господ; Ще пратя и нож подир тях Докле ги довърша. </p>
<p id="v38"><sup><small>38</small></sup>  И като представя престола Си в Елам Ще изтребя от там Цар и първенци, казва Господ. </p>
<p id="v39"><sup><small>39</small></sup>  Но в послешните дни Ще възвърна пленените еламци, казва Господ. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/48">Еремия - глава 48</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/50">Еремия - глава 50</a></td>
      </tr>
    </tbody>
  </table>
</figure>
