<!--
title: Еремия - глава 27
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Jeremiah/26">Еремия - глава 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Jeremiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Jeremiah/28">Еремия - глава 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В началото на царуването на Юдовия цар Иоаким, Иосиевия син, дойде това слово от Господа към Еремия и рече: </p>
<p id="v2"><sup><small>2</small></sup>  Така ми казва Господ: Направи си ремъци и дървени части на хомот, и тури ги на врата си; </p>
<p id="v3"><sup><small>3</small></sup>  и прати ги на едомския цар, на моавския цар, на царя на амонците, на тирския цар, и на сидонския цар чрез ръката на ония посланици, които са дошли в Ерусалим при Юдовия цар Седекия; </p>
<p id="v4"><sup><small>4</small></sup>  и дай им заръка за господарите им, като речеш - Така казва Господ на Силите, Израилевият Бог: Така да кажете на господарите си - </p>
<p id="v5"><sup><small>5</small></sup>  Аз чрез голямата Си сила и чрез простряната Си мишца съм направил земята, както човека и животните, които са по лицето на земята; и давам я на когото благоволя. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  И сега дадох всички тия земи в ръката на слугата Си Навуходоносора, вавилонският цар; тоже и полските зверове дадох нему, за да му слугуват. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  И всичките народи ще слугуват нему, на сина му, и на внука му, докле дойде времето и на неговата земя; и тогава много народи и велики царе ще поробят и него. </p>
<p id="v8"><sup><small>8</small></sup>  И оня народ или царство, което не би приело да слугува на тоя вавилонски цар Навуходоносора, и което не би приело да тури врата си под хомота на вавилонския цар, - Аз ще накажа оня народ, казва Господ, с нож, с глад, и с мор, догдето го довърша чрез неговата ръка. </p>
<p id="v9"><sup><small>9</small></sup>  А вие недейте слуша пророците си, нито чародеите си, нито предвещателите си, нито омаятелите си, които, като ви говорят, казват: Няма да слугувате на вавилонския цар; </p>
<p id="v10"><sup><small>10</small></sup>  защото те ви пророкуват лъжа, та да ви отдалечат от земята ви, и Аз да ви изпъдя, та да загинете. </p>
<p id="v11"><sup><small>11</small></sup>  А оня народ, който подложи врата си под хомота на вавилонския цар и му слугува, него ще оставя да пребивава в земята си, казва Господ и ще я работи и ще я населява. </p>
<p id="v12"><sup><small>12</small></sup>  Говорих и на Юдовия цар Седекия същите думи, като рекох: Наведете вратовете си под хомота на вавилонския цар, и слугувайте нему и на людете му, и ще живеете. </p>
<p id="v13"><sup><small>13</small></sup>  Защо да умрете, ти и людете ти, от нож, от глад, и от мор, според както Господ говори за народа, който не би слугувал на вавилонския цар? </p>
<p id="v14"><sup><small>14</small></sup>  Затова, недейте слуша думите на пророците, които като ви говорят, казват: Няма да слугувате на Вавилонския цар; защото те ви пророкуват лъжа. </p>
<p id="v15"><sup><small>15</small></sup>  Понеже Аз не съм ги пратил, казва Господ, а те пророкуват лъжливо в Моето име, та да ви изпъдя и да погинете, вие и пророците, които ви пророкуват. </p>
<p id="v16"><sup><small>16</small></sup>  Говорих и на свещениците и на всички тия люде, като рекох - Така казва Господ: Недейте слуша думите на пророците си, които ви пророкуват, казвайки - Ето, съдовете на Господния дом ще се донесат подир малко от Вавилон; защото те ви пророкуват лъжа. </p>
<p id="v17"><sup><small>17</small></sup>  Недейте ги слуша; слугувайте на вавилонския цар и живейте; защо да се запусти тоя град? </p>
<p id="v18"><sup><small>18</small></sup>  Но ако те са пророци, и ако Господното слово е с тях, нека се помолят сега Господу на Силите щото съдовете, които са останали в Господния дом, и в двореца на Юдовия цар, и в Ерусалим, да не отидат във Вавилон. </p>
<p id="v19"><sup><small>19</small></sup>  Защото така казва Господ на Силите за стълбовете, за медното море, за подножията, и за другите съдове, които са останали в тоя град, </p>
<p id="v20"><sup><small>20</small></sup>  които вавилонският цар Навуходоносор не взе, когато заведе в плен от Ерусалим във Вавилон Юдовия цар Иехония, Иоакимовия син, и всичките Юдови и Ерусалимски благородни, - </p>
<p id="v21"><sup><small>21</small></sup>  да! така казва Господ на Силите, Израилевият Бог, за съдовете, които останаха в Господния дом, и в двореца на Юдовия цар, и в Ерусалим: </p>
<p id="v22"><sup><small>22</small></sup>  Те ще бъдат занесени във Вавилон, и ще останат там до деня, когато ще ги посетя, казва Господ; тогава ще ги донеса и ще ги върна на това място. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 27:5 <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Силата</i>: <a href="/bg/The_Urantia_Book/131#p10_6">КУ 131:10.6</a>.  <i>Божията сила</i>: <a href="/bg/The_Urantia_Book/1#p1_4">КУ 1:1.4</a>. </li>
  <li id="fn2"><a href="#cite2">↑</a> 27:6 <i>Сега земите са дадени в ръцете</i>: <a href="/bg/The_Urantia_Book/97#p6_4">КУ 97:6.4</a>. </li>
</ol>
</div>
