<!--
title: Еремия - глава 11
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/10">
          <span class="mdi mdi-arrow-left-drop-circle"></span><span class="pl-2">Еремия - глава 10</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/12">
          <span class="pr-2">Еремия - глава 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Словото, което дойде към Еремия от Господа и каза: </p>
<p id="v2"><sup><small>2</small></sup>  Слушайте думите на тоя завет, и говорете на Юдовите мъже и ерусалимските жители; и ти да им речеш: </p>
<p id="v3"><sup><small>3</small></sup>  Така казва Господ Израилевият Бог, - Проклет оня човек, който не слуша думите на тоя завет, </p>
<p id="v4"><sup><small>4</small></sup>  който заповядах на бащите ви в деня, когато ги изведох из Египетската земя, из железарската пещ, и рекох - Слушайте гласа ми, и изпълнявайте тия думи според всичко, що съм ви заповядал; и така вие ще бъдете Мои люде, и Аз ще бъда ваш Бог, </p>
<p id="v5"><sup><small>5</small></sup>  за да изпълня клетвата, с която се клех на бащите ви, да им дам земя, която изобилва с мляко и мед, както я изпълнявам днес. Тогава отговорих, като рекох: Амин, Господи! </p>
<p id="v6"><sup><small>6</small></sup>  И Господ ми рече: Възгласи всички тия думи в Юдовите градове и в ерусалимските улици, като кажеш - Слушайте думите на тоя завет и изпълнявайте ги. </p>
<p id="v7"><sup><small>7</small></sup>  Защото изрично заявявах пред бащите ви в деня, когато ги възведох от Египетската земя, дори до днес, като ставах рано и заявявах, казвайки - Слушайте гласа Ми. </p>
<p id="v8"><sup><small>8</small></sup>  Но те не послушаха, нито приклониха ухото си, а ходиха всеки по упоритостта на нечестивото си сърце; затова докарах върху тях всичко казано в тоя завет, който им заповядах да изпълняват, но който не изпълниха. </p>
<p id="v9"><sup><small>9</small></sup>  И Господ ми рече: Заговор се намери между Юдовите мъже и ерусалимските жители. </p>
<p id="v10"><sup><small>10</small></sup>  Те са се върнали в беззаконията на праотците си, които отказаха да слушат Моите думи, и са последвали други богове, за да им служат. Израилевият дом и Юдовият дом са нарушили завета, който направих с бащите им. </p>
<p id="v11"><sup><small>11</small></sup>  Затова, така казва Господ: - Ето ще докарам зло върху тях, От което не ще могат да избягнат; И ще извикат към мене, - Но няма да ги послушам. </p>
<p id="v12"><sup><small>12</small></sup>  Тогава Юдовите градове и ерусалимските жители ще отидат И ще извикат към боговете, на които кадят; Но те няма никак да ги спасят Във време на бедствието им. </p>
<p id="v13"><sup><small>13</small></sup>  Защото колкото е числото на градовете ти, Толкова са и боговете ти, Юдо; И колкото е числото на ерусалимските улици, Толкова олтари издигнахте на онова срамотно нещо, - Олтари, за да кадите на Ваала. </p>
<p id="v14"><sup><small>14</small></sup>  Затова ти недей се моли за тия люде, Нито възнасяй вик или молба за тях; Защото Аз няма да ги послушам, когато викат към Мене, Поради своето бедствие. </p>
<p id="v15"><sup><small>15</small></sup>  Какво право има любезната Ми в Моя дом, Като е блудствувала с мнозина, И е престанало да се принася от тебе светото месо? Когато струваш зло, тогава се веселиш. </p>
<p id="v16"><sup><small>16</small></sup>  Господ те нарече Маслина вечнозелена, красива, доброплодна; Но с шум на силно вълнение запали огън върху нея, И клоните й се строшиха. </p>
<p id="v17"><sup><small>17</small></sup>  Защото Господ на Силите, Който те е насадил, Изрече зло против тебе, Поради злото, което Израилевият дом и Юдовият дом Си избраха да извършат Като ме разгневиха с каденето си на Ваала. </p>
<p id="v18"><sup><small>18</small></sup>  Но Господ ми откри това, та го познах; И тогава Ти ми показа делата им. </p>
<p id="v19"><sup><small>19</small></sup>  Но аз бях като питомно агне, водено на клане, И не знаех, че бяха скроили замисли против мене, казвайки: Нека свалим дървото с плода му, И нека го отсечем от земята на живите, За да се не помни вече името му. </p>
<p id="v20"><sup><small>20</small></sup>  Но, о, Господи на Силите, Който съдиш праведно, Който изпитваш вътрешностите и сърцето, Нека видя Твоето въздаяние върху тях! Защото на Тебе поверих делото си. </p>
<p id="v21"><sup><small>21</small></sup>  Затова, така казва Господ за анатотските мъже, Които искат да отнемат живота ти, и казват: Да не пророкуваш в името Господно, Да не би да умреш от ръцете ни, - </p>
<p id="v22"><sup><small>22</small></sup>  Прочее, така казва Господ на Силите: Ето, Аз ще ги накажа; Юношите ще измрат чрез нож, Синовете им и дъщерите им ще измрат от глад, </p>
<p id="v23"><sup><small>23</small></sup>  И няма да останат от тях; Защото ще докарам зло върху анатотските мъже В годината, когато ги накажа. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/10">
          <span class="mdi mdi-arrow-left-drop-circle"></span><span class="pl-2">Еремия - глава 10</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/12">
          <span class="pr-2">Еремия - глава 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
