<!--
title: Еремия - глава 31
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">Еремия - глава 30</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/32">
          <span class="pr-2">Еремия - глава 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В същото време, казва Господ, Ще бъда Бог на всичките Израилеви родове, И те ще Ми бъдат люде. </p>
<p id="v2"><sup><small>2</small></sup>  Така казва Господ: Людете, които оцеляха от ножа, Ще намерят благоволение в пустинята; Ще отида да го направя, да! Израиля, да почива. </p>
<p id="v3"><sup><small>3</small></sup>  Господ ми се яви отдавна и рече Наистина те възлюбих с вечна любов; Затова продължих да ти покажа милост. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Пак ще те съградя, И ще бъдеш съградена, девице Израилева; Пак ще се украсиш с тъпанчетата си. И ще излизаш в хората на ония, които се веселят. </p>
<p id="v5"><sup><small>5</small></sup>  Пак ще насадиш лозя на самарийските планини; Ония, които ги насадят, те ще ядат плода им. </p>
<p id="v6"><sup><small>6</small></sup>  Защото ще дойде ден, Когато стражарите по Ефремовите планини ще викат: Станете и нека възлезем в Сион При Господа нашия Бог. </p>
<p id="v7"><sup><small>7</small></sup>  Защото така казва Господ: Пейте с радост за Якова, И възкликнете за главния от народите; Прогласете, похвалете, и кажете: Спаси, Господи, людете Си, останалите от Израиля. </p>
<p id="v8"><sup><small>8</small></sup>  Ето, Аз ще ги доведа от северната земя, И ще ги събера от краищата на света, И заедно с тях слепия и куция, Непразната заедно с раждащата; Ще се върнат тук с голямо множество. </p>
<p id="v9"><sup><small>9</small></sup>  С плач ще дойдат, И като се молят ще ги доведа; Ще ги доведа до водни реки през прав път, В който няма да се спънат; Защото съм Отец на Израиля, И Ефрем е първородният Мой. </p>
<p id="v10"><sup><small>10</small></sup>  Слушайте, народи, словото Господно, И известете в далечните острови, казвайки: Който разпръсна Израиля, той ще го събере, И ще го опази както овчаря стадото си. </p>
<p id="v11"><sup><small>11</small></sup>  Защото Господ е изкупил Якова, Изкупил го е от ръката на по-силния от него. </p>
<p id="v12"><sup><small>12</small></sup>  И те ще дойдат, и ще пеят върху височината на Сион, И ще се стекат към благата Господни, Към житото, виното, и дървеното масло, И към рожбите на овцете и на говедата; И душата им ще бъде като напоявана градина, И те няма да изнемощеят вече. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Тогава ще се зарадва девицата в хорото, И юношите и старите заедно; Защото Аз ще обърна жалеенето им в радост, И ще ги утеша, и ще ги развеселя подир скръбта им. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Още ще наситя душата на свещениците с тлъсто; И людете Ми ще се наситят с Моите блага, казва Господ. </p>
<p id="v15"><sup><small>15</small></sup>  Така казва Господ: Глас се чува в Рама, Ридание и горчиво плакане; Рахил оплаква чадата си, И не иска да се утеши за чадата си, защото ги няма. </p>
<p id="v16"><sup><small>16</small></sup>  Така казва Господ: Въздържай гласа си от плач И очите си от сълзи; Защото делото ти ще се възнагради, казва Господ. И те ще се върнат от земята на неприятеля. </p>
<p id="v17"><sup><small>17</small></sup>  Има надежда за сетнините ти, казва Господ, И чадата ти ще се върнат в своите предели. </p>
<p id="v18"><sup><small>18</small></sup>  Наистина чух Ефрема да си оплаква участта, казвайки: Наказал си ме, И бидох наказан като теле неучено на хомот; Върни ме, и ще бъда върнат, Защото Ти си Господ мой Бог. </p>
<p id="v19"><sup><small>19</small></sup>  Наистина откак бидох върнат разкаях се, И откак бях научен ударих се по бедрото; Засрамих се, да! дори се смутих, Понеже носих укора на младостта си. </p>
<p id="v20"><sup><small>20</small></sup>  Ефрем драг син ли Ми е? Мило дете ли е? Защото колкото пъти говоря против него Все още го помня; Затова, се смущава сърцето Ми за него, И Аз наистина ще му покажа милост, казва Господ. </p>
<p id="v21"><sup><small>21</small></sup>  Изправи си пътни показалци, Направи си колове за упътване, Насочи сърцето си към друма, Към пътя, през който си ходила; Върни се, девице Израилева, Върни се към тия твои градове. </p>
<p id="v22"><sup><small>22</small></sup>  До кога ще се скиташ насам натам, дъщерьо отстъпнице? Защото Господ направи ново нещо на земята, - Жена ще окръжи мъж. </p>
<p id="v23"><sup><small>23</small></sup>  Така казва Господ на Силите Израилевият Бог: Изново ще употребяват тоя говор в Юдовата земя. И в градовете й, когато ги върна от плен, - Господ да те благослови, жилище на правда, свети хълм! </p>
<p id="v24"><sup><small>24</small></sup>  И там ще обитава Юда заедно с всичките му градове, Земеделците и чергарските със стада. </p>
<p id="v25"><sup><small>25</small></sup>  Защото наситих наситих изнурената душа И напълних всяка изнемощяла душа. </p>
<p id="v26"><sup><small>26</small></sup>  По това се събудих и размислих; И от видението сънят ми стана сладък. </p>
<p id="v27"><sup><small>27</small></sup>  Ето, идат дни, казва Господ, Когато ще насея Израилевия дом и Юдовия дом С човешко семе и с животинско семе; </p>
<p id="v28"><sup><small>28</small></sup>  И както бдях над тях, за да изкоренявам, Да събарям, да съсипвам, Да погубвам, и да наскърбявам, Така ще бдя над тях, За да градя и да насаждам, казва Господ. </p>
<p id="v29"><sup><small>29</small></sup>  В ония дни няма вече да казват: Бащите ядоха кисело грозде, И зъбите на децата оскоминяха; <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Но всеки ще умира за своето си беззаконие; Всеки човек, който би изял кисело грозде, Неговите зъби ще оскоминеят. </p>
<p id="v31"><sup><small>31</small></sup>  Ето, идат дни, казва Господ, Когато ще направя с Израилевия дом и с Юдовия дом Нов завет; </p>
<p id="v32"><sup><small>32</small></sup>  Не такъв завет, какъвто направих с бащите им В деня, когато ги хванах за ръка, За да ги изведа из Египетската земя; Защото те престъпиха Моя завет, Поради което Аз се отвърнах от тях, казва Господ. </p>
<p id="v33"><sup><small>33</small></sup>  Но ето заветът, Който ще направя с Израилевия дом След ония дни, казва Господ: Ще положа закона Си във вътрешностите им, И ще го напиша в сърцата им; Аз ще бъда техен Бог, И те ще бъдат Мои люде; <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  И няма вече да учат Всеки ближния си и всеки брата си, И да казват: Познайте Господа; Защото те всички ще Ме познават, От най-малкия, до най-големия между тях, казва Господ; Защото ще простя беззаконието им, И грехът им няма да помня вече. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Така казва Господ, Който дава слънцето за светлина денем, И нарежда луната и звездите за светлина нощем, Който повдига морето, тъй щото вълните му бучат, Господ на Силите е името Му: </p>
<p id="v36"><sup><small>36</small></sup>  Ако изчезнат тия наредби отпред Мене, казва Господ, Тогава и Израилевото потомство ще престане Да бъде до века народ пред Мене. </p>
<p id="v37"><sup><small>37</small></sup>  Така казва Господ: Ако може да се измери небето горе, И да се изследят основите на земята долу, Тогава и Аз ще отхвърля цялото Израилево потомство За всичко, що са сторили, казва Господ. </p>
<p id="v38"><sup><small>38</small></sup>  Ето, идат дни, казва Господ, Когато градът ще се съгради Господу, От кулата Ананеил до портата на ъгъла; </p>
<p id="v39"><sup><small>39</small></sup>  И връв за измерване още ще се тегли По-нататък право до хълма Гарив, И ще завие към Гоат; </p>
<p id="v40"><sup><small>40</small></sup>  И цялата долина на труповете и на пепелта, И всичките ниви до потока Кедрон, До ъгъла на конската порта към Изток, Ще бъдат свети Господу; Градът няма вече да се изкорени Нито да се съсипе до века. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">Еремия - глава 30</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/32">
          <span class="pr-2">Еремия - глава 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 31:3 <i>Гравитация на ума</i>: <a href="/bg/The_Urantia_Book/9#p6_2">КУ 9:6.2</a>.  <i>Spirit gravity</i>: <a href="/bg/The_Urantia_Book/7#p3_2">КУ 7:3.2</a>.  <i>Обичан с вечна любов</i>: <a href="/bg/The_Urantia_Book/97#p6_3">КУ 97:6.3</a>.  <i>Spirit gravity</i>: <a href="/bg/The_Urantia_Book/195#p10_1">КУ 195:10.1</a>.  <i>Spirit gravity</i>: <a href="/bg/The_Urantia_Book/188#p5_10">КУ 188:5.10</a>.  <i>Spirit gravity</i>: <a href="/bg/The_Urantia_Book/7#p1_1">КУ 7:1.1</a>.  <i>Spirit gravity</i>: <a href="/bg/The_Urantia_Book/14#p2_7">КУ 14:2.7</a>.  <i>Spirit gravity</i>: <a href="/bg/The_Urantia_Book/174#p5_13">КУ 174:5.13</a>.  <i>Нарисувай всички хора (духовна гравитация)</i>: <a href="/bg/The_Urantia_Book/1#p4_2">КУ 1:4.2</a>.  <i>Spirit gravity</i>: <a href="/bg/The_Urantia_Book/5#p6_9">КУ 5:6.9</a>.  <i>Spirit gravity</i>: <a href="/bg/The_Urantia_Book/34#p4_2">КУ 34:4.2</a>.  <i>Spirit gravity</i>: <a href="/bg/The_Urantia_Book/12#p8_4">КУ 12:8.4</a>.  <i>Spirit gravity</i>: <a href="/bg/The_Urantia_Book/20#p1_6">КУ 20:1.6</a>.  <i>Spirit gravity</i>: <a href="/bg/The_Urantia_Book/157#p6_10">КУ 157:6.10</a>.  <i>Любов с вечна любов</i>: <a href="/bg/The_Urantia_Book/131#p2_13">КУ 131:2.13</a>.  <i>Spirit gravity</i>: <a href="/bg/The_Urantia_Book/108#p4_1">КУ 108:4.1</a>.  <i>Spirit gravity</i>: <a href="/bg/The_Urantia_Book/180#p4_5">КУ 180:4.5</a>.  <i>Spirit gravity</i>: <a href="/bg/The_Urantia_Book/107#p0_5">КУ 107:0.5</a>.  <i>Spirit gravity</i>: <a href="/bg/The_Urantia_Book/11#p8_9">КУ 11:8.9</a>. </li>
  <li id="fn2"><a href="#cite2">↑</a> 31:12,14 <i>Бог е щедър</i>: <a href="/bg/The_Urantia_Book/2#p1_2">КУ 2:1.2</a>. </li>
  <li id="fn3"><a href="#cite3">↑</a> 31:13 <i>Той ще утеши скърбящите</i>: <a href="/bg/The_Urantia_Book/190#p5_4">КУ 190:5.4</a>. </li>
  <li id="fn4"><a href="#cite4">↑</a> 31:29-30 <i>Само грешната душа умира</i>: <a href="/bg/The_Urantia_Book/145#p2_7">КУ 145:2.7</a>. </li>
  <li id="fn5"><a href="#cite5">↑</a> 31:29-34 <i>Кисело грозде, зъби на ръба</i>: <a href="/bg/The_Urantia_Book/145#p2_5">КУ 145:2.5</a>. </li>
  <li id="fn6"><a href="#cite6">↑</a> 31:33 <i>Закон, написан в сърцата на хората</i>: <a href="/bg/The_Urantia_Book/121#p7_5">КУ 121:7.5</a>. </li>
  <li id="fn7"><a href="#cite7">↑</a> 31:34 <i>Познай своя Бог</i>: <a href="/bg/The_Urantia_Book/5#p4_8">КУ 5:4.8</a>. </li>
</ol>
</div>
