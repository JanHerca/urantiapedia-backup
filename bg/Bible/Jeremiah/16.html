<!--
title: Еремия - глава 16
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/15">Еремия - глава 15</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/17">Еремия - глава 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господното слово дойде пак към мене и рече: </p>
<p id="v2"><sup><small>2</small></sup>  Недей си взема жена, Нито да родиш синове или дъщери на това място. </p>
<p id="v3"><sup><small>3</small></sup>  Защото така казва Господ За синовете и за дъщерите, които се раждат на това място, И за майките, които са ги родили, И за бащите, които са ги добили, в тая страна: </p>
<p id="v4"><sup><small>4</small></sup>  Те ще умрат от разни видове люта смърт; Не ще бъдат оплакани, нито погребани; Ще бъдат като тор по лицето на земята; Ще загинат от нож и от глад, И труповете им ще бъдат храна За небесните птици и за земните зверове. </p>
<p id="v5"><sup><small>5</small></sup>  Защото така казва Господ: Не влизай в дом, гдето има жалеене, И не ходи да ридаеш или да ги оплакваш; Защото отнех мира Си от тия люде, казва Господ, Да! милосърдието и щедростите Си. </p>
<p id="v6"><sup><small>6</small></sup>  И големи и малки ще измрат в тая страна; Не ще бъдат погребани, нито ще ги оплачат, Нито ще направят нарязвания по телата си, Нито ще се обръснат за тях, </p>
<p id="v7"><sup><small>7</small></sup>  Нито ще раздават хляб в жалеенето, За да ги утешат за умрелия, Нито ще ги напоят с утешителната чаша За баща им или за майка им. </p>
<p id="v8"><sup><small>8</small></sup>  Не влизай и в дом, гдето има пируване, Да седиш с тях та да ядеш и да пиеш; </p>
<p id="v9"><sup><small>9</small></sup>  Защото така казва Господ на Силите, Израилевият Бог: Ето, Аз ще направя да престане в това място, Пред очите ви, и във вашите дни, Гласът на радостта и гласът на веселието, Гласът на младоженеца и гласът на невестата. </p>
<p id="v10"><sup><small>10</small></sup>  И когато известиш на тия люде всички тия думи, и те ти рекат: Защо е изрекъл Господ това голямо зло против нас? И какво е беззаконието и какъв грехът ни, който сме извършили против Господа нашия Бог? </p>
<p id="v11"><sup><small>11</small></sup>  Тогава да им речеш: Понеже ме оставиха бащите ви, казва Господ, Та последваха други богове, Служиха им, и им се поклониха, А Мене оставиха, и закона Ми не опазиха; </p>
<p id="v12"><sup><small>12</small></sup>  А и вие сторихте още по-лошо от бащите си, Защото, ето, ходите всеки по упоритостта на нечестивото си сърце. И не слушате Мене; </p>
<p id="v13"><sup><small>13</small></sup>  Затова, ще ви изхвърля от тая страна В страна, която не сте познавали, нито вие, нито бащите ви; И там денем и нощем ще служите на други богове; Понеже няма да покажа милост към вас. </p>
<p id="v14"><sup><small>14</small></sup>  Затова, ето, идат дни, казва Господ, Когато няма вече да рекат: Заклевам се в живота на Господа, Който изведе израилтяните от египетската земя, </p>
<p id="v15"><sup><small>15</small></sup>  Но Заклевам се в живота на Господа, Който изведе израилтяните от северната земя, И от всичките страни, гдето ги беше изгонил! И аз ще ги върна пак в страната им, Която дадох на бащите им. </p>
<p id="v16"><sup><small>16</small></sup>  Ето, ще пратя за много рибари, Казва Господ, та ще ги изловят; И подир това ще пратя за много ловци, Та ще ги гонят от всяка планина, И от всеки хълм, и от дупките на канарите. </p>
<p id="v17"><sup><small>17</small></sup>  Защото очите Ми са върху всичките ми пътища; Те не са скрити от лицето ми, Нито е утаено беззаконието им от очите Ми. </p>
<p id="v18"><sup><small>18</small></sup>  И най-напред ще им въздам двойно За беззаконието им и за греха им, Защото оскверниха земята Ми с труповете на гнусотиите си, И с мерзостите си напълниха наследството Ми. </p>
<p id="v19"><sup><small>19</small></sup>  Господи, сило моя, и крепост моя, Прибежище мое в скръбен ден! При Тебе ще дойдат народите от краищата на земята, И ще рекат: Бащите ни не наследиха друго освен лъжи, Суета, и безполезни работи. </p>
<p id="v20"><sup><small>20</small></sup>  Да си направи ли човек богове, Които все пак не са богове? </p>
<p id="v21"><sup><small>21</small></sup>  Затова, ето, ще ги направя тоя път да познаят, - Ще ги направя да познаят ръката Ми и силата Ми; И те ще познаят, че името Ми е Иеова. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/15">Еремия - глава 15</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/17">Еремия - глава 17</a></td>
      </tr>
    </tbody>
  </table>
</figure>
