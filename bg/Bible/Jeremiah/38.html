<!--
title: Еремия - глава 38
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Jeremiah/37">Еремия - глава 37</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Jeremiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Jeremiah/39">Еремия - глава 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Сафатия Матановият син, Годолия Пасхоровият син, Юхал Селемиевият син, и Пасхор Мелхиевият син чуха думите, които Еремия говореше на всичките люде, като думаше: </p>
<p id="v2"><sup><small>2</small></sup>  Така казва Господ: Който остане в тоя град ще умре от нож, от глад, и от мор; но който излезе при халдейците ще остане жив; живота му бъде за корист, и ще живее; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  и така казва Господ: Тоя град непременно ще бъде предаден в ръката на войската на вавилонския цар, и той ще го превземе. </p>
<p id="v4"><sup><small>4</small></sup>  Тогава тия първенци казаха на царя: Нека се умъртви, молим тоя човек; защото разслабя ръцете на военните мъже, които са останали в тоя град, и ръцете на всичките люде, като им говори такива думи; защото тоя човек не иска доброто на тия люде, но злото. </p>
<p id="v5"><sup><small>5</small></sup>  И цар Седекия рече: Ето, в ръката ви е; защото не е царят, който може да направи нещо против вас. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Тогава взеха Еремия та го хвърлиха в ямата на царския син Мелхия, която бе в двора на стражата; и спуснаха Еремия с въжета. И в ямата нямаше вода, но тиня; и Еремия затъна в тинята. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  А когато етиопянинът Авдемелех, един от скопците, който беше в царския дворец, чу как били турили Еремия в ямата, (като седеше царят тогава във Вениаминовата порта), </p>
<p id="v8"><sup><small>8</small></sup>  Авдемелех излезе от царския дворец та говори на царя, казвайки: </p>
<p id="v9"><sup><small>9</small></sup>  Господарю мой царю, тия човеци сториха зло във всичко, що направиха на пророк Еремия, когото хвърлиха в ямата; защото той без друго ще умре от глад там, гдето е, защото няма вече хляб в града. </p>
<p id="v10"><sup><small>10</small></sup>  Тогава царят заповяда на етиопянина Авдемелех, като рече: Вземи от тука тридесет човека със себе си та извади пророк Еремия от ямата, преди да умре. </p>
<p id="v11"><sup><small>11</small></sup>  И тъй, Авдемелех взе човеците със себе си, и, като влезе в царския дворец, под съкровищницата, взе от там вехти дрипи и вехти парцали, които спусна с въжета в ямата при Еремия. </p>
<p id="v12"><sup><small>12</small></sup>  И етиопянинът Авдемелех рече на Еремия: Тури сега тия вехти дрипи и парцали под мишниците си, под въжетата. И Еремия стори така. </p>
<p id="v13"><sup><small>13</small></sup>  И тъй, като изтеглиха Еремия с въжетата, извадиха го из ямата; и Еремия остана в двора на стражата. </p>
<p id="v14"><sup><small>14</small></sup>  Тогава цар Седекия прати та доведоха пророк Еремия при него в третия вход, който е в Господния дом; и царят рече на Еремия: Ще те попитам едно нещо; не крий нищо от мене. </p>
<p id="v15"><sup><small>15</small></sup>  А Еремия рече на Седекия: Ако ти го явя, не е ли така, че непременно ще ме умъртвиш? и ако те съветвам, не ще ме послушаш. </p>
<p id="v16"><sup><small>16</small></sup>  Затова, цар Седекия се закле скришно на Еремия, казвайки: Заклевам ти се в живота на Господа, Който е създал душите ни, че няма да те умъртвя, нито ще те предам в ръката на тия човеци, които искат живота ти. </p>
<p id="v17"><sup><small>17</small></sup>  Тогава Еремия рече на Седекия: Така казва Господ Бог на Силите, Израилевият Бог: Ако излезеш при първенците на вавилонския цар, тогава ще се опази животът ти, и тоя град няма да се изгори с огън; па и ти ще останеш жив и домът ти. </p>
<p id="v18"><sup><small>18</small></sup>  Но ако не излезеш при първенците на вавилонския цар, тогава тоя град ще бъде предаден в ръката на халдейците, които ще го изгорят с огън; и ти няма да избегнеш от ръката им. </p>
<p id="v19"><sup><small>19</small></sup>  И цар Седекия рече на Еремия: Аз се боя от юдеите, които прибягнаха при халдейците, да не би да ме предадат в ръката им, и те да се поругаят с мене. </p>
<p id="v20"><sup><small>20</small></sup>  А Еремия рече: Няма да те предадат. Послушай моля, Господния глас относно това, което ти говоря; така ще ти бъде добре, и животът ти ще се опази. </p>
<p id="v21"><sup><small>21</small></sup>  Но ако откажеш да излезеш, ето словото, което Господ ми яви: </p>
<p id="v22"><sup><small>22</small></sup>  Ето, всичките жени, които са останали в двореца на Юдовия цар, ще бъдат изведени при първенците на вавилонския цар; и тия жени ще ти кажат: Твоите приятели те насъскаха и надделяха пред теб; а сега, когато нозете ти затънаха в тинята, те се оттеглиха назад. </p>
<p id="v23"><sup><small>23</small></sup>  И всичките ти жени и чадата ти ще бъдат изведени при халдейците; и ти няма да избегнеш от ръката им, но ще бъдеш хванат от ръката на вавилонския цар, и ще станеш причина да се изгори тоя град с огън. </p>
<p id="v24"><sup><small>24</small></sup>  Тогава Седекия рече на Еремия: Никой да се не научи за тоя разговор, и ти няма да умреш. </p>
<p id="v25"><sup><small>25</small></sup>  Но ако чуят първенците, че съм говорил с тебе, и като дойдат при тебе ти рекат: Яви ни сега що каза ти на царя; не го скривай от нас и няма да те умъртвим; яви ни тоже какво каза царят на тебе, </p>
<p id="v26"><sup><small>26</small></sup>  тогава да им кажеш: Аз представих молбата си пред царя, за да ме не върне в къщата на Ионатана, та да умра там. </p>
<p id="v27"><sup><small>27</small></sup>  Тогава всичките първенци дойдоха при Еремия та го попитаха; и той им отговори според всички тия думи, които царят му беше заповядал. И тъй те престанаха да го разпитват; защото това нещо не се узна. </p>
<p id="v28"><sup><small>28</small></sup>  И така Еремия остана в двора на стражата до деня, когато се превзе Ерусалим. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 38:2-3 <i>Йеремия съветва да се предадем</i>: <a href="/bg/The_Urantia_Book/97#p6_4">КУ 97:6.4</a>.  <i>Предупреждение за гибел</i>: <a href="/bg/The_Urantia_Book/97#p9_25">КУ 97:9.25</a>. </li>
  <li id="fn2"><a href="#cite2">↑</a> 38:2-9 <i>Пълно унищожение</i>: <a href="/bg/The_Urantia_Book/97#p9_26">КУ 97:9.26</a>. </li>
  <li id="fn3"><a href="#cite3">↑</a> 38:5-6 <i>тъмницата на Йеремия</i>: <a href="/bg/The_Urantia_Book/153#p2_3">КУ 153:2.3</a>. </li>
  <li id="fn4"><a href="#cite4">↑</a> 38:6 <i>Йеремия в тъмницата</i>: <a href="/bg/The_Urantia_Book/97#p6_4">КУ 97:6.4</a>. </li>
</ol>
</div>
