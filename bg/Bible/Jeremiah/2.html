<!--
title: Еремия - глава 2
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/1">
          <span class="mdi mdi-arrow-left-drop-circle"></span><span class="pl-2">Еремия - глава 1</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/3">
          <span class="pr-2">Еремия - глава 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Словото Господно дойде към мене и рече: </p>
<p id="v2"><sup><small>2</small></sup>  Иди та прогласи в ушите на ерусалимската дъщеря, думайки: Така казва Господ: Помня за тебе Милеенето ти, когато беше млада, Любовта ти, когато беше невеста, Как Ме следваше в пустинята, В непосята земя. </p>
<p id="v3"><sup><small>3</small></sup>  Израил беше свет Господу, Първак на рожбите Му; Всички, които го пояждаха, се счетоха за виновни; Зло ги постигаше, казва Господ. </p>
<p id="v4"><sup><small>4</small></sup>  Чуйте словото Господно, доме Яковов, И всички родове на Израилевия дом: </p>
<p id="v5"><sup><small>5</small></sup>  Така казва Господ: Каква неправда намериха в Мене бащите ви, Та се отдалечиха от Мене, И ходиха след суетата, и станаха суетни? </p>
<p id="v6"><sup><small>6</small></sup>  Нито рекоха: Где е Господ, Който ни изведе из Египетската земя, Който ни води през пустинята, През страна пуста и пълна с пропасти, През страна, по която не минаваше човек, И гдето човек не живееше? </p>
<p id="v7"><sup><small>7</small></sup>  И въведох ви в плодородна страна, За да ядете плодовете й и благата й; Но като влязохте осквернихте земята Ми, И направихте мерзост наследството Ми. </p>
<p id="v8"><sup><small>8</small></sup>  Свещениците не рекоха: Где е Господ? Законоведците не Ме познаха; Също и управниците станаха престъпници против мене, И пророците пророкуваха чрез Ваала, И ходиха след безполезните идоли. </p>
<p id="v9"><sup><small>9</small></sup>  Затова, Аз още ще се съдя с вас, казва Господ, И с внуците ви ще се съдя. </p>
<p id="v10"><sup><small>10</small></sup>  Защото, минете в китимските острови та вижте, Пратете в Кидар, та разгледайте внимателно, И вижте, ставало ли е такова нещо, - </p>
<p id="v11"><sup><small>11</small></sup>  Разменил ли е някой народ боговете си, при все че не са богове? Моите люде, обаче, са разменили Славата си срещу онова, което не ползува. </p>
<p id="v12"><sup><small>12</small></sup>  Ужасете се, небеса, поради това, Настръхнете, смутете се премного, казва Господ. </p>
<p id="v13"><sup><small>13</small></sup>  Защото две злини сториха Моите люде: Оставиха Мене, извора на живите води, И си изсякоха щерни, разпукнати щерни, Които не могат да държат вода. </p>
<p id="v14"><sup><small>14</small></sup>  Израил слуга ли е? домороден роб ли е? Тогава защо стана пленник? </p>
<p id="v15"><sup><small>15</small></sup>  Млади лъвове рикаха против него и реваха, И запустиха земята му; Градовете му са изпогорени и обезлюдени. </p>
<p id="v16"><sup><small>16</small></sup>  Още и жителите на Мемфис и на Тафнес Строшиха темето на главата ти. </p>
<p id="v17"><sup><small>17</small></sup>  Не докара ли ти това сам на себе си, Като си оставил Господа своя Бог, Когато те водеше в пътя? </p>
<p id="v18"><sup><small>18</small></sup>  И сега, защо ти е пътят за Египет? Да пиеш водата на Нил ли? Или защо ти е пътят на Асирия? Да пиеш водата на Ефрат§ ли? </p>
<p id="v19"><sup><small>19</small></sup>  Твоето нечестие ще те накаже, И твоите престъпления ще те изобличат; Познай, прочее, и виж, че е зло и горчиво нещо Гдето си оставил Господа своя Бог, И гдето нямаш страх от Мене, Казва Господ, Иеова на Силите. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Понеже отдавна съм строшил хомота ти И съм разкъсал връзките ти; И ти рече: Няма вече да бъда престъпница; А между това, на всеки висок хълм И под всяко зелено дърво Си лягала като блудница. </p>
<p id="v21"><sup><small>21</small></sup>  А пък Аз те бях насадил лоза отбрана, Семе съвсем чисто; Тогава ти как си се променила в изродени пръчки на чужда за Мене лоза? </p>
<p id="v22"><sup><small>22</small></sup>  Затова, ако и да се умиеш с луга И да употребиш много сапун, Пак твоето беззаконие си остава петно пред Мене, Казва Господ Иеова. </p>
<p id="v23"><sup><small>23</small></sup>  Как можеш да речеш: Не съм се осквернила, Не съм ходила след ваалимите? Виж пътя си в долината, Познай що си сторила, Подобно на камила, която бърже тича насам натам из пътищата, </p>
<p id="v24"><sup><small>24</small></sup>  Подобно на дива ослица, свикнала с пустинята, Която в страстта на душата си смърка въздуха; В устрема й кой може да я отвърне? Ония, които я търсят, няма да си дават труд за нея, - В месеца й ще я намерят. </p>
<p id="v25"><sup><small>25</small></sup>  Въздържай ногата си, за да не ходиш боса, И гърлото си, за да не съхне от жажда; Но ти си рекла: Напразно! не; Защото залюбих чужденци, И след тях ще ида. </p>
<p id="v26"><sup><small>26</small></sup>  Както се посрамя крадец, когато е открит, Така ще се посрами Израилевият дом - Те, царете им, първенците им, Свещениците им, и пророците им, - </p>
<p id="v27"><sup><small>27</small></sup>  Които думат на дървото: Ти си мой отец, И на камъка: Ти си ме родил; Защото обърнаха към Мене гърба си, а не лицето си; Но пак във време на бедствието си ще рекат: Стани та ни избави. </p>
<p id="v28"><sup><small>28</small></sup>  Но где са твоите богове, които си си направил? Те нека станат, ако могат да те избавят Във време на бедствието ти; Защото колкото са градовете ти Толкова са и боговете ти, Юдо. </p>
<p id="v29"><sup><small>29</small></sup>  Защо би искали да се препирате с мене? Вие всички сте отстъпници от Мене, казва Господ. </p>
<p id="v30"><sup><small>30</small></sup>  Напразно поразих чадата ви; Те не приеха да се поправят; Собственият ви нож пояде пророците ви Като лъв-изтребител. </p>
<p id="v31"><sup><small>31</small></sup>  О, човеци на тоя род, вижте словото на Господа, Който казва: Бил ли съм Аз пустиня за Израиля, Или земя на мрачна тъмнина? Защо тогава казват людете Ми: Ние сме скъсали връзките си, Не щем да дойдем вече при Тебе? </p>
<p id="v32"><sup><small>32</small></sup>  Може ли момата да забрави накита си, Или невестата украшенията си? Но людете Ми забравяха Мене през безбройни дни. </p>
<p id="v33"><sup><small>33</small></sup>  Как украсяваш пътя си, за да търсиш любов! Така щото си научила и лошите жени на твоите пътища! </p>
<p id="v34"><sup><small>34</small></sup>  Тоже и по полите ти се намери кръвта На души - невинни сиромаси; Не намери кървите с разкопаване, но по всички тия поли. </p>
<p id="v35"><sup><small>35</small></sup>  А при все това ти казваш: Невинна съм, За туй гневът Му непременно ще се отвърне от мене. Ето, Аз ще се съдя с тебе За гдето казваш: Не съм съгрешила. </p>
<p id="v36"><sup><small>36</small></sup>  Защо се луташ толкоз много за да промениш пътя си? Ще се посрамиш и от Египет Както се посрами от Асирия. </p>
<p id="v37"><sup><small>37</small></sup>  Ще излезеш и от там С ръцете си на главата си; Защото Господ отхвърли ония, на които уповаваш, И ти няма да успееш в тях. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/1">
          <span class="mdi mdi-arrow-left-drop-circle"></span><span class="pl-2">Еремия - глава 1</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/3">
          <span class="pr-2">Еремия - глава 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:19 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
</ol>
</div>
