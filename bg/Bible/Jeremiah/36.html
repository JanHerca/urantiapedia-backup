<!--
title: Еремия - глава 36
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Jeremiah/35">Еремия - глава 35</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Jeremiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Jeremiah/37">Еремия - глава 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В четвъртата година на Юдовия цар Иоаким, Иосиевия син, дойде това слово към Еремия от Господа и рече: </p>
<p id="v2"><sup><small>2</small></sup>  Вземи си един свитък книга та напиши в него всичките думи, които ти говорих против Израиля, против Юда, и против всичките народи, от деня, когато почнах да ти говоря, от дните на Иосия, дори до днес. </p>
<p id="v3"><sup><small>3</small></sup>  Дано чуе Юдовият дом всичкото зло, което Аз мисля да им направя, тъй щото да се върнат всеки от лошия си път, и Аз да простя беззаконието им и греха им. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Тогава Еремия повика Варуха Нириевия син; и Варух написа от устата на Еремия в един свитък книга всичките думи, които Господ му бе говорил. </p>
<p id="v5"><sup><small>5</small></sup>  И Еремия заповяда на Варуха, казвайки: Аз съм запрян; не мога да вляза в Господния дом; </p>
<p id="v6"><sup><small>6</small></sup>  затова, влез ти и от свитъка, който написа от устата ми, прочети Господните думи в ушите на людете, в Господния дом, в ден на пост; прочети ги в ушите на всички от Юда, които дохождат от градовете си. </p>
<p id="v7"><sup><small>7</small></sup>  Негли принесат молба пред Господа, и се върнат всеки от лошия си път; защото голям е гневът и яростта, които Господ е произнесъл против тия люде. </p>
<p id="v8"><sup><small>8</small></sup>  И Варух Нириевия син стори всичко, що му заповяда пророк Еремия, като прочете от книгата Господните думи в Господния дом. </p>
<p id="v9"><sup><small>9</small></sup>  И в петата година на Юдовия цар, Иоаким Иосиевия син, в деветия месец, всичките люде в Ерусалим и всичките люде, които дохождаха в Ерусалим от Юдовите градове, прогласиха пост пред Господа. </p>
<p id="v10"><sup><small>10</small></sup>  Тогава Варух прочете от книгата Еремиевите думи в Господния дом, в стаята на Гемария, син на секретаря Сафан, в горния двор, във входа на новата врата на Господния дом, в ушите на всичките люде. </p>
<p id="v11"><sup><small>11</small></sup>  И когато Михей, син на Гемария Сафановия син, чу от книгата всичките Господни думи, </p>
<p id="v12"><sup><small>12</small></sup>  слезе в царския дворец, в стаята на секретаря; и, ето, всичките първенци седяха там, - писачът Елисама, Делаия Семаиевият син, Елнатан Аховоровия син, Гемария Сафановия син, Седекия Ананевият син, и всичките първенци. </p>
<p id="v13"><sup><small>13</small></sup>  Тогава Михей им извести всичките думи, които бе чул, когато Варух прочиташе книгата в ушите на людете. </p>
<p id="v14"><sup><small>14</small></sup>  Затова, всичките първенци пратиха Юдия, син на Натания, син на Селемия Хусиевия син, при Варуха да му кажат: Вземи в ръката си свитъка, който си прочел в ушите на людете, и дойди. И тъй, Варух Нириевият син взе свитъка в ръката си, та дойде при тях. </p>
<p id="v15"><sup><small>15</small></sup>  И рекоха му: Я седни та го прочети в ушите ни. И Варух го прочете в ушите им. </p>
<p id="v16"><sup><small>16</small></sup>  А като чуха всичките думи, спогледаха се с ужас, и рекоха на Варуха: Непременно ще съобщим на царя всички тия думи. </p>
<p id="v17"><sup><small>17</small></sup>  И попитаха Варуха, думайки: Кажи ни сега: Как си написал ти всички тия думи от устата му? </p>
<p id="v18"><sup><small>18</small></sup>  А Варух им отговори: Той ми диктуваше устно всички тия думи, и аз ги написвах с мастило в книгата. </p>
<p id="v19"><sup><small>19</small></sup>  Тогава първенците рекоха на Варуха: Иди, скрий се, ти и Еремия; никой да не знае где сте. </p>
<p id="v20"><sup><small>20</small></sup>  После влязоха при царя, (свитъка обаче оставиха в стаята на писача Елисама), и известиха в ушите на царя всички тия думи. </p>
<p id="v21"><sup><small>21</small></sup>  И тъй, царят прати Юдия да вземе свитъка; и той го взе от стаята на писача Елисама. И Юдий го прочете в ушите на царя и в ушите на всички първенци, които стояха около царя. </p>
<p id="v22"><sup><small>22</small></sup>  А царят седеше в зимния дворец, (като беше деветия месец), и пред него имаше жарник с огън. </p>
<p id="v23"><sup><small>23</small></sup>  И когато Юдий беше прочел три-четири стълба, царят сряза свитъка с писарското ножче и хвърли го в огъня на жарника, догдето изгоря целият свитък в огъня на жарника. </p>
<p id="v24"><sup><small>24</small></sup>  И не се разтрепераха, и не раздраха дрехите си, ни царя, ни един от слугите му, които чуха всички тия думи. </p>
<p id="v25"><sup><small>25</small></sup>  При това, когато Елнатан, Делаия, и Гемария ходатайствуваха пред царя да не изгаря свитъка, той не ги послуша. </p>
<p id="v26"><sup><small>26</small></sup>  И царят заповяда на сина си Иерамеил, на Сераия Азрииловия син, и на Селемия Авдииловия син, да хванат писача Варух и пророка Еремия; но Господ ги скри. </p>
<p id="v27"><sup><small>27</small></sup>  И след като изгори царят свитъка и думите, които Варух написа от Еремиевите уста, дойде Господното слово към Еремия и рече: </p>
<p id="v28"><sup><small>28</small></sup>  Вземи си пак друг свитък та напиши в него всичките предишни думи, които бяха в първия свитък, който Юдовият цар Иоаким изгори; </p>
<p id="v29"><sup><small>29</small></sup>  а на Юдовия цар Иоаким да кажеш: Така казва Господ: Ти изгори тоя свитък, и каза: Защо си написал в него, че вавилонският цар непременно ще дойде и ще разори тая земя, и ще направи да няма в нея ни човек ни животно? </p>
<p id="v30"><sup><small>30</small></sup>  Затова, така казва Господ за Юдовия цар Иоаким: Не ще има от него кой да седи на Давидовия престол. И трупът му ще бъде изхвърлен, денем на пека, а нощем на сланата. </p>
<p id="v31"><sup><small>31</small></sup>  Аз ще накажа него, потомството му, и слугите му за беззаконието им; и ще докарам на тях, на Ерусалимските жители и на Юдовите мъже всичкото зло, което изрекох против тях; а те не послушаха. </p>
<p id="v32"><sup><small>32</small></sup>  И тъй, Еремия взе друг свитък и го даде на писача Варух Нириевия син, който написа в него от устата на Еремия всичките думи на книгата, която Юдовият цар Иоаким беше изгорил в огъня; а при тях се притуриха и още много подобни думи. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 36:3 <i>Покаяние за прошка (Стар завет)</i>: <a href="/bg/The_Urantia_Book/159#p5_13">КУ 159:5.13</a>. </li>
</ol>
</div>
