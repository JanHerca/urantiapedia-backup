<!--
title: Еремия - глава 26
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/25">
          <span class="mdi mdi-arrow-left-drop-circle"></span><span class="pl-2">Еремия - глава 25</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/27">
          <span class="pr-2">Еремия - глава 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В началото на царуването на Юдовия цар Иоаким, Иосиевия син, дойде това слово от Господа, което рече: </p>
<p id="v2"><sup><small>2</small></sup>  Така казва Господ: Застани в двора на Господния дом та изговори на всичките Юдови градове, които дохождат да се покланят в Господния дом, всичките думи, които ти заповядвам да им говориш; не задържай ни една дума. </p>
<p id="v3"><sup><small>3</small></sup>  Може би ще послушат, и всеки ще се върне от нечестивия си път, за да се разкае за злото, което възнамерявам да им сторя поради лошите им дела. </p>
<p id="v4"><sup><small>4</small></sup>  И да им речеш: Така казва Господ: Ако не Ме послушате да ходите в закона Ми, който поставих пред вас, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  да слушате думите на слугите Ми пророците, които пращам при вас, като ставам рано и ги пращам, (но вие не послушахте), </p>
<p id="v6"><sup><small>6</small></sup>  тогава ще направя тоя дом като Сило, и ще направя тоя град предмет, с който всичките народи на света ще кълнат. </p>
<p id="v7"><sup><small>7</small></sup>  А свещениците, пророците, и всичките люде чуха Еремия като говореше тия думи в Господния дом. </p>
<p id="v8"><sup><small>8</small></sup>  И като свърши Еремия да говори всичко, което Господ му бе заповядал да каже на всичките люде, тогава свещениците, пророците и всичките люде го хванаха и думаха: Непременно ще бъдеш умъртвен. </p>
<p id="v9"><sup><small>9</small></sup>  Ти защо пророкува в Господното име, като рече: Тоя дом ще стане като Сило, и тоя град ще се запусти, та да няма жител? И всичките люде се събраха около Еремия в Господния дом. </p>
<p id="v10"><sup><small>10</small></sup>  И Юдовите първенци, като чуха това нещо, възлязоха от царския дворец в Господния дом, и седнаха във входа на новата порта на Господния дом. </p>
<p id="v11"><sup><small>11</small></sup>  Тогава свещениците и пророците говориха на първенците и на всичките люде, казвайки: Този човек заслужава да бъде умъртвен, защото пророкува против тоя град, както чухте с ушите си. </p>
<p id="v12"><sup><small>12</small></sup>  Тогава Еремия говори на всичките първенци и на всичките люде, като рече: Господ ме изпрати да пророкувам против тоя дом и против тоя град всичките думи, които чухте. </p>
<p id="v13"><sup><small>13</small></sup>  Затова, сега оправете постъпките и делата си, и послушайте гласа на Господа вашия Бог; и Господ ще се разкае за злото, което е изговорил против вас. </p>
<p id="v14"><sup><small>14</small></sup>  А за мене, ето, съм в ръката ви; направете ми каквото ми се вижда за добро и угодно. </p>
<p id="v15"><sup><small>15</small></sup>  Но добре да знаете, че, ако ме умъртвите, то ще докарате невинна кръв върху себе си, върху тоя град, и върху жителите му; защото наистина Господ ме прати при вас да говоря в ушите ви всички тия думи. </p>
<p id="v16"><sup><small>16</small></sup>  Тогава първенците и всичките люде рекоха на свещениците и на пророците: Тоя човек не заслужава да бъде умъртвен; защото ни говори в името на Господа нашия Бог. </p>
<p id="v17"><sup><small>17</small></sup>  Тогава някой от местните старейшини станаха та говориха на всичките събрани люде, като казаха: </p>
<p id="v18"><sup><small>18</small></sup>  Михей моресетецът пророкуваше в дните на Юдовия цар Езекия, като говори на всичките Юдови люде, думайки: Така казва Господ на Силите: Сион ще се изоре като нива, Ерусалим ще стане грамади от развалини, и хълмът на дома като високи места на лес. </p>
<p id="v19"><sup><small>19</small></sup>  Умъртвиха ли го Юдовият цар Езекия и целият Юда? Не убоя ли се той от Господа, и не умилостиви ли Господа, та Господ се разкая за злото, което беше изрекъл против тях? Ние прочее бихме причинили голямо зло на своите души. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  А имаше и друг човек, Урия Семаиевият Син от Кириатиарим, който пророкуваше в Господното име; и пророкуваше против тоя град и против тая страна със същите думи както и Еремия. </p>
<p id="v21"><sup><small>21</small></sup>  И когато цар Иоаким, всичките му силни мъже, и всичките първенци чуха думите му, царят търсеше случай да го умъртви; а Урия, като чу, уплаши се, побягна, та отиде в Египет. </p>
<p id="v22"><sup><small>22</small></sup>  А цар Иоаким прати мъже в Египет, Елнатана, Аховоровия син, и известни мъже с него в Египет, </p>
<p id="v23"><sup><small>23</small></sup>  та изведоха Урия из Египет, и го доведоха при цар Иоакима, който го порази с нож и хвърли трупа му в гробищата на простолюдието. </p>
<p id="v24"><sup><small>24</small></sup>  Но ръката на Ахикама Сафановия син бе с Еремия, за да го не предадат в ръката на людете, та да го убият. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/25">
          <span class="mdi mdi-arrow-left-drop-circle"></span><span class="pl-2">Еремия - глава 25</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/27">
          <span class="pr-2">Еремия - глава 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 26:4-15 <i>Още едно предупреждение</i>: <a href="/bg/The_Urantia_Book/153#p2_2">КУ 153:2.2</a>. </li>
  <li id="fn2"><a href="#cite2">↑</a> 26:19 <i>За Бога се казва, че се покайва</i>: <a href="/bg/The_Urantia_Book/4#p3_4">КУ 4:3.4</a>.  <i>За Бога се казва, че се покайва</i>: <a href="/bg/The_Urantia_Book/2#p2_2">КУ 2:2.2</a>. </li>
</ol>
</div>
