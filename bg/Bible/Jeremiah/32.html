<!--
title: Еремия - глава 32
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/31">Еремия - глава 31</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/33">Еремия - глава 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Словото, което дойде към Еремия от Господа в десетата година на Юдовия цар Седекия, която година бе осемнадесетата на Навуходоносора. </p>
<p id="v2"><sup><small>2</small></sup>  А в това време войската на вавилонския цар обсаждаше Ерусалим; а пророк Еремия бе затворен в двора на стражата, която бе в двореца на Юдовия цар. </p>
<p id="v3"><sup><small>3</small></sup>  Защото Юдовият цар Седекия беше го затворил и казал му бе: Защо пророкуваш, думайки: Така казва Господ: Ето, Аз ще предам тоя град в ръката на вавилонския цар, и той ще го завладее; </p>
<p id="v4"><sup><small>4</small></sup>  и Юдовия цар Седекия няма да избегне от ръката на халдейците, но непременно ще бъде предаден в ръката на вавилонския цар, и ще говори с него уста с уста, и ще се погледнат очи в очи; </p>
<p id="v5"><sup><small>5</small></sup>  И той ще заведе Седекия във Вавилон; и ще бъде там докле го посетя, казва Господ; и, ако воювате против халдейците, няма да успеете? </p>
<p id="v6"><sup><small>6</small></sup>  И рече Еремия: Господното слово дойде към мене и каза: </p>
<p id="v7"><sup><small>7</small></sup>  Ето, Анамеил, син на стрика ти Селум, ще дойде при тебе и ще рече: Купи си нивата ми, която е в Анатот; защото на тебе принадлежи правото на ближен сродник да я откупиш, </p>
<p id="v8"><sup><small>8</small></sup>  И тъй, стриковият ми син Анамеил дойде при мене в двора на стражата, според Господното слово, та ми рече: Купи, моля, нивата ми, която е в Анатот във Вениаминовата земя; защото на тебе принадлежи правото да я наследиш, и на тебе правото да я откупиш; купи я за себе си. Тогава познах, че това предложение бе Господно слово. </p>
<p id="v9"><sup><small>9</small></sup>  И купих нивата, която е в Анатот, от стриковия ми син Анамеил, и претеглих му парите, седемнадесет сикли сребро. </p>
<p id="v10"><sup><small>10</small></sup>  И като написах записа и ударих печат, повиках свидетели и претеглих среброто във везните. </p>
<p id="v11"><sup><small>11</small></sup>  Тогава взех записа за покупката, както запечатания, съдържащ споразуменията и условията, така и отворения; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  и предадох записа за покупката на Варуха, син на Нирия, Маасиевия син, пред стриковия ми син Анамеил, и пред свидетели, които подписаха записа за покупката, пред всичките Юдеи, които седяха в двора на стражата. </p>
<p id="v13"><sup><small>13</small></sup>  И заръчах на Варуха, пред тях, като казах: </p>
<p id="v14"><sup><small>14</small></sup>  Така казва Господ на Силите, Израилевият Бог: Вземи тия записи - тоя запечатан запис за покупката, и тоя отворен запис - и тури ги в пръстен съд, за да стоят за дълго време. </p>
<p id="v15"><sup><small>15</small></sup>  Защото така казва Господ на Силите, Израилевият Бог: Пак ще се купуват в тая земя къщи, ниви и лозя. </p>
<p id="v16"><sup><small>16</small></sup>  А след като предадох записа за покупката на Варуха, Нириевия син, помолих се Господ,, казвайки: </p>
<p id="v17"><sup><small>17</small></sup>  Господи Иеова! Ето, ти си направил небето и земята с голямата Си сила и с простряната си мишца; няма нищо мъчно за Тебе, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Който показваш милост към хиляди родове, а въздаваш беззаконието на бащите в пазухата на чадата им подир тях; великият, могъщественият Бог, Господ на Силите е името Му, <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  велик в намерения и силен в дела, Чиито очи са отворени над всичките пътища на човешките чада, за да въздадеш всекиму според пътищата му и според плода на делата му: <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  ти, който си извършил знамения и чудеса в Египетската земя, известни дори до днес и в Израиля и между другите човеци, и си придоби име, каквото е днес; </p>
<p id="v21"><sup><small>21</small></sup>  и си извел людете Си Израиля из Египетската земя със знамения и чудеса, с мощна ръка, с издигната мишца, и с голям ужас; </p>
<p id="v22"><sup><small>22</small></sup>  и си им дал тая земя, за която си се клел на бащите им да я дадеш на тях, земя, гдето тече мляко и мед; </p>
<p id="v23"><sup><small>23</small></sup>  и те влязоха и я завладяха; но понеже не слушаха гласа Ти, нито ходиха по закона Ти, и не направиха ни едно нещо от всичко що си им заповядал да правят, затова си докарал върху тях всичкото това зло. </p>
<p id="v24"><sup><small>24</small></sup>  Ето могилите! Неприятелите стигнаха до града, за да го завладеят; и градът е предаден в ръката на халдейците, които воюват против него, поради ножа и глада и мора и това, което си говорил, стана; ето, Ти виждаш! </p>
<p id="v25"><sup><small>25</small></sup>  А въпреки това, Господи Боже, Ти ми рече: Купи си нивата с пари, и повикай свидетели; при все че градът е предаден в ръката на халдейците. </p>
<p id="v26"><sup><small>26</small></sup>  Тогава дойде Господното слово към Еремия и рече: </p>
<p id="v27"><sup><small>27</small></sup>  Ето, Аз съм Господ, Бог на всяка твар; има ли нещо мъчно за Мене? <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Затова, така казва Господ: Ето, ще предам тоя град в ръката на халдейците, и в ръката на вавилонския цар Навуходоносора, и той ще го превземе. </p>
<p id="v29"><sup><small>29</small></sup>  И халдейците, които воюват против тоя град, ще дойдат и, като запалят тоя град, ще го изгорят, заедно с къщите върху чиито покриви кадяха на Ваала и правеха възлияния на други богове, та ме разгневяваха. </p>
<p id="v30"><sup><small>30</small></sup>  Защото Израилтяните и Юдейците са извършвали само това, което бе зло пред Мене, от младостта си; защото израилтяните не струваха друго, освен да Ме разгневяват с делата на ръцете си, казва Господ. </p>
<p id="v31"><sup><small>31</small></sup>  Защото от деня, когато съградиха тоя град, дори до днес, той е раздразнял гнева Ми и яростта Ми, та да го отхвърля от лицето Си, </p>
<p id="v32"><sup><small>32</small></sup>  поради всичкото зло, което израилтяните и юдейците извършиха та Ме раздразняха, те, царете им, първенците им, свещениците им, пророците им, Юдовите мъже, и ерусалимските жители. </p>
<p id="v33"><sup><small>33</small></sup>  Те обърнаха гръб към Мене, а не лице; и при все, че Аз ги учех, като ставах рано и ги поучавах, пак те не послушаха и не приеха поука; </p>
<p id="v34"><sup><small>34</small></sup>  но поставиха мерзостите си в дома, който се нарича с Моето име, та го оскверниха; </p>
<p id="v35"><sup><small>35</small></sup>  и съградиха високите места на Ваала, които са в долината на Еномовия син, за да превеждат синовете си и дъщерите си през огъня за Молоха, - нещо, което не съм им заповядал, нито е идвало на сърцето Ми мисълта, че ще сторят тая мерзост, та да направят Юда да съгрешава. <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  Сега, прочее, така казва Господ, Израилевият Бог, за тоя град, за който вие казвате: Ще се предаде в ръката на вавилонския цар с нож, с глад и с мор: </p>
<p id="v37"><sup><small>37</small></sup>  Ето, ще ги събера от всичките страни гдето бях ги изпъдил в гнева Си, в яростта Си, и в голямото си негодувание; и, като ги върна в това място, ще ги населя в безопасност; </p>
<p id="v38"><sup><small>38</small></sup>  и те ще Ми бъдат люде, и Аз ще им бъда Бог; </p>
<p id="v39"><sup><small>39</small></sup>  и ще им дам едно сърце да ходят в един път, за да се боят от Мене винаги, за тяхно добро и за доброто на чадата им подир тях; </p>
<p id="v40"><sup><small>40</small></sup>  и ще направя с тях вечен завет, че няма да се отвърна от да ги диря, за да им правя добро; и ще туря в сърцата им страх от Мене, за да не отстъпят от Мене; <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  дори ще се радвам над тях да им правя добро, и ще ги насадя с вярност в тая земя, с цялото Си сърце и с цялата Си душа. </p>
<p id="v42"><sup><small>42</small></sup>  Защото така казва Господ: Както докарах върху тия люде всичко това голямо зло, така ще докарам върху тях и всичкото добро, което им съм обещал. </p>
<p id="v43"><sup><small>43</small></sup>  Ще се купуват ниви в тая земя, за която казвате: Пуста е, без човек или животно; предадена е в ръката на халдейците. </p>
<p id="v44"><sup><small>44</small></sup>  Ще купуват ниви с пари, и като подписват записи и ги запечатват ще повикват свидетели във Вениаминовата земя и в ерусалимските околности, в Юдовите градове и в планинските градове, в полските градове и в южните градове; защото ще ги върна от пленението им, казва Господ. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/31">Еремия - глава 31</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/33">Еремия - глава 33</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 32:11 <i>Такъв е обичаят</i>: <a href="/bg/The_Urantia_Book/70#p11_6">КУ 70:11.6</a>. </li>
  <li id="fn2"><a href="#cite2">↑</a> 32:17 <i>Създател на небето и земята</i>: <a href="/bg/The_Urantia_Book/128#p1_10">КУ 128:1.10</a>.  <i>Бог е създал всички неща и същества</i>: <a href="/bg/The_Urantia_Book/131#p10_2">КУ 131:10.2</a>.  <i>Бог създаде небето и земята</i>: <a href="/bg/The_Urantia_Book/131#p2_2">КУ 131:2.2</a>.  <i>Бог създаде</i>: <a href="/bg/The_Urantia_Book/95#p5_9">КУ 95:5.9</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Творецът</i>: <a href="/bg/The_Urantia_Book/131#p10_6">КУ 131:10.6</a>.  <i>Верен и божествен Създател</i>: <a href="/bg/The_Urantia_Book/2#p1_2">КУ 2:1.2</a>.  <i>Божията сила</i>: <a href="/bg/The_Urantia_Book/1#p1_4">КУ 1:1.4</a>.  <i>Бог е създал всичко</i>: <a href="/bg/The_Urantia_Book/6#p1_3">КУ 6:1.3</a>.  <i>Бог като Създател на небето, земята</i>: <a href="/bg/The_Urantia_Book/0#p2_9">КУ 0:2.9</a>.  <i>Бог създаде небето и земята</i>: <a href="/bg/The_Urantia_Book/92#p6_6">КУ 92:6.6</a>.  <i>Бог създаде небето и земята</i>: <a href="/bg/The_Urantia_Book/1#p0_1">КУ 1:0.1</a>.  <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>.  <i>Силата</i>: <a href="/bg/The_Urantia_Book/131#p10_6">КУ 131:10.6</a>.  <i>Вселенски създател</i>: <a href="/bg/The_Urantia_Book/142#p3_7">КУ 142:3.7</a>.  <i>Част 1: Всичко възможно</i>: <a href="/bg/The_Urantia_Book/2#p1_2">КУ 2:1.2</a>. </li>
  <li id="fn3"><a href="#cite3">↑</a> 32:18-19 <i>Бог е неизменен, непогрешим</i>: <a href="/bg/The_Urantia_Book/2#p2_2">КУ 2:2.2</a>. </li>
  <li id="fn4"><a href="#cite4">↑</a> 32:19 <i>Част 2: Страхотен съветник</i>: <a href="/bg/The_Urantia_Book/97#p6_4">КУ 97:6.4</a>. </li>
  <li id="fn5"><a href="#cite5">↑</a> 32:27 <i>С Бога няма невъзможни неща</i>: <a href="/bg/The_Urantia_Book/163#p3_2">КУ 163:3.2</a>.  <i>С Бога всичко е възможно</i>: <a href="/bg/The_Urantia_Book/3#p2_2">КУ 3:2.2</a>.  <i>При Бога няма нищо невъзможно</i>: <a href="/bg/The_Urantia_Book/26#p5_3">КУ 26:5.3</a>.  <i>Всичко е възможно за вярващите</i>: <a href="/bg/The_Urantia_Book/158#p5_2">КУ 158:5.2</a>.  <i>Бог на всички народи</i>: <a href="/bg/The_Urantia_Book/97#p6_2">КУ 97:6.2</a>.  <i>С Бог всичко е възможно</i>: <a href="/bg/The_Urantia_Book/131#p10_2">КУ 131:10.2</a>. </li>
  <li id="fn6"><a href="#cite6">↑</a> 32:35 <i>Почит към огъня</i>: <a href="/bg/The_Urantia_Book/85#p4_4">КУ 85:4.4</a>. </li>
  <li id="fn7"><a href="#cite7">↑</a> 32:40 <i>Закон, написан в сърцата на хората</i>: <a href="/bg/The_Urantia_Book/121#p7_5">КУ 121:7.5</a>. </li>
</ol>
</div>
