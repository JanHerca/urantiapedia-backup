<!--
title: Еремия - глава 22
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/21">
          <span class="mdi mdi-arrow-left-drop-circle"></span><span class="pl-2">Еремия - глава 21</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/23">
          <span class="pr-2">Еремия - глава 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Така казва Господ: Слез в къщата на Юдовия цар, та изговори там това слово, като кажеш: </p>
<p id="v2"><sup><small>2</small></sup>  Слушай словото Господно, царю Юдов, Който седиш на Давидовия престол, Ти, и слугите ти, и людете ти, Които влизате през тия порти - </p>
<p id="v3"><sup><small>3</small></sup>  Така казва Господ: Извършвайте правосъдие и правда, И отървавайте обрания от ръката на насилника; Не онеправдавайте, нито насилвайте Чужденеца, сирачето и вдовицата, И невинна кръв не проливайте на това място. </p>
<p id="v4"><sup><small>4</small></sup>  Защото, ако наистина вършите това, Тогава през портите на тоя дом ще влизат Царе, седящи на Давидовия престол, Возени на колесници и яздещи коне, Те, слугите им, и людете им. </p>
<p id="v5"><sup><small>5</small></sup>  Но ако не послушате тия думи, Заклевам ми в Себе Си, казва Господ, Че тоя дом ще запустее. </p>
<p id="v6"><sup><small>6</small></sup>  Защото така казва Господ за дома на Юдовия цар: Ти Ми си Галаад и ливански връх; Но ще те обърна в пустиня, В градове ненаселени. </p>
<p id="v7"><sup><small>7</small></sup>  Ще приготвя против тебе изтребители, Всеки с оръжията му; Та ще изсекат отбраните ти кедри И ще ги хвърлят в огъня. </p>
<p id="v8"><sup><small>8</small></sup>  И много народи, като минат край тоя град, Ще рекат на ближния си: Защо постъпи така Господ с тоя голям град? </p>
<p id="v9"><sup><small>9</small></sup>  И ще отговорят: Защото оставиха завета на Господа своя Бог Та се поклониха на други богове И им служиха. </p>
<p id="v10"><sup><small>10</small></sup>  Не плачете за умрелия, Нито ридайте за него; Но плачете горчиво за оногова, който отива, Защото няма да се върне вече, Нито ще види пак родната си земя. </p>
<p id="v11"><sup><small>11</small></sup>  Защото така казва Господ За Селума, син на Юдовия цар Иосия, Който царуваше вместо баща си Иосия, Който и излезе от това място: Той няма да се върне вече; </p>
<p id="v12"><sup><small>12</small></sup>  Но на мястото гдето го закараха пленник, там ще умре, И няма да види вече тая земя. </p>
<p id="v13"><sup><small>13</small></sup>  Горко на онзи, който строи къщата си с неправда, И стаите си с кривда; Който кара ближния си да му работи без заплата, И не му дава надницата му; </p>
<p id="v14"><sup><small>14</small></sup>  Който си казва: Ще си построя голяма къща и широки стаи, В които си отваря прозорци, И я покрива с кедър, и я боядисва с алено. </p>
<p id="v15"><sup><small>15</small></sup>  Понеже гледаш да си натрупаш кедрове, ще царуваш ли? Баща ти не ядеше и не пиеше ли? Да! но той извършваше правосъдие и правда, Тогава благоденствуваше. </p>
<p id="v16"><sup><small>16</small></sup>  Отсъждаше делото на сиромаха и на немотния; Тогава благоденствуваше. Не значеше ли това да Ме познава? казва Бог. </p>
<p id="v17"><sup><small>17</small></sup>  А твоите очи и твоето сърце не са в друго, Освен в нечестната си печалба, и в проливане невинна кръв, И в извършване насилство и угнетение. </p>
<p id="v18"><sup><small>18</small></sup>  Затова, така казва Господ За Юдовия цар Иоаким, Иосиевия син: Няма да го оплакват, казвайки: Горко, брате мой! или: Горко сестро! Няма да го плачат, казвайки: Горко, господарю! или: Горко, негово величество! </p>
<p id="v19"><sup><small>19</small></sup>  Той ще бъде погребан със оселско погребение, Извлечен и хвърлен оттатък ерусалимските порти. </p>
<p id="v20"><sup><small>20</small></sup>  Възлез на Ливан та извикай, С висок глас извикай от Аварим към Васан, Защото загинаха всичките ти любовници. </p>
<p id="v21"><sup><small>21</small></sup>  Говорих ти в благоденствието ти; Но ти рече: Не ща да слушам. Такава е била обходата ти от младостта ти, Че ти не слушаше гласа ми. </p>
<p id="v22"><sup><small>22</small></sup>  Вятърът ще се храни с всичките ти овчари, И любовниците ти ще отидат в плен; Навярно тогава ще се смутиш и посрамиш Поради всичката си злина. </p>
<p id="v23"><sup><small>23</small></sup>  Ти, която населяваш Ливан, Която правиш гнездото си в кедрите, Колко ще бъдат за жалене, Когато те нападнат мъки, Болки, като на жена, която ражда! </p>
<p id="v24"><sup><small>24</small></sup>  Заклевам се в живота Си, казва Господ, Че даже ако Иехония, син на Юдовия цар Иоаким, Би бил печат на дясната Ми ръка, И от там бих те откъснал; </p>
<p id="v25"><sup><small>25</small></sup>  И ще те предам в ръката на ония, които искат живота ти, И в ръката на ония, от които се боиш, Да! в ръката на Вавилонския цар Навуходоносора, И в ръката на халдейците. </p>
<p id="v26"><sup><small>26</small></sup>  Ще отхвърля тебе И майка ти, която те е родила, В друга земя, дето не сте се родили; И там ще умрете. </p>
<p id="v27"><sup><small>27</small></sup>  А в земята гдето душата им желае да се върне, Там няма да се върнат. </p>
<p id="v28"><sup><small>28</small></sup>  Нима тоя човек Иехония е строшено и презряно грънчарско изделие, Или непотребен съд? Тогава защо бяха отметнати, той и потомството му, И бяха хвърлени в страна, която не познават? </p>
<p id="v29"><sup><small>29</small></sup>  О, земльо, земльо, чуй словото Господно: </p>
<p id="v30"><sup><small>30</small></sup>  Така казва Господ: Запишете тоя човек за бездетен, Човек, който няма да успее в дните си; Защото ни един човек от потомството му Ще успее да седи на Давидовия престол И да властвува вече над Юда. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/21">
          <span class="mdi mdi-arrow-left-drop-circle"></span><span class="pl-2">Еремия - глава 21</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/23">
          <span class="pr-2">Еремия - глава 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
