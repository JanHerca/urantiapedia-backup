<!--
title: Еремия - глава 46
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/45">
          <span class="mdi mdi-arrow-left-drop-circle"></span><span class="pl-2">Еремия - глава 45</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/47">
          <span class="pr-2">Еремия - глава 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Господното слово, което дойде към пророк Еремия за народите. </p>
<p id="v2"><sup><small>2</small></sup>  За Египет. Относно войската на Египетския цар Фараон Нехао, която бе в Кархамис при реката Евфрат, която вавилонският цар Навуходоносор порази в четвъртата година на Юдовия цар Иоаким Иосиевия син: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Пригответе щит и щитче Та пристъпете на бой. </p>
<p id="v4"><sup><small>4</small></sup>  Впрегнете конете, и вие конници възседнете; И застанете напред с шлемовете си, Лъснете копията, облечете се с брони. </p>
<p id="v5"><sup><small>5</small></sup>  Защо ги виждам уплашени и върнати назад, Силните им сломени И бърже побягнали, без да гледат назад, И ужас от всяка страна? каза Господ. </p>
<p id="v6"><sup><small>6</small></sup>  Бързият да не избяга, И силният да се не отърве; Ще се спънат и ще паднат към север При реката Евфрат. </p>
<p id="v7"><sup><small>7</small></sup>  Кой е този, който се издига като Нил, Чиито води се вълнуват като реки? </p>
<p id="v8"><sup><small>8</small></sup>  Египет е, който се издига като Нил, И неговите води се вълнуват като реки; И той казва: Ще се издигна, ще покрия света, Ще разоря и града и жителите му. </p>
<p id="v9"><sup><small>9</small></sup>  Напред, коне! Спускайте се диво, колесници! Нека излизат силните! Ония от Етиопия и Ливия, които държат щит, И лидийците, които употребяват и запъват лък! </p>
<p id="v10"><sup><small>10</small></sup>  Защото тоя ден е ден на Иеова, Господ на Силите, Ден за въздаяние, за да въздаде на враговете Си; Ножът ще ги пояде, И ще се насити и опие от кръвта им; Защото Иеова, Господ на Силите, има жертва В северната страна при реката Евфрат. </p>
<p id="v11"><sup><small>11</small></sup>  Даже ако възлезеш в Галаад и вземеш балсама, Девице, дъщерьо Египетска, Напразно ще употребяваш много церове, Защото няма изцеление за тебе. </p>
<p id="v12"><sup><small>12</small></sup>  Народите чуха за посрамяването ти, И викът ти изпълни света; Защото силен се сблъсква със силен, Та и двамата паднаха заедно. </p>
<p id="v13"><sup><small>13</small></sup>  Словото, което Господ говори на пророк Еремия за дохождането на вавилонския цар Навуходоносор, за да порази Египетската земя: </p>
<p id="v14"><sup><small>14</small></sup>  Известете в Египет и разгласете в Мигдол, Възгласете в Мемфис и в Тафнес; Речете: Застани на ред и бъди готов, Защото ножът изяде ония, които са около тебе. </p>
<p id="v15"><sup><small>15</small></sup>  Защо се завлякоха твоите юнаци? Не устояха, защото Господ ги откара. </p>
<p id="v16"><sup><small>16</small></sup>  Той накара мнозина да се спъват; Даже паднаха един върху друг; И казваха: Станете да се върнем при людете си И в родната си земя От лютия нож, </p>
<p id="v17"><sup><small>17</small></sup>  Те викаха там: Египетският цар Фараон е празен шум; Той пропусна определеното време. </p>
<p id="v18"><sup><small>18</small></sup>  Заклевам се в живота Си, казва Царят, Чието име е Господ на Силите, Че както един Тавор между планините, И както един Кармил при морето, Така непременно ще дойде той. </p>
<p id="v19"><sup><small>19</small></sup>  Дъщерьо, която живееше в Египет, Приготви си потребното за плен; Защото Мемфис ще запустее и ще бъде изгорен, И ще остане без жител. </p>
<p id="v20"><sup><small>20</small></sup>  Египет е като прекрасна юница; Но погибел иде от север, да! иде. </p>
<p id="v21"><sup><small>21</small></sup>  И самите му наемници всред него са като тлъсти юнци; Защото и те се върнаха, Побягнаха заедно, не устояха; Понеже денят на бедствието им дойде върху тях. Времето на наказанието им. </p>
<p id="v22"><sup><small>22</small></sup>  Гласът му е като глас на земя като се хлъзга; Защото излизат със сила, И идат против него със секири Както дървари. </p>
<p id="v23"><sup><small>23</small></sup>  Ще изсекат леса му, казва Господ, Ако и да е неизследим; Защото по множество те са повече от скакалците, И са безбройни. </p>
<p id="v24"><sup><small>24</small></sup>  Ще се посрами Египетската дъщеря; Ще бъде предадена в ръката на северните люде. </p>
<p id="v25"><sup><small>25</small></sup>  Господ на Силите, Израилевият Бог, казва: Ето, ще накажа Но-Амон, Да! Фараона и Египет, Боговете му и царете му, Самият Фараон и ония, които уповават на него; </p>
<p id="v26"><sup><small>26</small></sup>  И ще ги предам в ръката на ония, които искат живота им, В ръката на вавилонския цар Навуходоносора И в ръката на слугите му; А подир това Египет ще бъде населен, Както в по-предишните дни, казва Господ. </p>
<p id="v27"><sup><small>27</small></sup>  Но не бой се, ти, служителю Мой Якове, Нито се страхувай, Израилю; Защото, ето, ще те избавя от далечна страна, И потомството ти от земята, гдето са пленени; Яков ще се върне, ще се успокои, и ще си почине, И не ще има кой да го плаши. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Не бой се, служителю Мой Якове, казва Господ, Защото Аз съм с тебе; Защото ако ида довърша Всичките народи, гдето съм те откарал, Тебе обаче не ща да довърша; Но ще те накажа с мярка, А не мога да те изкарам съвсем невинен. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/45">
          <span class="mdi mdi-arrow-left-drop-circle"></span><span class="pl-2">Еремия - глава 45</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/47">
          <span class="pr-2">Еремия - глава 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 46:2 <i>поражението на Нехо</i>: <a href="/bg/The_Urantia_Book/97#p9_25">КУ 97:9.25</a>. </li>
  <li id="fn2"><a href="#cite2">↑</a> 46:27 <i>Не се плашете от бъдещите събития</i>: <a href="/bg/The_Urantia_Book/174#p0_2">КУ 174:0.2</a>. </li>
</ol>
</div>
