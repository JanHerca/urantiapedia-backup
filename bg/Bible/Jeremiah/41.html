<!--
title: Еремия - глава 41
description: 
published: true
date: 2023-11-8T20:7:31Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/40">
          <span class="mdi mdi-arrow-left-drop-circle"></span><span class="pl-2">Еремия - глава 40</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/42">
          <span class="pr-2">Еремия - глава 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В седмия месец Исмаил, син на Натания Елисамовия син, от царския род, един от по-главните царски служители, и десет мъже с него дойдоха при Годолия Ахикамовия син в Масфа; и там ядоха заедно хляб в Масфа. </p>
<p id="v2"><sup><small>2</small></sup>  Тогава Исмаил, Натаниевият син, и десетте мъже, които бяха с него, станаха та поразиха с меч Годолия, син на Ахикама Сафановия син, когото вавилонския цар бе поставил над земята, и го убиха. </p>
<p id="v3"><sup><small>3</small></sup>  Исмаил порази и всичките юдеи, които бяха с него, с Годолия, в Масфа, и халдейските военни мъже, които се намираха там. </p>
<p id="v4"><sup><small>4</small></sup>  А на втория ден, след като бе убил Годолия, когато никой още не знаеше за това, </p>
<p id="v5"><sup><small>5</small></sup>  няколко души от Сихем, от Сило, и от Самария, на брой осемдесет мъже, с обръснати бради и раздрани дрехи, и с нарязвания по телата си, пристигаха с приноси и ливан в ръката си, за да ги принесат на мястото на Господния дом. </p>
<p id="v6"><sup><small>6</small></sup>  Тогава Исмаил Натаниевия син излезе от Масфа да ги посрещне, и като вървеше плачеше; и когато ги срещна рече им: Влезте при Годолия Ахикамовия син. </p>
<p id="v7"><sup><small>7</small></sup>  И когато дойдоха всред града, Исмаил Натаниевият син ги закла; и той и мъжете, които бяха с него, ги хвърлиха всред окопа. </p>
<p id="v8"><sup><small>8</small></sup>  А между тях се намираха десет мъже, които рекоха на Исмаила: Недей ни убива, защото имаме на полето скривалища с жито, ечемик, дървено масло и мед. Така се удържа, и не ги закла с братята им. </p>
<p id="v9"><sup><small>9</small></sup>  А окопът, в който Исмаил хвърли всичките трупове на мъжете, които порази, покрай трупа на Годолия, беше същият оня окоп, който цар Аса бе направил поради страх от Израилевия цар Вааса; и Исмаил Натаниевия син го напълни с убитите. </p>
<p id="v10"><sup><small>10</small></sup>  След това Исмаил заплени всичките люде, останали в Масфа, царските дъщери и всичките люде, останали в Масфа, които началникът на телохранителите Навузардан беше поверил на Годолия Ахикамовия син; Исмаил Натаниевият син като ги заплени тръгна да отиде при амонците. </p>
<p id="v11"><sup><small>11</small></sup>  А Иоанан Кариевият син и всичките военачалници, които бяха с него, като чуха за всичкото зло, което Исмаил Натаниевият син сторил, </p>
<p id="v12"><sup><small>12</small></sup>  взеха всичките си мъже та отидоха да се бият с Исмаила Натаниевия син; и намериха го при големите води, които са в Гаваон. </p>
<p id="v13"><sup><small>13</small></sup>  И всички люде, които бяха с Исмаила, като видяха Иоанана Кариевия син и всичките военачалници, които бяха с него, зарадваха се. </p>
<p id="v14"><sup><small>14</small></sup>  И тъй, всичките люде, които Исмаил бе запленил от Масфа, се обърнаха та се върнаха, и отидоха при Иоанана Кариевия син. </p>
<p id="v15"><sup><small>15</small></sup>  А Исмаил Натаниевият син избяга от Иоанана с осем мъже, и отиде при амонците. </p>
<p id="v16"><sup><small>16</small></sup>  Тогава Иоанан Кариевият син и всичките военачалници, които бяха с него, взеха от Масфа всичките останали люде, които беше избавил от Исмаила Натаниевия син, след като той бе поразил Годолия Ахикамовия син, сиреч, военните мъже, жените, децата и скопците, които беше върнал от Гаваон, </p>
<p id="v17"><sup><small>17</small></sup>  и отидоха та се спряха в Хамаамовата керванска спирка, която е при Витлеем, за да отидат и влязат в Египет, </p>
<p id="v18"><sup><small>18</small></sup>  поради халдейците; защото се уплашиха от тях, понеже Исмаил Натаниевият син беше убил Годолия, Ахикамовия син, когото вавилонският цар бе поставил управител над страната. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Jeremiah/40">
          <span class="mdi mdi-arrow-left-drop-circle"></span><span class="pl-2">Еремия - глава 40</span>
        </a>
        </td>
        <td>
        <a href="/bg/Bible/Jeremiah/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Jeremiah/42">
          <span class="pr-2">Еремия - глава 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
