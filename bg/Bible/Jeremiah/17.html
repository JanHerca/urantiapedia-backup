<!--
title: Еремия - глава 17
description: 
published: true
date: 2022-10-6T9:45:13Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/16">Еремия - глава 16</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/18">Еремия - глава 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Юдовият грях е записан с желязна писалка, С диамантов връх; Начертан е на плочата на сърцето им, И върху роговете на жертвениците ви, </p>
<p id="v2"><sup><small>2</small></sup>  Докато чадата им помнят жертвениците си и ашерите си При зелените дървета по високите хълмове. </p>
<p id="v3"><sup><small>3</small></sup>  О, планино Моя в полето, Ще предам на разграбване имота ти и всичките ти съкровища, Тоже и високите ти места, поради грях във високите ти предели. </p>
<p id="v4"><sup><small>4</small></sup>  И ти, да! оцеляла ти, Ще престанеш да владееш наследството си, което ти дадох; И ще те накарам да робуваш на неприятелите си В страна, която не си познавала; Защото запалихте огъня на гнева Ми, Който ще гори до века. </p>
<p id="v5"><sup><small>5</small></sup>  Така казва Господ: Проклет да бъде оня човек, Който уповава на човека, И прави плътта своя мишца, И чието сърце се отдалечава от Господа. </p>
<p id="v6"><sup><small>6</small></sup>  Защото ще бъде като изтравничето в пустинята, И няма да види, когато дойде доброто, Но ще обитава в сухите места в пустинята, В една солена и ненаселена страна. </p>
<p id="v7"><sup><small>7</small></sup>  Благословен да бъде оня човек, Който уповава на Господа, И чието упование е Господ. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Защото ще бъде като дърво насадено при вода, Което разпростира корените си при потока, И няма да се бои, когато настане пекът, Но листът му ще се зеленее, И не ще има грижа в година на бездъждие, Нито ще престане да дава плод. </p>
<p id="v9"><sup><small>9</small></sup>  Сърцето е измамливо повече от всичко, И е страшно болно; кой може да го познае? <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Аз Господ изпитвам сърцето, Опитвам вътрешностите, За да въздам всекиму според постъпките му, И според плода на делата му. </p>
<p id="v11"><sup><small>11</small></sup>  Каквато е яребицата, която събира пиленца, които не е измътила, Такъв е оня, който придобива много богатство с неправда; В половината на дните му те ще го оставят, И в сетнините си той ще бъде безумен. </p>
<p id="v12"><sup><small>12</small></sup>  Славен престол, от начало високопоставен, Е мястото на светилището ни. </p>
<p id="v13"><sup><small>13</small></sup>  Господи, надеждо Израилева, Всички, които Те оставят, ще се посрамят; Отстъпниците от Мене ще бъдат написани на пръстта, Защото оставиха Господа, извора на живата вода. </p>
<p id="v14"><sup><small>14</small></sup>  Изцели ме, Господи, и ще бъда изцелен; Спаси ме, и ще бъда спасен; Защото с Тебе аз се хваля. </p>
<p id="v15"><sup><small>15</small></sup>  Ето, те ми казват: Где е словото Господно? нека дойде сега. </p>
<p id="v16"><sup><small>16</small></sup>  Но аз не побързах да се оттегля та да не съм пастир и да не те следвам, Нито пожелах скръбния ден; Ти знаеш; Това, що е излязло из устните ми, беше явно пред тебе. </p>
<p id="v17"><sup><small>17</small></sup>  Не бивай ужас за мене; Ти си мое прибежище в злощастен ден. </p>
<p id="v18"><sup><small>18</small></sup>  Нека се посрамят ония, които ме гонят, а аз да се не посрамя; Нека се ужасяват те, а аз да се не ужася; Докарай върху тях злощастен ден, И сломи ги с двоен пролом. </p>
<p id="v19"><sup><small>19</small></sup>  Така ми рече Господ: Иди та застани в портата на чадата на людете си, през която влизат Юдовите царе и през която излизат, и във всичките Ерусалимски порти, и кажи им: </p>
<p id="v20"><sup><small>20</small></sup>  Слушайте Господното слово, Юдови царе, и всички от Юда, и всички ерусалимски жители, които влизате през тия порти. </p>
<p id="v21"><sup><small>21</small></sup>  Така казва Господ: Внимавайте на душите си и не носете товар в съботен ден, нито го внасяйте през ерусалимските порти; </p>
<p id="v22"><sup><small>22</small></sup>  нито изнасяйте товар из къщите си в съботен ден, и не вършете никаква работа; но освещавайте съботния ден, както заповядах на бащите ви. </p>
<p id="v23"><sup><small>23</small></sup>  Те, обаче, не послушаха, нито приклониха ухото си, но закоравиха врата си, за да не чуят и да не приемат наставление. </p>
<p id="v24"><sup><small>24</small></sup>  И тъй, ако Ме послушате внимателно, казва Господ, Да не внасяте товар през портите на тоя град в съботен ден, Но да освещавате съботния ден Та да не вършите в него никаква работа, </p>
<p id="v25"><sup><small>25</small></sup>  Тогава ще влизат през портите на тоя град Царе и князе, седящи на Давидовия престол, Возени на колесници и яздещи на коне, Те и първенците им, Юдовите мъже и ерусалимските жители; И тоя град ще се населява вечно. </p>
<p id="v26"><sup><small>26</small></sup>  И ще дойдат от Юдовите градове И от ерусалимските околности, От Вениаминовата земя, и от полската, И от планинската, и от южната страна, Носещи всеизгаряния и жертви, И хлебни приноси и ливан, Носещи още и благодарителни жертви, в дома Господен. </p>
<p id="v27"><sup><small>27</small></sup>  Но ако не Ме послушате Да освещавате съботния ден, И да не носите товар, нито да влизате с такъв през ерусалимските порти в съботен ден, Тогава ще запаля огън в портите му, Който ще пояде ерусалимските палати, И няма да угасне. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/16">Еремия - глава 16</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/18">Еремия - глава 18</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 17:7 <i>Блажен човек, който се доверява на Бога</i>: <a href="/bg/The_Urantia_Book/131#p2_3">КУ 131:2.3</a>.  <i>Блажен е онзи, който се доверява</i>: <a href="/bg/The_Urantia_Book/2#p6_3">КУ 2:6.3</a>. </li>
  <li id="fn2"><a href="#cite2">↑</a> 17:9 <i>Нечестивото сърце унищожава молитвата</i>: <a href="/bg/The_Urantia_Book/146#p2_2">КУ 146:2.2</a>.  <i>Човешкото сърце е нечестиво</i>: <a href="/bg/The_Urantia_Book/143#p2_5">КУ 143:2.5</a>. </li>
  <li id="fn3"><a href="#cite3">↑</a> 17:9-10 <i>Търсене на индивидуални сърца</i>: <a href="/bg/The_Urantia_Book/145#p2_6">КУ 145:2.6</a>. </li>
</ol>
</div>
