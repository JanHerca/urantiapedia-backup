<!--
title: Еремия - глава 50
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Jeremiah/49">Еремия - глава 49</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Jeremiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Jeremiah/51">Еремия - глава 51</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Словото, което Господ говори чрез пророк Еремия за Вавилон, за Халдейската земя: - </p>
<p id="v2"><sup><small>2</small></sup>  Известете измежду народите, Прогласете, и вдигнете знаме; Прогласете, не крийте; Казвайте: Превзе се Вавилон, Посрами се Вил, Разруши се Меродах, Посрамиха се изваяните му, Строшиха се идолите му; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Защото от север възлиза против него народ, Който ще запусти земята му Тъй щото да няма кой да живее в нея; От човек до животно бягат и ги няма, </p>
<p id="v4"><sup><small>4</small></sup>  В ония дни и в онова време, казва Господ, Ще дойдат израилтяните Заедно с юдеите; Като ходят, ще плачат И ще потърсят Господа своя Бог. </p>
<p id="v5"><sup><small>5</small></sup>  Ще питат за Сион С лицата си обърнати към него, и ще казват: Дойдете, да се присъединим към Господа Във вечен завет, който няма да се забрави. </p>
<p id="v6"><sup><small>6</small></sup>  Людете Ми станаха изгубени овце; Пастирите им ги заблудиха, Накараха ги да се скитат по планините; Те отидоха от планина на хълм, Забравиха кошарата си. </p>
<p id="v7"><sup><small>7</small></sup>  Всички, които ги намираха, изяждаха ги; И противниците им рекоха: Не сме ние виновни, Защото те съгрешиха против Господа, обиталището на правдата, Да! против Господа, надеждата на бащите им. </p>
<p id="v8"><sup><small>8</small></sup>  Бягайте изсред Вавилон, Излезте из земята на халдейците, И бъдете като козли пред стадо, </p>
<p id="v9"><sup><small>9</small></sup>  Защото, ето, Аз ще подигна И ще направя да възходят против Вавилон, Големи народи, събрани от северната земя, Които ще се опълчат против него; От там ще се превземе; Стрелите им ще бъдат като на силен изтребител, Който не се връща празен. </p>
<p id="v10"><sup><small>10</small></sup>  И Халдея ще бъде разграбена; Всичките й грабители ще се наситят, казва Господ. </p>
<p id="v11"><sup><small>11</small></sup>  При все че се радвате, при все че се веселите, Вие обирачи на наследството Ми, При все че скачате като юница на трева, И цвилите като яки коне, </p>
<p id="v12"><sup><small>12</small></sup>  Пак майка ви ще се посрами много, Родителката ви ще се смути; Ето, тя ще бъде последна между народите, Земя пуста, суха и непроходима. </p>
<p id="v13"><sup><small>13</small></sup>  Поради гнева Господен тя няма да бъде населена. Но цяла ще запустее; Всеки, който минава през Вавилон, ще се учуди, И ще подсвирне за всичките негови язви. </p>
<p id="v14"><sup><small>14</small></sup>  Опълчете се против Вавилон отвред, Всички, които запъвате лък; Стреляйте против него, не жалете стрели, Защото той съгреши на Господа. </p>
<p id="v15"><sup><small>15</small></sup>  Възкликнете поради него отвред, Защото той се покори; Укрепленията му паднаха, Стените му се събориха; Защото това е въздаянието Господно; Отплатете му; Както той е направил, така му направете. </p>
<p id="v16"><sup><small>16</small></sup>  Отсечете от Вавилон сеятеля И онзи, който държи сърп в жетвено време; Поради страха от лютия меч Всеки от тях ще се върне при людете си, И всеки ще бяга в земята си. </p>
<p id="v17"><sup><small>17</small></sup>  Израил е изгонена овца, Която лъвове гониха; Първо асирийският цар я изяде, А после тоя вавилонски цар Навуходоносор Сгриза костите й. </p>
<p id="v18"><sup><small>18</small></sup>  Затова, така казва Господ на Силите, Израилевият Бог: Ето, Аз ще накажа вавилонския цар и земята му Както наказах асирийския цар. </p>
<p id="v19"><sup><small>19</small></sup>  И ще доведа Израиля пак в пасбището му; Той ще пасе в Кармил и Васан, И душата му ще се насити Върху Ефремовата гора и в Галаад. </p>
<p id="v20"><sup><small>20</small></sup>  В ония дни и в онова време казва Господ, Беззаконието на Израиля ще се потърси, и не ще го има, И греховете на Юда, и няма да се намерят; Защото ще простя на оцелелите, които оставям. </p>
<p id="v21"><sup><small>21</small></sup>  Възлез против земята, която двойно се е разбунтувала, - Против нея и против жителите, които ще бъдат наказани; Разори и, подир разорените, обречи на изтребление, казва Господ, Като извършиш всичко както ти заповядах, <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Боен вик има в страната, Вик и на страшно разорение. </p>
<p id="v23"><sup><small>23</small></sup>  Как се счупи и сломи Чукът на целия свят! Как се обърна Вавилон на пустота между народите! </p>
<p id="v24"><sup><small>24</small></sup>  Поставих ти примка, и ти се хвана, Вавилоне, без да се сетиш; Намерен биде, още и уловен, Защото си се възпротивил на Господа. </p>
<p id="v25"><sup><small>25</small></sup>  Господ отвори оръжейницата си Та извади оръжията на гнева Си; Защото Иеова, Господ на Силите, има да извърши дело В земята на халдейците. </p>
<p id="v26"><sup><small>26</small></sup>  Дойдете против него от най-далечния край, Отворете житниците му, Натрупайте го като купове и го обречете на изтребление; Нищо да не остане от него. </p>
<p id="v27"><sup><small>27</small></sup>  Изколете всичките му телци; Нека слязат на клане; Горко им! Защото дойде денят им, Времето за наказанието им. </p>
<p id="v28"><sup><small>28</small></sup>  Глас на ония, които бягат, И които са се отървали от вавилонската земя, За да извести в Сион Въздаянието от Господа нашия Бог, Въздаянието за храма Му! </p>
<p id="v29"><sup><small>29</small></sup>  Свикайте стрелците против Вавилон, Всички, които запъват лък; Разположете стан изоколо против него, Та да се не отърве някой от него; Въздайте му според делата му, Според всичко, що е направил, така му направете; Защото се е възгордял против Господа, Против Светия Израилев. <sup id="cite3"><a href="#fn3">[3]</a></sup></p>
<p id="v30"><sup><small>30</small></sup>  Затова младежите му ще паднат в улиците му, И всичките му военни мъже Ще загинат в оня ден, казва Господ. </p>
<p id="v31"><sup><small>31</small></sup>  Ето, Аз съм против тебе, о, граде горделиви, Казва Господ, Иеова на Силите; Защото настана денят ти, Времето, когато ще те накажа. </p>
<p id="v32"><sup><small>32</small></sup>  Горделивият ще се препъне и падне, И не ще има кой да го дигне; И ще запаля огън в градовете му, Който ще погълне всичко около него. </p>
<p id="v33"><sup><small>33</small></sup>  Така казва Господ на Силите: Израилтяните и юдейците се угнетяват заедно; Всички, които ги заплениха, задържат ги, Отказват да ги пуснат. </p>
<p id="v34"><sup><small>34</small></sup>  Но Изкупителят им е мощен; Господ на Силите е името Му; Непременно ще се застъпи за делото им, За да успокои света. И да смути вавилонските жители. </p>
<p id="v35"><sup><small>35</small></sup>  Меч има върху халдейците, казва Господ, И върху жителите на Вавилон, И върху първенците му, и върху мъдрите му! </p>
<p id="v36"><sup><small>36</small></sup>  Меч има върху измамниците! и те ще избезумеят; Меч върху юнаците му! и те ще се ужасяват; </p>
<p id="v37"><sup><small>37</small></sup>  Меч има върху конете им, върху колесниците им, И върху всичките разноплеменни люде, които са всред него! И ще станат като жени; Меч върху съкровищата му! и ще се разграбят; </p>
<p id="v38"><sup><small>38</small></sup>  Суша има върху водите му; и ще пресъхнат; Защото е земя предадена на изваяни, И жителите й са полудели за страшилищата си. </p>
<p id="v39"><sup><small>39</small></sup>  Затова зверове от пустинята и хиени Живеят там, И камилоптици ще живеят там; И не ще бъде населен вече до века, Нито обитаем из род в род. </p>
<p id="v40"><sup><small>40</small></sup>  Както когато Бог разори Содома и Гомора И ближните им градове, казва Господ, Така никой човек няма да живее там, Нито ще пришелствува там човешки син. </p>
<p id="v41"><sup><small>41</small></sup>  Ето, люде ще дойдат от север, Да! голям народ и много царе Ще се издигнат от краищата на света. </p>
<p id="v42"><sup><small>42</small></sup>  Лък и копие ще държат; Жестоки са и немилостиви; Гласът им бучи като морето; Възседнали са на коне, Всеки опълчен като мъж за бой Против тебе, дъщерьо вавилонска. </p>
<p id="v43"><sup><small>43</small></sup>  Вавилонският цар чу вестта за тях, И ръцете му ослабнаха; Мъки го обзеха, Болки като на жена, която ражда. </p>
<p id="v44"><sup><small>44</small></sup>  Ето, като лъв от прииждането на Иордан, Той ще възлезе против богатото пасбище; Защото Аз мигновено ще изпъдя Халдея от там, И онзи, който бъде избран, ще поставя над нея. Защото кой е подобен на Мене? и кой ще ми определи време за съд. И кой е оня овчар, който ще застане против Мене? </p>
<p id="v45"><sup><small>45</small></sup>  Затова слушайте решението, Което Господ е взел против Вавилон, И намеренията, които е намислил против земята на халдейците: Непременно ще повлекат и най-малките от стадото; Непременно ще направи да запустее пасбището им заедно с тях. </p>
<p id="v46"><sup><small>46</small></sup>  От слуха за превземането на Вавилон Земята се потресе, И вопълът се разчу между народите. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 50:2 <i>Конкурентни „богове“ Бел, Мардук</i>: <a href="/bg/The_Urantia_Book/95#p1_3">КУ 95:1.3</a>. </li>
  <li id="fn2"><a href="#cite2">↑</a> 50:21 <i>Евреите „напълно унищожават“</i>: <a href="/bg/The_Urantia_Book/69#p8_3">КУ 69:8.3</a>. </li>
  <li id="fn3"><a href="#cite3">↑</a> 50:29 <i>Светият на Израел</i>: <a href="/bg/The_Urantia_Book/196#p0_2">КУ 196:0.2</a>. </li>
</ol>
</div>
