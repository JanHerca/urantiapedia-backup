<!--
title: Еремия - глава 23
description: 
published: true
date: 2022-10-6T9:45:13Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/22">Еремия - глава 22</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/24">Еремия - глава 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Горко на пастирите, Които погубват и разпръсват овцете на паството Ми! казва Господ. </p>
<p id="v2"><sup><small>2</small></sup>  Затова, така говори Господ Израилевият Бог Против пастирите, които пасат людете Ми: Вие разпръснахте овцете Ми, и ги разпъдихте, И не ги посетихте; Ето, Аз ще ви накажа За злите ви дела, казва Господ. </p>
<p id="v3"><sup><small>3</small></sup>  И ще събера останалите Си овце от всичките страни, гдето ги изпъдих, И ще ги върна пак в кошарите им, Гдето ще се наплодят и умножат. </p>
<p id="v4"><sup><small>4</small></sup>  И ще поставя над тях пастири, които ще ги пасат; И те няма да се плашат вече, нито ще треперят, Нито ще загине някоя, казва Господ. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ето, идат дни, казва Господ, Когато ще въздигна на Давида праведен отрасъл, Който като цар ще царува, ще благоденствува, И ще върши правосъдие и правда по земята. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  В неговите дни Юда ще бъде спасен, И Израил ще обитава в безопасност; И ето името, с което ще се нарича - Господ е Наша Правда. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Затова, ето, идат дни, казва Господ, Когато не ще рекат вече: Заклеваме се в в живота на Господа, Който възведе Израилтяните из Египетската земя! </p>
<p id="v8"><sup><small>8</small></sup>  Но: Заклеваме се в живота на Господа, Който възведе и който доведе потомството на Израилевия дом От северната земя, и от всичките страни, гдето ги бях изгонил! И ще се заселят в своята земя. </p>
<p id="v9"><sup><small>9</small></sup>  За Пророците. Сърцето ми дълбоко се съкрушава Всичките ми кости треперят, Като пиян съм, И като човек, обладан от вино, Поради Господа, И поради светите Негови думи. </p>
<p id="v10"><sup><small>10</small></sup>  Защото земята е пълна с прелюбодейци; Защото поради проклятията земята плаче, Изсъхнаха пасбищата на степите; И стремежът им стана лош, И силата им неправедна. </p>
<p id="v11"><sup><small>11</small></sup>  Защото и пророкът и свещеникът се оскверниха; Дори в дома Си намерих нечестието им, казва Господ. </p>
<p id="v12"><sup><small>12</small></sup>  Затова, пътят им ще бъде Като плъзгави места в тъмнина, По който, като бъдат тласкани, ще паднат; Защото ще докарам зло върху тях В годината на наказанието им, казва Господ. </p>
<p id="v13"><sup><small>13</small></sup>  Тоже в Самарийските пророци видях безумие; Те пророкуваха чрез Ваала, и заблудиха людете Ми Израиля. </p>
<p id="v14"><sup><small>14</small></sup>  Още и в Ерусалимските пророци видях ужасно нещо; Прелюбодействуват, и ходят в лъжа, И подкрепват ръцете на злодейците, Тъй щото никой не се връща от злото си; Те всички станаха за Мене като Содом, И жителите му като Гомор. </p>
<p id="v15"><sup><small>15</small></sup>  Затова, така казва Господ на Силите за пророците: Ето, Аз ще ги нахраня с пелин, И ще ги напоя с горчива вода; Защото от Ерусалимските пророци Се е разпространило нечестие по цялата страна. </p>
<p id="v16"><sup><small>16</small></sup>  Така казва Господ на Силите: Не слушайте думите на пророците, които ви пророкуват; Те ви учат суета, Изговарят видения от собственото си сърце, А не от устата Господни. </p>
<p id="v17"><sup><small>17</small></sup>  На ония, които Ме презират, винаги казват: Господ рече: Ще имате мир; И на всекиго, който ходи по своето упорито сърце, казват: Няма да ви постигне зло. </p>
<p id="v18"><sup><small>18</small></sup>  Защото кой от тях е стоял в съвета на Господа Та е видял и чул Неговото слово? Кой от тях е внимавал в словото Му и е чул? </p>
<p id="v19"><sup><small>19</small></sup>  Ето, ураган от Господа, неговата ярост, излезе, Дори ураган-вихрушка; Ще избухне върху главата на нечестивите. </p>
<p id="v20"><sup><small>20</small></sup>  Гневът на Господа няма да се върне Догдето Той не извърши, и догдето не изпълни Намеренията на сърцето Си; В послешните дни ще разберете това напълно. </p>
<p id="v21"><sup><small>21</small></sup>  Аз не съм изпратил тия пророци, а при все това те се завтекоха; Не им съм говорил, а при все това те пророкуваха. </p>
<p id="v22"><sup><small>22</small></sup>  Но ако бяха стояли в съвета Ми, Тогава те щяха да правят людете Ми да чуят думите Ми, И щяха да ги връщат от лошия им път И от злите им дела. </p>
<p id="v23"><sup><small>23</small></sup>  Аз само отблизо ли съм Бог, казва Господ, А не Бог и отдалеч? <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Може ли някой да се скрие в тайни места, Та аз да го не видя? казва Господ. Не аз ли изпълвам небесата и земята? казва Господ. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Чух що говорят пророците, Които в Мое име пророкуват лъжа, Като казват: Видях сън, видях сън! <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  До кога ще бъде това в сърцето на пророците, Които пророкуват лъжа, - На ония, които пророкуват измамата на своето сърце? </p>
<p id="v27"><sup><small>27</small></sup>  Които мислят да направят людете Ми да забравят Моето име Чрез сънищата си, които разказват всеки за ближния си, Както забравиха бащите им името Ми заради Ваала. </p>
<p id="v28"><sup><small>28</small></sup>  Пророк, който има истински сън, нека разказва съня, И оня, който има послание от Мене, нека говори Моето послание вярно. Що има плявата с житото? казва Господ. </p>
<p id="v29"><sup><small>29</small></sup>  Не е ли словото Ми като огън? казва Господ, И като чук, който строшава скалата? </p>
<p id="v30"><sup><small>30</small></sup>  Затова, ето, Аз съм против пророците, казва Господ, Които крадат думите Ми всеки от ближния си. </p>
<p id="v31"><sup><small>31</small></sup>  Ето, Аз съм против пророците, казва Господ, Които клатят езиците си и казват: Той говори. </p>
<p id="v32"><sup><small>32</small></sup>  Ето, аз съм против ония, които пророкуват лъжливи сънища, казва Господ, И, като ги разказват, с лъжите си и с надменността си Правят людете Ми да се заблуждават, Тогаз когато Аз не съм ги изпратил, нито им съм заповядал; Прочее, те никак няма да ползуват тия люде, казва Господ. </p>
<p id="v33"><sup><small>33</small></sup>  И когато тия люде, Или някой пророк или свещеник, те попитат като рекат: Какво е наложеното върху тебе от Господа слово? Тогава да им кажеш що е наложеното, - Че Господ дума: Аз ще ви отхвърля. </p>
<p id="v34"><sup><small>34</small></sup>  А колкото за пророка, свещеника и оня от людете, Който би рекъл: Наложеното от Господа слово! Аз ще накажа оня човек и дома ум. </p>
<p id="v35"><sup><small>35</small></sup>  Така да речете всеки на ближния си И всеки на брата си: Какво е отговорил Господ? Или: Що е рекъл Господ? </p>
<p id="v36"><sup><small>36</small></sup>  А да не споменете вече - Наложеното от Господа слово; Понеже товар ще бъде на всекиго Неговото слово; Защото извратихте думите на живия Бог, На Господа на Силите, нашия Бог. </p>
<p id="v37"><sup><small>37</small></sup>  Така да кажеш на пророка: Какво ти е отговорил Господ? Или: Що е рекъл Господ? </p>
<p id="v38"><sup><small>38</small></sup>  Но понеже казвате: Наложеното от Господа слово, Затова, така казва Господ: Понеже употребяват това изречение - Наложеното от Господа слово, При все, че Аз пратих до вас да ви кажат Да не казвате - Наложеното от Господа слово, </p>
<p id="v39"><sup><small>39</small></sup>  Затова, ето, Аз ще ви забравя съвсем, И ще отхвърля от присъствието си вас И град, който дадох вам и на бащите ви; </p>
<p id="v40"><sup><small>40</small></sup>  И ще докарам върху вас вечен укор, И вечно посрамление, което няма да се забрави. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/22">Еремия - глава 22</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/24">Еремия - глава 24</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 23:4 <i>Значение на страха</i>: <a href="/bg/The_Urantia_Book/149#p6_3">КУ 149:6.3</a>. </li>
  <li id="fn2"><a href="#cite2">↑</a> 23:5-6 <i>Стебло или пръчка на лозата</i>: <a href="/bg/The_Urantia_Book/180#p2_3">КУ 180:2.3</a>. </li>
  <li id="fn3"><a href="#cite3">↑</a> 23:6 <i>Господ, нашата правда</i>: <a href="/bg/The_Urantia_Book/150#p5_2">КУ 150:5.2</a>. </li>
  <li id="fn4"><a href="#cite4">↑</a> 23:23 <i>Част 1: Бог не е далеч</i>: <a href="/bg/The_Urantia_Book/3#p1_4">КУ 3:1.4</a>. </li>
  <li id="fn5"><a href="#cite5">↑</a> 23:23-24 <i>Бог наблизо и далеч</i>: <a href="/bg/The_Urantia_Book/3#p1_2">КУ 3:1.2</a>. </li>
  <li id="fn6"><a href="#cite6">↑</a> 23:24 <i>Няма криене от Бог</i>: <a href="/bg/The_Urantia_Book/131#p2_4">КУ 131:2.4</a>. </li>
  <li id="fn7"><a href="#cite7">↑</a> 23:25-26 <i>Бог „говори“ в сънищата</i>: <a href="/bg/The_Urantia_Book/86#p5_7">КУ 86:5.7</a>. </li>
</ol>
</div>
