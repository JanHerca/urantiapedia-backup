<!--
title: Еремия - глава 52
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Jeremiah/51">Еремия - глава 51</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Jeremiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Седекия бе двадесет и една година на възраст, когато се възцари, и царува единадесет години в Ерусалим; а името на майка му бе Амитала, дъщеря на Еремия от Ливна. </p>
<p id="v2"><sup><small>2</small></sup>  Той върши зло пред Господа, съвсем както беше направил Иоаким. </p>
<p id="v3"><sup><small>3</small></sup>  Защото, от гнева на Господа, който пламна против Ерусалим и Юда, докато ги отхвърли от лицето Си, стана че Седекия въстана против вавилонския цар. </p>
<p id="v4"><sup><small>4</small></sup>  И тъй, в деветата година на Седекиевото царуване, в десетия месец, на десетия ден от месеца, вавилонският цар Навуходоносор дойде, той и цялата му войска, против Ерусалим, и като разположи стана си против него, издигнаха укрепления наоколо против него; </p>
<p id="v5"><sup><small>5</small></sup>  и градът се обсаждаше до единадесетата година на цар Седекия. </p>
<p id="v6"><sup><small>6</small></sup>  А в четвъртия месец, на деветия ден от месеца, когато гладът се усили в града, тъй щото нямаше хляб за людете на мястото, </p>
<p id="v7"><sup><small>7</small></sup>  отвори се пролом в градската стена, поради което всичките военни мъже побягнаха, като излязоха из града през нощ през пътя на портата, която е между двете стени, при царската градина, (а халдейците бяха близо около града), и отидоха по пътя за полето, </p>
<p id="v8"><sup><small>8</small></sup>  А халдейската войска последва царя та стигна Седекия в ерихонските полета; И цялата му войска се разбяга от него. </p>
<p id="v9"><sup><small>9</small></sup>  И хванаха царя та го заведоха при вавилонския цар в Ривла, в земята Емат; и той издаде присъда за него, сиреч: </p>
<p id="v10"><sup><small>10</small></sup>  вавилонският цар закла синовете на Седекия пред очите му; закла в Ривла и всичките Юдови началници; </p>
<p id="v11"><sup><small>11</small></sup>  и избоде очите на Седекия, и като го върза в окови вавилонският цар го заведе във Вавилон и го тури в тъмница, гдето остана до деня на смъртта си. </p>
<p id="v12"><sup><small>12</small></sup>  А в петия месец, на деветия ден от месеца, в деветнадесетата година на вавилонския цар Навуходоносор, дойде в Ерусалим началникът на телохранителите Навузардан, служител на вавилонския цар, </p>
<p id="v13"><sup><small>13</small></sup>  та изгори Господния дом и царския дворец; дори всички къщи в Ерусалим, сиреч, всяка голяма къща, изгори с огън. </p>
<p id="v14"><sup><small>14</small></sup>  И цялата халдейска войска, която бе с началника на телохранителите, събори всичките стени около Ерусалим. </p>
<p id="v15"><sup><small>15</small></sup>  Тогава началникът на телохранителите Навузардан заведе в плен някои от по-сиромасите на людете, и останалите от людете, които бяха оцелели в града , и бежанците, които прибягнаха при вавилонския цар, както и останалото множество. </p>
<p id="v16"><sup><small>16</small></sup>  Обаче началникът на телохранителите Навузардан остави някои от най-бедните в земята за лозари и земеделци. </p>
<p id="v17"><sup><small>17</small></sup>  А медните стълбове, които бяха в Господния дом, и подножията и медното море, които бяха в Господния дом, халдейците сломиха и пренесоха всичката им мед във Вавилон; </p>
<p id="v18"><sup><small>18</small></sup>  отнесоха и котлите, лопатите, щипците, легените, темянниците, и всичките медни прибори, с които се извършваше службата. </p>
<p id="v19"><sup><small>19</small></sup>  Началникът на телохранителите отнесе и блюдата, кадилниците, и тасовете, котлите и светилниците, лъжиците и чашите, - каквото беше златно като злато, и каквото сребърно като сребро. </p>
<p id="v20"><sup><small>20</small></sup>  Колкото за двата стълба, едното море, и дванадесетте медни юнци, които бяха вместо подножия, които цар Соломон беше направил за Господния дом, медта на всички тия вещи превишаваше всяко тегло; </p>
<p id="v21"><sup><small>21</small></sup>  а за тия стълбове, височината на единия стълб беше осемнадесет лакти, и окръжността му се измерваше с връв от дванадесет лакти; и дебелината му бе четири пръсти; той бе кух; </p>
<p id="v22"><sup><small>22</small></sup>  и меден капител беше върху него; а височината на единия капител бе пет лакти; и върху капитела наоколо имаше мрежа и нарове, всичките медни. Подобни на тия бяха мерките и на втория стълб с наровете. </p>
<p id="v23"><sup><small>23</small></sup>  Имаше деветдесет и шест нарове на четирите страни; всичките нарове, които бяха върху мрежата наоколо бяха сто. </p>
<p id="v24"><sup><small>24</small></sup>  Началникът на телохранителите взе и първосвещеника Сараия, и втория свещеник Софония, и тримата вратари; </p>
<p id="v25"><sup><small>25</small></sup>  и от града взе един скопец, който беше надзирател на военните мъже, и седем мъже от имащите достъп при царя, които се намериха в града, и на военачалника секретаря, който събираше войски от людете на земята, и шестдесет мъже от людете на земята, които се намираха всред града; </p>
<p id="v26"><sup><small>26</small></sup>  и като ги взе, началникът на телохранителите Навузардан ги заведе при вавилонския цар в Ривла. </p>
<p id="v27"><sup><small>27</small></sup>  И вавилонският цар ги порази, и уби ги в Ривла, в земята Емат. Така Юда биде закаран в плен от земята си. </p>
<p id="v28"><sup><small>28</small></sup>  А ето людете, които Навуходоносор плени: в седмата година, три хиляди двадесет и три юдеи; </p>
<p id="v29"><sup><small>29</small></sup>  в осемнадесетата година на Навуходоносора той плени от Ерусалим осемстотин тридесет и двама души; </p>
<p id="v30"><sup><small>30</small></sup>  а в двадесет и третата година на Навуходоносора, началникът на телохранителите Навузардан, плени от юдеите седемстотин четиридесет и пет души; всичките бяха четири хиляди и шестстотин души. </p>
<p id="v31"><sup><small>31</small></sup>  А в тридесет и седмата година от пленяването на Юдовия цар Иоахин, в дванадесетия месец, на двадесет и петия ден от месеца, вавилонският цар Евал-меродах, в годината на възцаряването си, възвиси главата на Юдовия цар Иоахин, и го извади из тъмницата; </p>
<p id="v32"><sup><small>32</small></sup>  и говори любезно с него, постави неговия престол по-горе от престола на царете, които бяха с него във Вавилон, </p>
<p id="v33"><sup><small>33</small></sup>  и промени тъмничните му дрехи; и Иоахин се хранеше всякога пред него през всичките дни на живота си. </p>
<p id="v34"><sup><small>34</small></sup>  А колкото за храната му, даваше му се от вавилонския цар постоянна храна, ежедневен дял през всичките дни на живота му, дори до деня на смъртта му. </p>
