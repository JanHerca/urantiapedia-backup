<!--
title: Еремия - глава 35
description: 
published: true
date: 2022-10-6T9:45:13Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/34">Еремия - глава 34</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/36">Еремия - глава 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Словото, което дойде към Еремия от Господа в дните на Юдовия цар Иоаким, Иосиевия син, и рече: </p>
<p id="v2"><sup><small>2</small></sup>  Иди в жилището на Рихавовците, та им говори, и доведи ги в една от стаите на Господния дом, и напой ги с вино. </p>
<p id="v3"><sup><small>3</small></sup>  Тогава взех Яазания, син на Еремия, Хавасиниевия син, и братята му, всичките му синове и целия дом на Рихавовците, </p>
<p id="v4"><sup><small>4</small></sup>  та ги доведох в Господния дом, в стаята на синовете на Анана, син на Игдалия, Божия човек, която беше до стаята на първенците, над стаята на стражара на вратата Маасия Селумовия син. </p>
<p id="v5"><sup><small>5</small></sup>  И като турих пред синовете на дома на Рихавовците паници, пълни с вино, и чаши, рекох им: Пийте вино. </p>
<p id="v6"><sup><small>6</small></sup>  А те рекоха: Не щем да пием вино; защото Ионадав, син на праотец ни Рихав, ни заповяда, казвайки: Да не пиете вино, нито вие, нито потомците ви, до века; </p>
<p id="v7"><sup><small>7</small></sup>  Нито къщи да построите, нито семе да сеете, нито лозя да садите или да притежавате; но в шатри да обитаване през всичките си дни, за да живеете дълго време в земята, гдето сте пришелци. </p>
<p id="v8"><sup><small>8</small></sup>  И ние сме слушали гласа на Ионадава, син на праотец ни Рихава, за всичко що ни заръча, да не пием вино през всичките си дни, ние, жените ни, синовете ни, и дъщерите ни, </p>
<p id="v9"><sup><small>9</small></sup>  нито да строим къщи, в които да живеем; и не сме притежавали лозе или нива или семе, </p>
<p id="v10"><sup><small>10</small></sup>  но сме живели в шатри и сме слушали и стрували всичко, що ни заповяда нашият праотец Ионадав. </p>
<p id="v11"><sup><small>11</small></sup>  Но когато вавилонският цар Навуходоносор възлезе на тая земя, рекохме: Елате! да влезем в Ерусалим, поради страха от халдейската войска и поради страха от сирийската войска; затова живеем понастоящем в Ерусалим. </p>
<p id="v12"><sup><small>12</small></sup>  Тогава дойде Господното слово към Еремия и рече: </p>
<p id="v13"><sup><small>13</small></sup>  Така казва Господ на Силите, Израилевият Бог: Иди та речи на Юдовите мъже и на ерусалимските жители: Господ казва: Няма ли да приемете поука, та да слушате Моите думи? </p>
<p id="v14"><sup><small>14</small></sup>  Думите на Ионадава Рихавовия син, който заповяда на потомците си да не пият вино, се изпълняват; те и до днес не пият, защото слушат заповедта на праотеца си. Аз обаче говорих на вас, като ставах рано и говорех; но вие не Ме послушахте. </p>
<p id="v15"><sup><small>15</small></sup>  Пратих при вас и всичките Си слуги пророците, като ставах рано и пращах, да казват: Върнете се сега всеки от лошия си път, поправете делата си, и не отивайте след други богове да им служите, и ще живеете в земята, която дадох на вас и на бащите ви; но вие не приклонихте ухото си, и не Ме послушахте. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Понеже синовете на Ионадава Рихавовия син изпълняват заповедта, която праотец им им заповяда, а тия люде не слушат Мене, </p>
<p id="v17"><sup><small>17</small></sup>  затова, така казва Господ, Бог на Силите, Израилевият Бог: Ето, ще докарам върху Юда и върху всичките ерусалимски жители всичкото зло, което произнесох против тях; защото говорих им, но те не чуха, и виках им, но те не отговориха. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  А на дома на Рихавовците Еремия рече: Така казва Господ на Силите, Израилевият Бог: Понеже послушахте заповедта на праотеца си Ионадава, опазихте всичките му заръки, и изпълнихте всичко що ви заповяда, </p>
<p id="v19"><sup><small>19</small></sup>  затова, така казва Господ на Силите, Израилевият Бог: От Ионадава Рихавовия син няма да липсва човек, който да стои пред Мене за винаги. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/34">Еремия - глава 34</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/36">Еремия - глава 36</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 35:15 <i>Покаяние за прошка (Стар завет)</i>: <a href="/bg/The_Urantia_Book/159#p5_13">КУ 159:5.13</a>. </li>
  <li id="fn2"><a href="#cite2">↑</a> 35:17 <i>Господ Бог на войнствата</i>: <a href="/bg/The_Urantia_Book/92#p6_6">КУ 92:6.6</a>. </li>
</ol>
</div>
