<!--
title: Еремия - глава 4
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Jeremiah/3">Еремия - глава 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Jeremiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Jeremiah/5">Еремия - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ако се върнеш, Израилю, Казва Господ, ако се върнеш към Мене, И ако махнеш мерзостите си от лицето Ми, И не бъдеш непостоянен, </p>
<p id="v2"><sup><small>2</small></sup>  И ако в истина, в справедливост, и в правда Се закълнеш, казвайки: Заклевам се в живота на Господа! Тогава народите ще се благославят в Него, И в Него ще се прославят. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Защото така казва Господ На Юдовите и ерусалимските мъже: Разорете целините си, И не сейте между тръни. </p>
<p id="v4"><sup><small>4</small></sup>  Обрежете се на Господа. И отнемете краекожието на сърцата си, Мъже Юдови и жители ерусалимски, За да не излезе яростта Ми като огън, И да не пламне така, щото да няма кой да я угаси, Порази злото на делата ви. </p>
<p id="v5"><sup><small>5</small></sup>  Възвестете на Юда, И прогласете на Ерусалим, казвайки: Затръбете по земята; Извикайте високо та речете: Съберете се, и нека влезем в укрепените градове. </p>
<p id="v6"><sup><small>6</small></sup>  Издигнете знаме към Сион; Бягайте, не се спирайте; Защото Аз ще докарам зло от север, И голяма погибел. </p>
<p id="v7"><sup><small>7</small></sup>  Лъвът възлезе от гъсталака си, И изтребителят на народите тръгна, Излезе от мястото си, за да запусти земята ти, И за да бъдат съсипани градовете ти, та да останат без жители. </p>
<p id="v8"><sup><small>8</small></sup>  Затова, препашете се с вретища, плачете и лелекайте; Защото пламенната ярост Господна не се отвърна от нас. </p>
<p id="v9"><sup><small>9</small></sup>  В оня ден, казва Господ, Разумът на царя ще се изгуби, И разумът на първенците, Свещениците ще се смутят, И пророците ще се ужасят. </p>
<p id="v10"><sup><small>10</small></sup>  Тогава рекох: О, Господи Иеова! Ти наистина съвсем си излъгал тия люде и Ерусалим Като си казал: Мир ще имате; Когато напротив ножът е стигнал до душата им. </p>
<p id="v11"><sup><small>11</small></sup>  В онова време ще рекат на тия люде и на Ерусалим: От голите височини на пустинята духа горещ вятър Към дъщерята на людете Ми, - Не за да отвее нито да очисти; </p>
<p id="v12"><sup><small>12</small></sup>  Да! силен вятър ще дойде от тях за Мене; И Аз сега ще произнеса съдби против тях. </p>
<p id="v13"><sup><small>13</small></sup>  Ето, като облак ще се издигне, И колесниците му като вихрушка; Конете му са по-леки от орлите. Горко ни! защото сме разорени. </p>
<p id="v14"><sup><small>14</small></sup>  Ерусалиме, измий сърцето си от зло, За да се избавиш; До кога ще стоят в тебе лошите ти помисли? </p>
<p id="v15"><sup><small>15</small></sup>  Защото глас известява от Дан И прогласява скръб от Ефремовата гора, казвайки: </p>
<p id="v16"><sup><small>16</small></sup>  Обявете на народите, Ето, прогласете относно Ерусалим, Че идат обсадители от далечна страна, И издават вика си против Юдовите градове. </p>
<p id="v17"><sup><small>17</small></sup>  Като полски пъдари те са се наредили против него от всяка страна. </p>
<p id="v18"><sup><small>18</small></sup>  Твоето поведение и твоите дела ти причиниха това; Това е плодът на твоето нечестие; наистина горчиво е, наистина стигна до сърцето ти. </p>
<p id="v19"><sup><small>19</small></sup>  Чреслата ми! чреслата ми! Боли ме в дълбочините на сърцето ми; Сърцето ми се смущава в мене; не мога да мълча, Защото си чула, душе моя, тръбен глас, тревога за бой. </p>
<p id="v20"><sup><small>20</small></sup>  Погибел връх погибел се прогласява, Защото цялата земя се опустошава; Внезапно се развалиха шатрите ми, И завесите ми в един миг. </p>
<p id="v21"><sup><small>21</small></sup>  До кога ще гледам знаме И ще слушам тръбен глас? </p>
<p id="v22"><sup><small>22</small></sup>  Защото моите люде са безумни, Не ме познават; Глупави чада са, и нямат разум; Мъдри са да вършат зло, Но да вършат добро не умеят. </p>
<p id="v23"><sup><small>23</small></sup>  Погледнах на земята, и, ето, тя беше пуста и празна, - На небето, и нямаше светлината му. </p>
<p id="v24"><sup><small>24</small></sup>  Погледнах на планините, и, ето, трепераха, И всичките хълмове се тресяха. </p>
<p id="v25"><sup><small>25</small></sup>  Погледнах, и, ето, нямаше човек, И всичките небесни птици бяха избягали, </p>
<p id="v26"><sup><small>26</small></sup>  Погледнах, и, ето, плодородната страна бе пуста, И всичките й градове бяха съсипани От присъствието на Господа И от неговия пламенен гняв. </p>
<p id="v27"><sup><small>27</small></sup>  Защото така казва Господ: Цялата страна ще запустее; Но съвършено изтребление няма да нанеса. </p>
<p id="v28"><sup><small>28</small></sup>  Затова, земята ще жалее, И небето горе ще се помрачи; Защото Аз изговорих това, Аз го намислих, Не съм се разкаял за него, нито ще се отвърна от него, <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  От шума на конниците и на стрелците Всеки град ще побегне; Ще отидат в гъсталаците И ще се изкачат по скалите; Всеки град ще бъде изоставен, И не ще има човек да живее в тях. </p>
<p id="v30"><sup><small>30</small></sup>  А ти запустяла, какво ще направиш? Ако и с червено да се облечеш, Ако и със златни накити да се украсиш, Ако и с много боя да боядисаш очите си, Напразно ще се украсиш; Любовниците ти ще те презрат, ще търсят да отнемат живота ти. </p>
<p id="v31"><sup><small>31</small></sup>  Защото чух глас като на жена кога ражда, Болките като на оная, която ражда първородното си, Гласът на Сионовата дъщеря, Която се задъхва, простира ръцете си, И казва: Горко ми сега! Защото душата ми чезне поради убийците . </p>
<h2>препратки</h2>
<div>
<ol>
  <li id="fn1"><a href="#cite1">↑</a> 4:2 <i>Всички народи да бъдат благословени</i>: <a href="/bg/The_Urantia_Book/190#p5_4">КУ 190:5.4</a>. </li>
  <li id="fn2"><a href="#cite2">↑</a> 4:28 <i>Бог не се разкайва (по свой избор)</i>: <a href="/bg/The_Urantia_Book/2#p2_2">КУ 2:2.2</a>.  <i>Бог не се разкайва (по свой избор)</i>: <a href="/bg/The_Urantia_Book/4#p3_4">КУ 4:3.4</a>. </li>
</ol>
</div>
