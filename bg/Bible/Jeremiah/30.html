<!--
title: Еремия - глава 30
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/29">Еремия - глава 29</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/31">Еремия - глава 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Словото, което дойде към Еремия от Господа и рече: </p>
<p id="v2"><sup><small>2</small></sup>  Така говори Господ Израилевият Бог, казвайки: Напиши в книга всичките думи, които ти говорих. </p>
<p id="v3"><sup><small>3</small></sup>  Защото, ето, идат дни, казва Господ, когато ще върна от плен людете Си Израил и Юда, казва Господ; и ще ги върна в земята, която дадох на бащите им, и ще я владеят. </p>
<p id="v4"><sup><small>4</small></sup>  И ето думите, които Господ говори за Израил и за Юда: </p>
<p id="v5"><sup><small>5</small></sup>  Защото така казва Господ: Чухме шум на треперене; Страх има, а не мир. </p>
<p id="v6"><sup><small>6</small></sup>  Попитайте сега и вижте, Мъж ражда ли? Тогава защо гледам аз всеки мъж С ръцете си на кръста, като жена, която ражда, И лицата на всичките пребледнели? </p>
<p id="v7"><sup><small>7</small></sup>  Горко! защото велик е оня ден, Подобен нему не е бивал; Именно той е време на утеснението на Якова; Но ще бъде избавен от него. </p>
<p id="v8"><sup><small>8</small></sup>  В оня ден, казва Господ на Силите, Ще строша хомота му от врата ти, Ще разкъсам оковите ти, И чужденци няма вече да го поробват; </p>
<p id="v9"><sup><small>9</small></sup>  Но ще слугуват на Господа своя Бог, И на царя си Давида, Когото ще им въздигна. </p>
<p id="v10"><sup><small>10</small></sup>  Затова, не бой се, служителю мой Якове, казва Господ, Нито се страхувай, Израилю; Защото, ето, ще те избавя от далечната страна, И потомството ти от земята гдето са пленени; И Яков, като се върне, ще се успокои и си почине, И не ще има кой да го плаши. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Защото Аз съм с тебе, казва Господ, за да те избавя; Понеже при все, че ще довърша всичките народи, гдето съм те разпръснал, Тебе, обаче, не ща да довърша; Но ще те накажа с мярка, А не мога да те изкарам съвсем невинен. </p>
<p id="v12"><sup><small>12</small></sup>  Защото така казва Господ: Смазването ти е неизцелимо, Раната ти тежка. </p>
<p id="v13"><sup><small>13</small></sup>  Няма кой да ходатайствува за тебе, За да бъдеш превързан; Ти нямаш целителни лекове. </p>
<p id="v14"><sup><small>14</small></sup>  Всичките ти любовници те забравиха, не те търсят; Защото те нараних с рана като от неприятел, С наказание от жесток човек, Поради многото твои беззакония, И понеже греховете ти се умножиха. </p>
<p id="v15"><sup><small>15</small></sup>  Защо викаш за смазването си И понеже болката ти е неизцелима? Поради многото твои беззакония, И понеже греховете ти се умножиха, За тая причина ти сторих това. </p>
<p id="v16"><sup><small>16</small></sup>  Затова, всички, които те изпояждат, ще бъдат изпоядени, И всичките ти противници, всички до един ще отидат в плен; Още и ония, които те ограбват, ще бъдат ограбени, И всички, които те обират, ще ги предам на обир. </p>
<p id="v17"><sup><small>17</small></sup>  Защото ще ти възстановя здравето, И ще те изцеля от раните ти, казва Господ, Понеже те нарекоха Отхвърлен, и казаха: Това е Сион, за когото никой не го е грижа. </p>
<p id="v18"><sup><small>18</small></sup>  Така казва Господ: Ето, Аз ще върна от плена Якововите шатри, И ще се смиля за жилищата му; Всеки град ще се съгради на своята грамада развалини, И палатът ще се възстанови както е бил по-напред. </p>
<p id="v19"><sup><small>19</small></sup>  И от тях ще изхожда благодарение И глас на ония, които се веселят; И аз ще ги умножа, те няма да се умалят, Ще ги прославя и не ще се унижат. </p>
<p id="v20"><sup><small>20</small></sup>  Чадата им ще бъдат както по-напред, И тяхното събрание ще се утвърди пред Мене; И ще накажа всички, които ги угнетяват. </p>
<p id="v21"><sup><small>21</small></sup>  Първенецът им ще бъде от тях, И управителят им ще произлезе изсред тях; Аз ще го направя да се приближава, И той ще се приближава до Мене; Защото кой е този, който е утвърдил сърцето си, Да се приближи до Мене? казва Господ. </p>
<p id="v22"><sup><small>22</small></sup>  И вие ще Ми бъдете люде, И Аз ще ви бъда Бог. </p>
<p id="v23"><sup><small>23</small></sup>  Ето, ураган от Господа, Неговата ярост, излезе, Вихрушка, която помита; Ще избухне върху главата на нечестивите. </p>
<p id="v24"><sup><small>24</small></sup>  Пламенният гняв на Господа няма да се върне догдето Той не извърши, И догдето не изпълни, намеренията на сърцето Си; В послешните дни вие ще разберете това. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/29">Еремия - глава 29</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/31">Еремия - глава 31</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 30:10 <i>Спасени от страх</i>: <a href="/bg/The_Urantia_Book/95#p4_3">КУ 95:4.3</a>. </li>
</ol>
</div>
