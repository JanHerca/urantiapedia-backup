<!--
title: Еремия - глава 48
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/47">Еремия - глава 47</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/49">Еремия - глава 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  За Моава. Така казва Господ на Силите, Израилевият Бог: Горко на Нево! защото се опустоши; Кириатаим се посрами, защото биде превзет; Мисгав се посрами, защото биде разтрошен. </p>
<p id="v2"><sup><small>2</small></sup>  Моав няма вече да се хвали; В Есевон измислиха зло против него, като казаха: Елате! да го изтребим, та да не е народ. Също и ти, Мадмене, ще запустееш; Ножът ще те преследва. </p>
<p id="v3"><sup><small>3</small></sup>  Глас на писък от Оронаим, Ограбване и страшно разрушение! </p>
<p id="v4"><sup><small>4</small></sup>  Моав биде разрушен; Малките му деца изпищяха. </p>
<p id="v5"><sup><small>5</small></sup>  Защото в нагорнината на Луит Ще се издига плач върху плач, Понеже в нанадолнината на Оронаим Чуха плачевния писък на жертвите на разрушение. </p>
<p id="v6"><sup><small>6</small></sup>  Бягайте, отървете живота си, И бъдете като изтравничето в пустинята. </p>
<p id="v7"><sup><small>7</small></sup>  Защото, понеже си уповавал на делата си и на съкровищата си, Сам ти също ще бъдеш хванат; И Хамос ще отиде в плен Заедно със свещениците си и първенците си. </p>
<p id="v8"><sup><small>8</small></sup>  И разорителят ще дойде във всеки град; Ни един град не ще се избави; Още и долината ще бъде опустошена, И полето ще се разори, Както рече Господ. </p>
<p id="v9"><sup><small>9</small></sup>  Дайте крила на Моава, За да литне и да избяга; Защото градовете му ще запустеят. И не ще има кой да живее в тях. </p>
<p id="v10"><sup><small>10</small></sup>  Проклет да бъде оня, който върши делото Господно небрежно; И проклет оня, който въздържа ножа си от кръв. </p>
<p id="v11"><sup><small>11</small></sup>  Моав е бил на спокойствие от младините си, И е почивал като вино на дрождията си; Не е бил претакан от съд в съд, Нито е ходил в плен; Затова, вкусът му си е останал в него, И дъхът му не се е променил. </p>
<p id="v12"><sup><small>12</small></sup>  Затова, ето, идат дни, казва Господ, Когато ще му пратя преливачи, които ще го прелеят; И ще изпразнят съдовете му и разкъсат меховете му. </p>
<p id="v13"><sup><small>13</small></sup>  И Моав ще се посрами за Хамоса Както се посрами Израилевият дом За Ветил, на който уповаваха. </p>
<p id="v14"><sup><small>14</small></sup>  Като казвате: Ние сме силни мъже, Мъже храбри за война? </p>
<p id="v15"><sup><small>15</small></sup>  Моав биде разорен, градовете му изгоряха, И отбраните му младежи слязоха да бъдат заклани, Казва Царят, чието име е Господ на Силите. </p>
<p id="v16"><sup><small>16</small></sup>  Погибелта на Моава скоро ще дойде, И злото му, иде много бързо. </p>
<p id="v17"><sup><small>17</small></sup>  Всички, които сте около него, оплаквайте го; И всички, които знаете името му, речете: Как се счупи якият скиптър, Славната тояга! </p>
<p id="v18"><sup><small>18</small></sup>  Дъщерьо, която живееш в Девон, Слез от славата си та седни в безводно място; Защото разорителят на Моава възлезе против тебе И ще съсипе крепостите ти. </p>
<p id="v19"><sup><small>19</small></sup>  Жителко в Ароир Застани при пътя, та съгледай; Попитай онзи, който бяга, и онази, която се е отървала, Като речеш: Що стана? </p>
<p id="v20"><sup><small>20</small></sup>  Моав се посрами, защото е разрушен. Излелекай и викни; Известете в Арнон, че Моав биде запустен. </p>
<p id="v21"><sup><small>21</small></sup>  Съдба сполетя полската земя, Олон, Яса, и Мифаат, </p>
<p id="v22"><sup><small>22</small></sup>  Девон, Нево, и Вет-девлатаим, </p>
<p id="v23"><sup><small>23</small></sup>  Кириатаим, Вет-гамул, и Вет-меон, </p>
<p id="v24"><sup><small>24</small></sup>  Кариот, Восора, И всичките градове на Моавската земя, далечни и близки. </p>
<p id="v25"><sup><small>25</small></sup>  Рогът на Моава се строши, И мишцата му се смаза, казва Господ. </p>
<p id="v26"><sup><small>26</small></sup>  Опийте го, Защото се надигна против Господа; Моав ще се валя в бълвоча си, Тоже и той ще бъде за присмех. </p>
<p id="v27"><sup><small>27</small></sup>  Защото не стана ли на тебе Израил за присмех? Намери ли се той между крадци, Щото колкото пъти говориш за него движиш си рамената презрително? </p>
<p id="v28"><sup><small>28</small></sup>  Моавски жители, Напуснете градовете, заселете се в канарата, И бъдете като гълъбица, която се загнездява По страните на входа на пещерата. </p>
<p id="v29"><sup><small>29</small></sup>  Чухме за гордостта на Моава, (той е много горд), За високоумието му, гордостта му, надутостта му, И надменността на сърцето му. </p>
<p id="v30"><sup><small>30</small></sup>  Аз зная, че неговият гняв Е празен, казва Господ; Самохвалствата му не са извършили нищо. </p>
<p id="v31"><sup><small>31</small></sup>  Затова ще излелекам за Моава; Да! ще извикам за целия Моав; Ще заридаят за мъжете на Кир-арес. </p>
<p id="v32"><sup><small>32</small></sup>  О, лозо на Севма, Ще плача за тебе повече, отколкото плака Язир; Твоите клончета преминаха морето, Стигнаха до морето на Язир; Грабител нападна летните ти плодове и гроздобера ти. </p>
<p id="v33"><sup><small>33</small></sup>  Отне се веселието и радостта От плодоносното поле и от Моавската земя; И спрях виното от линовете, Та да няма вече кой да тъпче грозде с възклицание; Възклицание няма да се чуе. </p>
<p id="v34"><sup><small>34</small></sup>  Поради вопъла на Есевон, който стигна до Елеала И до Яса, те нададоха глас От Сигор до Оронаим, До Еглат-шелишия; Защото и водите на Нимрим пресъхнаха. </p>
<p id="v35"><sup><small>35</small></sup>  При това, казва Господ, ще премахна от Моава Онзи, който принася всеизгаряне по високите места, И онзи, който кади на боговете си. </p>
<p id="v36"><sup><small>36</small></sup>  Затова сърцето ми звучи за Моава като свирка, И сърцето ми звучи като свирка за мъжете на Кир-арес; Защото изобилието, което доби, изчезна. </p>
<p id="v37"><sup><small>37</small></sup>  Защото всяка глава е плешива, И всяка брада обръсната; По всичките ръце има нарязвания, И на кръста вретище. </p>
<p id="v38"><sup><small>38</small></sup>  По всичките къщни покриви на Моава И по улиците му има плач навред; Защото строших Моава като непотребен съд, казва Господ, </p>
<p id="v39"><sup><small>39</small></sup>  Как се строши! лелекат те; Как Моав посрамен обърна гръб! Така Моав ще стане за присмех И за ужасяване на всички, които са около него. </p>
<p id="v40"><sup><small>40</small></sup>  Защото така казва Господ: Ето, неприятелят ще налети като орел, И ще разпростре крилата си над Моава. </p>
<p id="v41"><sup><small>41</small></sup>  Градовете се превзеха, крепостите хванати с изненада, И сърцата на силните моавци ще бъдат в оня ден Като сърцето на жена в родилни болки. </p>
<p id="v42"><sup><small>42</small></sup>  И Моав ще бъде изтребен, тъй щото да не е вече народ, Защото се надигна против Господа. </p>
<p id="v43"><sup><small>43</small></sup>  Страх, яма, и примка те налетяха, Жителю моавски, казва Господ. </p>
<p id="v44"><sup><small>44</small></sup>  Който избегне от страха ще падне в ямата, И който излезе от ямата ще се хване в примката; Защото ще докарам върху него, да! върху Моава, Годината на наказанието им, казва Господ. </p>
<p id="v45"><sup><small>45</small></sup>  Ония, които бягаха., Застанаха изнемощели под сянката на Есевон; Огън обаче излезе из Есевон, И пламък отсред Сион, Който погълна Моавския край И темето на шумните борци. </p>
<p id="v46"><sup><small>46</small></sup>  Горко ти, Моаве; Хамосовите люде загинаха; Защото синовете ти се хванаха пленници И дъщерите ти пленници. </p>
<p id="v47"><sup><small>47</small></sup>  Но при все това, Аз ще върна моавските пленници В послешните дни, казва Господ. До тук съдбата на Моава. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/47">Еремия - глава 47</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/49">Еремия - глава 49</a></td>
      </tr>
    </tbody>
  </table>
</figure>
