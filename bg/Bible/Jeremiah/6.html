<!--
title: Еремия - глава 6
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Jeremiah/5">Еремия - глава 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Jeremiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Jeremiah/7">Еремия - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Вениаминци, бягайте отсред Ерусалим, Затръбете в Текуе, и издигнете знак във Вет-акерем; Защото зло предстои от север, И голяма погибел. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Красивата и изнежена жена Сионовата дъщеря ще изтребя. </p>
<p id="v3"><sup><small>3</small></sup>  Овчарите и стадата им ще дойдат при нея, Ще разпъват шатрите си против нея от всяка страна, Ще пасат всеки на мястото си; </p>
<p id="v4"><sup><small>4</small></sup>  Ще извикат: Пригответе война против нея, Станете, и нека възлезем на пладне; Горко ни! защото преваля денят, Защото се простират вечерните сенки; </p>
<p id="v5"><sup><small>5</small></sup>  Станете, и да възлезем през нощта, И да съборим палатите й; </p>
<p id="v6"><sup><small>6</small></sup>  Защото така казва Господ на Силите: Отсечете дърветата й, И издигнете могила против Ерусалим; Тоя е градът, който трябва да се накаже, Само насилие има в него. </p>
<p id="v7"><sup><small>7</small></sup>  Както блика вода от извора, Така блика злото от него; Насилие и грабеж се чува в него, Пред Мене непрестанно има болест и рани. </p>
<p id="v8"><sup><small>8</small></sup>  Приеми поука, Ерусалиме, Да не би да се отвръща душата Ми от тебе, Да не би да те направя пустиня, земя ненаселена. </p>
<p id="v9"><sup><small>9</small></sup>  Така казва Господ на Силите: Ще берат и ще оберат останалите от Израиля като лозе; Пак простри ръката си както гроздоберач към пръчките. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Кому да говоря, и пред кого да заявя, за да чуят? Ето, ухото им е необрязано та не могат да чуят; Ето, словото Господно стана укорно за тях, Те не благоволят в него. </p>
<p id="v11"><sup><small>11</small></sup>  Затова съм пълен с яростта на Господа, Уморих се да се въздържам; Ще я изливам върху децата по улиците, И върху целия сбор на младежите; Защото ще бъдат грабнати и мъж с жена, Старец заедно с престарял. </p>
<p id="v12"><sup><small>12</small></sup>  Къщите им ще преминат на други, Също и полетата и жените им; Защото ще простра ръката Си Върху жителите на тая страна, казва Господ; </p>
<p id="v13"><sup><small>13</small></sup>  Защото от малък до голям Всеки от тях се е предал на сребролюбие, И от пророк до свещеник Всеки постъпва лъжливо. </p>
<p id="v14"><sup><small>14</small></sup>  Повърхностно са лекували те раната на людете Ми, Като са казвали: Мир, мир! а пък няма мир. </p>
<p id="v15"><sup><small>15</small></sup>  Засрамиха ли се, когато извършиха мерзости? Не, никак не ги досрамя, Нито са знаели да почервенеят; Затова, ще паднат между падащите, Ще бъдат поваляни, когато ги накажа, казва Господ. </p>
<p id="v16"><sup><small>16</small></sup>  Така казва Господ: Застанете на пътищата та вижте, И попитайте за древните пътеки, Где е добрият път, и ходете по него, И ще намерите покой за душите си; Но те рекоха: Не щем да ходим в него. </p>
<p id="v17"><sup><small>17</small></sup>  Поставих и пазачи над вас Та казах: Слушайте гласа на тръбата; Но те рекоха: Не щем да слушаме. </p>
<p id="v18"><sup><small>18</small></sup>  Затова, слушайте народи, И ти, съборе, узнай що има между тях. </p>
<p id="v19"><sup><small>19</small></sup>  Слушай земьо! Ето, аз ще докарам зло върху тия люде, Дори плода на помислите им; Защото не послушаха словата ми, А колкото за закона Ми, те го отхвърлиха. </p>
<p id="v20"><sup><small>20</small></sup>  Защо Ми е ливанът що донасят от Сава, И благовонната тръстика от далечна страна? Всеизгарянията ви не Ми са приятни. Нито жертвите ви угодни. </p>
<p id="v21"><sup><small>21</small></sup>  Затова, така казва Господ: Ето, Аз ще поставя пред тия люде препънки, О, които ще се спъват бащите и синовете заедно; И съседът и приятелят му ще загинат заедно. </p>
<p id="v22"><sup><small>22</small></sup>  Така казва Господ: Ето, люде идат от северната страна, И велик народ ще се подигне от краищата на земята. </p>
<p id="v23"><sup><small>23</small></sup>  Лък и копие държат, Жестоки са, и немилостиви; Гласът им бучи като море, Възседнали са на коне, Всеки опълчен, както мъж за бой, Против тебе, дъщерьо сионова. </p>
<p id="v24"><sup><small>24</small></sup>  Откакто сме чули вест за тях Ръцете ни ослабнаха, Мъки ни обзеха и болки, Като на жена, която ражда. </p>
<p id="v25"><sup><small>25</small></sup>  Не излизайте на полето, и на път не ходете, Защото мечът на неприятеля и ужасът са от всяка страна. </p>
<p id="v26"><sup><small>26</small></sup>  Дъщерьо на людете Ми, препаши се с вретище И валяй се в пепел; Жалей като за единороден син, Заплачи горчиво, Защото разрушителят ще дойде внезапно върху нас. </p>
<p id="v27"><sup><small>27</small></sup>  Поставих те изпитател и крепост между людете Си, За да узнаеш и да изпиташ пътя им. </p>
<p id="v28"><sup><small>28</small></sup>  Те всички са крайни отстъпници, които разпространяват клевети; Мед са и желязо; те всички постъпват разтленно. </p>
<p id="v29"><sup><small>29</small></sup>  Духалото изгоря; оловото се изпояде от огъня: Разтопителят напразно разтопява, Защото злите не се отделиха. </p>
<p id="v30"><sup><small>30</small></sup>  Сребро за смет ще ги нарекат, Защото Господ ги е отхвърлил. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 6:1-6 <i>Йеремия: Йерусалим ще падне</i>: <a href="/bg/The_Urantia_Book/97#p9_22">КУ 97:9.22</a>. </li>
  <li id="fn2"><a href="#cite2">↑</a> 6:9 <i>Остатъкът от Израел</i>: <a href="/bg/The_Urantia_Book/97#p9_21">КУ 97:9.21</a>. </li>
</ol>
</div>
