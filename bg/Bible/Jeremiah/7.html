<!--
title: Еремия - глава 7
description: 
published: true
date: 2022-10-6T9:45:13Z
tags: bible, bible—jeremiah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/6">Еремия - глава 6</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/8">Еремия - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Словото, което дойде към Еремия от Господа, казвайки: </p>
<p id="v2"><sup><small>2</small></sup>  Застани в портата на дома Господен, Та възгласи там това слово, като кажеш: Слушайте словото Господно, всички юдейци, Които влизате през тези порти, за да се поклоните Господу. </p>
<p id="v3"><sup><small>3</small></sup>  Така казва Господ на Силите, Израилевият Бог: Поправете пътищата си и делата си, И Аз ще ви утвърдя на това място. </p>
<p id="v4"><sup><small>4</small></sup>  Не уповавайте на лъжливи думи, та да казвате: Храмът Господен, храмът Господен, Храмът Господен е това. </p>
<p id="v5"><sup><small>5</small></sup>  Защото ако наистина поправите пътищата си и делата си; Ако съдите съвършено право между човека и ближния му; </p>
<p id="v6"><sup><small>6</small></sup>  Ако не угнетявате чужденеца, сирачето и вдовицата, И не проливате невинна кръв на това място, Нито следвате чужди богове за ваша повреда; </p>
<p id="v7"><sup><small>7</small></sup>  Тогава ще ви направя да живеете на това място, В земята, която дадох на бащите от века и до века. </p>
<p id="v8"><sup><small>8</small></sup>  Ето, вие уповавате на лъжливи думи, От които няма да се ползувате. </p>
<p id="v9"><sup><small>9</small></sup>  Като крадете, убивате, прелюбодействувате, И се кълнете лъжливо, и кадите на Ваала, И следвате други богове, които не сте познавали </p>
<p id="v10"><sup><small>10</small></sup>  Дохождате ли после да стоите пред мене в тоя дом, Който се нарича с Моето име, И да казвате - Отървахме се, - за да вършите всички тия мерзости? </p>
<p id="v11"><sup><small>11</small></sup>  Тоя дом, който се нарича с Моето име, Вертеп ли за разбойници стана във вашите очи? Ето, сам Аз видях това, казва Господ. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Но идете сега на мястото Ми, което бе в Сило, Гдето в начало настаних името си, Та вижте що му сторих Поради злодеянието на людете Си Израиля. </p>
<p id="v13"><sup><small>13</small></sup>  И сега понеже извършихте всички тия дела, казва Господ, И Аз ви говорих, като ставах рано и говорех, а вие не послушахте, И ви виках, но не отговорихте; <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Затова, ще направя на дома, който се нарича с Моето име, На който вие уповавате, И на мястото, което дадох вам и на бащите ви, Както направих на Сило. </p>
<p id="v15"><sup><small>15</small></sup>  И ще ви отхвърля от лицето Си Както отхвърлих всичките ви братя, Цялото Ефремово потомство. </p>
<p id="v16"><sup><small>16</small></sup>  Затова, ти недей се моли за тия люде, И не възнасяй вик или молба за тях, Нито ходатайствувай пред мене; Защото няма да те послушам. </p>
<p id="v17"><sup><small>17</small></sup>  Не видиш ли що вършат те в Юдовите градове И по ерусалимските улици? </p>
<p id="v18"><sup><small>18</small></sup>  Чадата събират дърва, и бащите кладат огъня, А жените месят тестото, За да направят пити на небесната царица, И да направят възлияния на други богове, Та да Ме разгневят. </p>
<p id="v19"><sup><small>19</small></sup>  Но Мене ли разгневяват? казва Господ, - Дали не себе си разгневяват за посрамяване на своите лица? </p>
<p id="v20"><sup><small>20</small></sup>  Затова, така казва Господ Иеова: Ето, гневът Ми и яростта Ми ще се излеят на това място, На човек, и на животно, На полските дървета, и на земния плод; И ще пламне, и няма да угасне. </p>
<p id="v21"><sup><small>21</small></sup>  Така казва Господ на Силите, Израилевият Бог: Притурете всеизгарянията си на жертвите си, И яжте месото и от тях. </p>
<p id="v22"><sup><small>22</small></sup>  Защото не говорих на бащите ви, нито им дадох заповеди, За всеизгаряния и жертви В денят, когато ги изведох из Египетската земя; </p>
<p id="v23"><sup><small>23</small></sup>  Но това им заповядах, като рекох: Слушайте гласа Ми, И Аз ще ви бъде Бог, И вие ще Ми бъдете люде! И ходете по всичките пътища, които ви заповядвам, За да благоденствувате. </p>
<p id="v24"><sup><small>24</small></sup>  Те, обаче, не послушаха нито преклониха ухото си, Но ходиха по намеренията и по упоритостта на своето нечестиво сърце, И отидоха назад, а не напред. </p>
<p id="v25"><sup><small>25</small></sup>  От деня, когато излязоха бащите ви из Египетската земя, до днес Пращах всичките Си слуги пророците при вас, Като ставах рано всеки ден и ги пращах; </p>
<p id="v26"><sup><small>26</small></sup>  Те обаче не Ме послушаха, нито преклониха ухото си, Но закоравиха врата си; Постъпиха по-зле от бащите си. </p>
<p id="v27"><sup><small>27</small></sup>  Затова, говори им всички тия думи, Но те няма да те послушат; Тоже извикай към тях, Но те не ще ти отговорят. </p>
<p id="v28"><sup><small>28</small></sup>  Тогава им кажи: Тоя е народът, който не слуша гласа на Господа своя Бог, Нито приема наставления; Честността изчезна и се изгуби от устата им. </p>
<p id="v29"><sup><small>29</small></sup>  Острижи косата си, дъщерьо ерусалимска, и хвърли я, И плачи със силен глас по голите височини; Защото Господ отхвърли и остави поколението, на което се разгневи. </p>
<p id="v30"><sup><small>30</small></sup>  Защото Юдейците сториха това, което бе зло пред Мене, казва Господ; Поставиха мерзостите си в дома, Който се нарича с Моето име, та го оскверниха. </p>
<p id="v31"><sup><small>31</small></sup>  И издигнаха високите места на Тофет, Който е в долината на Еномовия син, За да горят синовете си и дъщерите си в огън, - Нещо, което не съм заповядал, нито ми е дохождало на ум. </p>
<p id="v32"><sup><small>32</small></sup>  Затова, ето, идат дни, казва Господ, Когато няма да се нарича вече Тофет, Нито долина на Еномовия син, Но долина на клането; Защото ще погребват в Тофет, понеже не ще остане място другаде; </p>
<p id="v33"><sup><small>33</small></sup>  И труповете на тия люде ще бъдат Храна на небесните птици и на земните зверове; И не ще има кой да ги плаши. </p>
<p id="v34"><sup><small>34</small></sup>  Тогава ще направя да престане в Юдовите градове И по Ерусалимските улици Гласът на радостта и гласът на веселието, Гласът на младоженеца и гласът на невястата; Защото земята ще запустее. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Jeremiah/6">Еремия - глава 6</a></td>
        <td><a href="/bg/Bible/Jeremiah/Index">Индекс</a></td>
        <td><a href="/bg/Bible/Jeremiah/8">Еремия - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:11 <i>Домът на бащата: свърталище на крадци</i>: <a href="/bg/The_Urantia_Book/173#p1_7">КУ 173:1.7</a>. </li>
  <li id="fn2"><a href="#cite2">↑</a> 7:13-14 <i>„Бог каза“</i>: <a href="/bg/The_Urantia_Book/156#p5_4">КУ 156:5.4</a>. </li>
</ol>
</div>
