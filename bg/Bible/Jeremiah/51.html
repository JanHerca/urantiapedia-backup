<!--
title: Еремия - глава 51
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Jeremiah/50">Еремия - глава 50</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Jeremiah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Jeremiah/52">Еремия - глава 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Така казва Господ: Ето, аз повдигам разрушителен вятър против Вавилон И против ония, които живеят всред разбунтувалите се против Мене. </p>
<p id="v2"><sup><small>2</small></sup>  И ще изпратя върху Вавилон веячи, Които ще го отвеят; и ще оголят земята му, Защото в деня на злощастието ще бъдат отвред против него. </p>
<p id="v3"><sup><small>3</small></sup>  Стрелец срещу стрелец нека запъва лъка си, И срещу онзи, който се големее с бронята си; Не жалете младежите му, Обречете на изтребление цялата му войска. </p>
<p id="v4"><sup><small>4</small></sup>  Ще паднат убити в Халдейската земя, И прободени по улиците на градовете й. </p>
<p id="v5"><sup><small>5</small></sup>  Защото нито Израил, нито Юда е оставен От своя Бог, от Господа на Силите, Ако и да е пълна земята им с беззаконие Против Светия Израилев. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Бягайте отсред Вавилон Та отървете всеки живота си; Да не загинете в беззаконието му: Защото е време за въздаяние от Господа, Който ще му отдаде отплата. </p>
<p id="v7"><sup><small>7</small></sup>  В ръката Господна Вавилон е бил златна чаша, Която опиваше целия свят; От виното му пиеха народите, Затова народите избезумяха. </p>
<p id="v8"><sup><small>8</small></sup>  Внезапно, падна Вавилон и се разруши; Лелекайте за него; Вземете балсама за раната му Негли се изцели. </p>
<p id="v9"><sup><small>9</small></sup>  Опитахме се да целим Вавилон, но не се изцели; Оставете го, и нека отидем всеки в страната си, Защото присъдата му стигна до небето, И се възвиси дори до облаците. </p>
<p id="v10"><sup><small>10</small></sup>  Господ изяви правдата ни; Дойдете и нека прикажем в Сион Делото на Господа нашия Бог. </p>
<p id="v11"><sup><small>11</small></sup>  Изострете стрелите, дръжте здраво щитовете; Господ възбуди духа на мидийските царе, Защото намерението Му против Вавилон е да го изтреби; Понеже това е въздаянието от Господа, Въздаяние за храма Му. </p>
<p id="v12"><sup><small>12</small></sup>  Издигнете знаме против вавилонските стени, Усилете стражата, поставете стражари, Пригответе засади; Защото Господ намисли и ще извърши онова, Което изрече против вавилонските жители. </p>
<p id="v13"><sup><small>13</small></sup>  О, ти, който живееш край много води, Който изобилваш със съкровища, Краят ти дойде, Границата на сребролюбието ти. </p>
<p id="v14"><sup><small>14</small></sup>  Господ на Силите се е клел в Себе Си, и е рекъл: Непременно ще те напълня с неприятелски мъже като със скакалци, Които ще подигнат боен вик против тебе. </p>
<p id="v15"><sup><small>15</small></sup>  Той е, Който направи земята със силата Си, Утвърди света с мъдростта Си, И разпростря небето с разума Си. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Когато издава гласа Си, водите на небето шумят, И Той издига пари от краищата на земята; Прави светкавици за дъжда, И изважда вятър от съкровищата Си. </p>
<p id="v17"><sup><small>17</small></sup>  Всеки човек е твърде скотски, за да знае; Всеки златар се посрамва от кумира си, Защото леяното от него е лъжа, В което няма дишане. </p>
<p id="v18"><sup><small>18</small></sup>  Суета са те, дело на заблуда; Във времето на наказанието си ще загинат. </p>
<p id="v19"><sup><small>19</small></sup>  Онзи, който е Делът на Якова не е като тях, Защото Той е Създател на всичко, И Израил е племето, което е наследството Му; Господ на Силите е името Му. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Ти си Ми бойна секира, оръжие за война; И чрез тебе ще смажа народи; Чрез тебе ще изтребя царства; </p>
<p id="v21"><sup><small>21</small></sup>  Чрез тебе ще смажа коня и конника; И чрез тебе ще строша колесницата и седящия на нея; </p>
<p id="v22"><sup><small>22</small></sup>  Чрез тебе ще смажа мъж и жена; Чрез тебе ще смажа стар и млад; И чрез тебе ще смажа младеж и девица; </p>
<p id="v23"><sup><small>23</small></sup>  Чрез тебе ще смажа овчар и стадото му; Чрез тебе ще смажа земеделец и неговия чифт волове; И чрез тебе ще смажа управители и началници. </p>
<p id="v24"><sup><small>24</small></sup>  И ще въздам на Вавилон И на всичките халдейски жители За всичкото зло, което сториха на Сион Пред вашите очи, казва Господ. </p>
<p id="v25"><sup><small>25</small></sup>  Ето, Аз съм против тебе, планина разорителна, казва Господ, Която разоряваш целия свят; Ще простра ръката Си върху тебе И ще те изрина от скалите, И ще те направя изгорена гора. </p>
<p id="v26"><sup><small>26</small></sup>  Няма да вземат от тебе камък за ъгъл, Нито камък за основи; Но ще бъдеш вечно пуста, казва Господ. </p>
<p id="v27"><sup><small>27</small></sup>  Издигнете знаме в страната, Затръбете между народите, Пригответе против нея народите; Свикайте против нея царствата На Арарат, на Мини, и на Асханаз; Поставете над нея уредник; Докарайте коне като бодливи скакалци. </p>
<p id="v28"><sup><small>28</small></sup>  Пригответе против нея народите, Мидийските царе, управителите им, всичките им началници, И цялата подвластна на тях земя. </p>
<p id="v29"><sup><small>29</small></sup>  Земята се тресе и измъчва; Защото намеренията на Господа против Вавилон ще се изпълнят, За да направи Вавилонската земя необитаема пустиня. </p>
<p id="v30"><sup><small>30</small></sup>  Юнаците на Вавилон престанаха да воюват, Останаха в укрепленията си; Силата им изчезна; станаха като жени; Изгориха жилищата му, Лостовете му са строшени. </p>
<p id="v31"><sup><small>31</small></sup>  Скороходец ще тича да посрещне скороходец, И вестител да посрещне вестител, За да известят на вавилонския цар, Че градът му се превзе от всеки край, </p>
<p id="v32"><sup><small>32</small></sup>  И че бродовете са завзети с изненада, Тръсталаците изгорени с огън, И военните мъже разтреперани. </p>
<p id="v33"><sup><small>33</small></sup>  Защото така казва Господ на Силите, Израилевият Бог: Вавилонската дъщеря е като гумно Когато е време да се вършее; Още малко, и ще дойде времето на жетвата й. </p>
<p id="v34"><sup><small>34</small></sup>  Вавилонският цар Навуходоносор ме изяде, Смаза ме, направи ме празен съд, Погълна ме като змия, Напълни корема си с моите сладки неща, И мене оттласна. </p>
<p id="v35"><sup><small>35</small></sup>  Неправдата сторена на мене и на моя род Нека падне върху Вавилон, Ще рече жителката на Сион; и Кръвта ми нека падне върху жителите на Халдея, Ще рече Ерусалим. </p>
<p id="v36"><sup><small>36</small></sup>  Затова, така казва Господ: Ето, Аз ще се застъпя за делото ти, И ще извърша въздаяние за тебе; Ще обърна реката на Вавилон в суша, И ще пресуша извора му. </p>
<p id="v37"><sup><small>37</small></sup>  Вавилон ще стане грамади, Жилище на чакали, За учудване и подсвиркване, Необитаем. </p>
<p id="v38"><sup><small>38</small></sup>  Ще рикаят заедно като лъвчета, Ще реват като малки лъвчета. </p>
<p id="v39"><sup><small>39</small></sup>  Когато се разгорещят, Аз ще им направя пиршество, И ще ги опия, за да се развеселят, И да заспят вечен сън, от който да се не събудят, Казва Господ. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Ще ги сваля като агнета за клане, Като овни с козли. </p>
<p id="v41"><sup><small>41</small></sup>  Как се превзе Сесах, И се изненада славата на целия свят! Как стана Вавилон за удивление между народите! </p>
<p id="v42"><sup><small>42</small></sup>  Морето се подигна против Вавилон; Покрит биде под многото му вълни. </p>
<p id="v43"><sup><small>43</small></sup>  Градовете му станаха пустота, Безводна земя, и пустиня, Земя, в която не живее никой човек, Нито минава през нея човешки син. </p>
<p id="v44"><sup><small>44</small></sup>  Аз ще накажа Вила във Вавилон, И ще извадя от устата му това, което е погълнал; Народите няма да се съберат вече при него; И самата вавилонска стена ще падне. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  Люде Мои, излезте изсред него, И спасете всеки от вас себе си От пламенния гняв Господен. </p>
<p id="v46"><sup><small>46</small></sup>  Да не ослабне сърцето ви, нито да се уплашите От вестта, която ще се чуе в тая земя; Защото една година ще дойде слух, А подир това друга година ще дойде слух И насилие на страната, властител против властител. </p>
<p id="v47"><sup><small>47</small></sup>  Затова, ето, идат дни Когато ще извърша съд върху идолите на Вавилон; И цялата му земя ще се посрами Като паднат всичките негови всред него убити. </p>
<p id="v48"><sup><small>48</small></sup>  Тогава небесата и земята и всичко, що е в тях Ще възкликнат над Вавилон; Защото изтребителите ще дойдат против него от север, казва Господ. </p>
<p id="v49"><sup><small>49</small></sup>  Както Вавилон направи да паднат Израилевите убити, Така и във Вавилон ще паднат убитите на цялата страна. </p>
<p id="v50"><sup><small>50</small></sup>  Вие, избягали от ножа, идете, не стойте; Помнете Господа от далеч. И нека дойде Ерусалим на ума ви. </p>
<p id="v51"><sup><small>51</small></sup>  Засрамихме се, защото чухме укор; Срам покри лицето ни, Понеже чужденци влязоха в светилищата на дома Господен. </p>
<p id="v52"><sup><small>52</small></sup>  Затова, ето, идат дни, казва Господ, Когато ще извърша съд върху идолите му, И смъртноранените ще охкат по цялата му земя. </p>
<p id="v53"><sup><small>53</small></sup>  Ако Вавилон би се издигнал и до небето И утвърдил на високо силата си, Пак ще дойдат от Мене изтребители върху него, казва Господ. </p>
<p id="v54"><sup><small>54</small></sup>  Глас на вопъл от Вавилон, И на голямо разрушение от Халдейската земя! </p>
<p id="v55"><sup><small>55</small></sup>  Защото Господ изтребва Вавилон, И премахва от него големия шум; Защото техните вълни бучат като много води, И екотът на гласа им се чува; </p>
<p id="v56"><sup><small>56</small></sup>  Защото изтребителят дойде върху него, да! върху Вавилон, И юнаците му се хванаха, Лъковете им се строшиха; Понеже Господ е Бог, който въздава, И непременно ще въздаде. </p>
<p id="v57"><sup><small>57</small></sup>  Аз ще опия първенците му и мъдрите му, Управителите му, началниците му, и юнаците му; Те ще заспят вечен сън, от който няма да се събудят, Казва Царят, чието име е Господ на Силите. </p>
<p id="v58"><sup><small>58</small></sup>  Така казва Господ на Силите: Широките стени на Вавилон съвсем ще се съборят, И високите му порти ще се изгорят с огън; Племената му суетно ще се трудят, И народите му само да се предадат на огъня и да се изморят. </p>
<p id="v59"><sup><small>59</small></sup>  Заповедта, която пророк Еремия даде на Сараия, син на Нирия, Маасиевия син, когато отиваше с Юдовия цар Седекия във Вавилон в четвъртата година от царуването му. А Сараия бе главен постелник. </p>
<p id="v60"><sup><small>60</small></sup>  Еремия написа в една книга всичките злини, които щяха да сполетят Вавилон, именно, всичките думи написани по-горе против Вавилон. </p>
<p id="v61"><sup><small>61</small></sup>  И Еремия рече на Сараия: Когато отидеш във Вавилон, гледай да прочетеш всички тия думи </p>
<p id="v62"><sup><small>62</small></sup>  и да речеш: Господи, Ти си изрекъл против това място присъда, че ще го изтребиш, та да няма кой да живее в него, ни човек ни животно, но да е вечно пусто. </p>
<p id="v63"><sup><small>63</small></sup>  И като изчетеш тая книга, вържи на нея камък и хвърли я всред Евфрат, и кажи: </p>
<p id="v64"><sup><small>64</small></sup>  Така ще потъне Вавилон и няма пак да се издигне, поради злото, което Аз ще докарам върху него, от което те и ще се изтощят. До тук са думите на Еремия. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 51:5 <i>Светия на Израел</i>: <a href="/bg/The_Urantia_Book/128#p1_10">КУ 128:1.10</a>. </li>
  <li id="fn2"><a href="#cite2">↑</a> 51:15 <i>Бог създаде</i>: <a href="/bg/The_Urantia_Book/95#p5_9">КУ 95:5.9</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Силата</i>: <a href="/bg/The_Urantia_Book/131#p10_6">КУ 131:10.6</a>.  <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>.  <i>Верен и божествен Създател</i>: <a href="/bg/The_Urantia_Book/2#p1_2">КУ 2:1.2</a>.  <i>Творецът</i>: <a href="/bg/The_Urantia_Book/131#p10_6">КУ 131:10.6</a>.  <i>Божията сила</i>: <a href="/bg/The_Urantia_Book/1#p1_4">КУ 1:1.4</a>.  <i>Вселенски създател</i>: <a href="/bg/The_Urantia_Book/142#p3_7">КУ 142:3.7</a>.  <i>Бог е всемъдър</i>: <a href="/bg/The_Urantia_Book/131#p10_3">КУ 131:10.3</a>.  <i>Бог е създал всичко</i>: <a href="/bg/The_Urantia_Book/6#p1_3">КУ 6:1.3</a>.  <i>Бог е създал всички неща и същества</i>: <a href="/bg/The_Urantia_Book/131#p10_2">КУ 131:10.2</a>. </li>
  <li id="fn3"><a href="#cite3">↑</a> 51:15-16 <i>Бог създаде небето и земята</i>: <a href="/bg/The_Urantia_Book/92#p6_6">КУ 92:6.6</a>.  <i>Бог като Създател на всичко</i>: <a href="/bg/The_Urantia_Book/0#p2_9">КУ 0:2.9</a>.  <i>Бог създаде небето и земята</i>: <a href="/bg/The_Urantia_Book/1#p0_1">КУ 1:0.1</a>.  <i>Създател на небето и земята</i>: <a href="/bg/The_Urantia_Book/128#p1_10">КУ 128:1.10</a>.  <i>Бог създаде всичко</i>: <a href="/bg/The_Urantia_Book/131#p2_2">КУ 131:2.2</a>. </li>
  <li id="fn4"><a href="#cite4">↑</a> 51:19 <i>Източник на всички неща</i>: <a href="/bg/The_Urantia_Book/3#p2_5">КУ 3:2.5</a>. </li>
  <li id="fn5"><a href="#cite5">↑</a> 51:39 <i>Неизживяване</i>: <a href="/bg/The_Urantia_Book/49#p6_7">КУ 49:6.7</a>. </li>
  <li id="fn6"><a href="#cite6">↑</a> 51:44 <i>Конкурентни „богове“ Бел. прев.</i>: <a href="/bg/The_Urantia_Book/95#p1_3">КУ 95:1.3</a>. </li>
</ol>
</div>
