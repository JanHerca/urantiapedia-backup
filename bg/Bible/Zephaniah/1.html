<!--
title: Софоний - глава 1
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Zephaniah/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Zephaniah/2">Софоний - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господнето слово, което дойде към Софония, син на Хусия, син на Годолия, син на Амария, Езекиевия син, в дните на Юдовия цар Иосия, Амоновия син: - </p>
<p id="v2"><sup><small>2</small></sup>  Съвсем ще погубя всичко От лицето на земята, казва Господ. </p>
<p id="v3"><sup><small>3</small></sup>  Ще погубя човек и животно, Ще погубя въздушните птици, и морските риби, И съблазнителните идоли заедно с нечестивите; И ще изтребя човека от лицето на земята, казва Господ. </p>
<p id="v4"><sup><small>4</small></sup>  Ще простра ръката си върху Юда И върху всичките Ерусалимски жители ; И ще изтребя от това място останалите Ваалови служители, И името на идолските жреци заедно със свещениците; <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ще изтребя и ония, които, върху къщните покриви, се кланят на небесното множество, И ония поклонници, които се кълнат в Господа, Но които се кълнат в Мелхома; </p>
<p id="v6"><sup><small>6</small></sup>  Тоже ще изтребя ония, които са се отклонили от господа, И които не търсят Господа нито питат за него, </p>
<p id="v7"><sup><small>7</small></sup>  Мълчи пред присъствието на Господа Иеова, Защото е близо денят Господен; Защото Господ приготви жертва, Освети поканените си. </p>
<p id="v8"><sup><small>8</small></sup>  И в деня на жертвата Господна Ще накажа първенците и царевите чада, И всички, които са облекли чуждестранни дрехи. </p>
<p id="v9"><sup><small>9</small></sup>  В оня ден ще накажа и всички, които прескачат праговете, Които пълнят къщите на господарите си с грабителство и измама. </p>
<p id="v10"><sup><small>10</small></sup>  И в оня ден, казва Господ, Ще се чуе метежен вик от рибната порта. Ридание от втория квартал, И голям трясък от хълмите. </p>
<p id="v11"><sup><small>11</small></sup>  Плачете, жители на Мактес, Защото се изтребиха всичките търговски люде, Погубени бидоха всички, които бяха товарени със сребро. </p>
<p id="v12"><sup><small>12</small></sup>  И в онова време Ще претърся Ерусалим с ламби, И ще накажа мъжете, които почиват на дрождието си, Които думат в сърцето си - Господ няма да стори ни добро, ни зло. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  За това, имотът им ще бъде разграбен, И къщите им запустени; Да! ще построят къщи, но няма да живеят в тях. И ще насадят лозя, но няма да пият виното им. </p>
<p id="v14"><sup><small>14</small></sup>  Близо е великият ден Господен. Близо, и много бърза, - Гласът на деня Господен; Там ще извика горчиво и силният. </p>
<p id="v15"><sup><small>15</small></sup>  Ден на гняв е оня ден, Ден на смущение и на утеснение, Ден на опустошение и на разорение, Ден на тъмнина и на мрак, Ден на облак и на гъста мъгла, </p>
<p id="v16"><sup><small>16</small></sup>  Ден на тръба и на тревога Против укрепените градове И против високите кули при ъглите. </p>
<p id="v17"><sup><small>17</small></sup>  Аз така ще наскърбя човеците Щото ще ходят като слепи, Защото са съгрешили против Господа; Кръвта им ще се излее като прах, И месата им като лайно. </p>
<p id="v18"><sup><small>18</small></sup>  Нито среброто им, нито златото им Ще може да ги избави В деня на гнева Господен; Но цялата земя ще бъде погълната От огъня на ревнивостта му; Защото ще довърши, и то скоро, Всичките жители на земята. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 1:4 <i>Конкуриращи се „богове“ Ваал</i>: <a href="/bg/The_Urantia_Book/95#p1_3">КУ 95:1.3</a>. </li>
  <li id="fn2"><a href="#cite2">↑</a> 1:12 <i>Войнстващ секуларизъм</i>: <a href="/bg/The_Urantia_Book/195#p8_5">КУ 195:8.5</a>. </li>
</ol>
</div>
