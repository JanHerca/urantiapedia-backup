<!--
title: Софоний - глава 2
description: 
published: true
date: 2022-10-6T9:45:13Z
tags: bible, bible—zephaniah
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Zephaniah/1">Софоний - глава 1</a></td>
        <td><a href="/bg/Bible/Zephaniah/Index">Индекс</a></td>
        <td><a href="/bg/Bible/Zephaniah/3">Софоний - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Изпитайте себе си, да! изпитайте, Народе безсрамни, </p>
<p id="v2"><sup><small>2</small></sup>  Преди да произведе указът действието си, - (Денят минава като плява, - Преди да ви сполети лютият гняв Господен, Преди да ви постигне денят на гнева Господен. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Търсете Господа, всички кротки на земята, Които извършвате съдбите му; Търсете правда, търсете кротост, Негли бъдете покрити в деня на гнева Господен. </p>
<p id="v4"><sup><small>4</small></sup>  Защото Газа ще бъде оставена, И Аскалон ще бъде запустен; Ще изгонят Азот на пладне, И Акарон ще се изкорени. </p>
<p id="v5"><sup><small>5</small></sup>  Горко на жителите на морските брегове, На Херетцкия народ! Словото Господне е против вас; И тебе, Ханаане, Филистимска земльо, Ще те погубя, та да няма у тебе жители. </p>
<p id="v6"><sup><small>6</small></sup>  И морският бряг ще бъде селище с кладенци за овчари И огради за стада. </p>
<p id="v7"><sup><small>7</small></sup>  И това крайморие ще бъде за останалите от Юдовия дом; Там ще пасат стадата си; В къщите на Аскалон ще лежат вечер; Защото Господ техният Бог ще ги посети И ще ги върне от плена им. </p>
<p id="v8"><sup><small>8</small></sup>  Чух хулата на Моава, И укорите на Амонците, С които хулеха людете ми И горделиво нарушиха границата им. </p>
<p id="v9"><sup><small>9</small></sup>  За това, заклевам се в живота си, казва Господ на Силите, Израилевият Бог, Моав непременно ще бъде като Содом, И Амонците като Гомор, Място завладяно от коприви и солници, - вечна пустота; Останалите от людете ми ще ги оберат, И оцелелите от народа ми ще ги наследят. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Това ще им стане поради гордостта им, Защото укориха людете на Господа на Силите, И се надигнаха против тях. </p>
<p id="v11"><sup><small>11</small></sup>  Господ ще бъде страшен за тях, Защото ще изнури всичките земни богове; И всичките острови на народите Ще му се кланят, всеки от мястото си. </p>
<p id="v12"><sup><small>12</small></sup>  И вие, Етиопяни, Вие ще бъдете убити с меча Ми. </p>
<p id="v13"><sup><small>13</small></sup>  Той ще простре ръката си против север И ще погуби Асирия; Ще обърне Ниневия на пустота, На място безводно като пустинята. </p>
<p id="v14"><sup><small>14</small></sup>  Черди ще лежат всред нея, Всякакъв вид животни; Пеликанът и ежът ще обитават в капителите й; Гласът им ще екне в прозорците; Пустота ще има в праговете, Защото той ще я лиши от кедровите изделия. </p>
<p id="v15"><sup><small>15</small></sup>  Тоя е веселещия се град, Който живееше безгрижно, Който думаше в сърцето си - Аз съм, и освен мене няма друг! Как се обърна на пустота, Обиталище на зверове! Всеки, който минава край него, Ще подсвирне и помаха с ръката си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Zephaniah/1">Софоний - глава 1</a></td>
        <td><a href="/bg/Bible/Zephaniah/Index">Индекс</a></td>
        <td><a href="/bg/Bible/Zephaniah/3">Софоний - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:2 <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>. </li>
  <li id="fn2"><a href="#cite2">↑</a> 2:9 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
</ol>
</div>
