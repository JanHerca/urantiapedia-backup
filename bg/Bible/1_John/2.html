<!--
title: 1 Йоаново - глава 2
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_John/1">1 Йоаново - глава 1</a></td>
        <td><a href="/bg/Bible/1_John/Index">Индекс</a></td>
        <td><a href="/bg/Bible/1_John/3">1 Йоаново - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Дечица мои, това ви пиша, за да не съгрешите; но ако съгреши някой, имаме ходатай (Или утешител Вж. Йоан 14:16) при Отца, Исуса Христа праведния. </p>
<p id="v2"><sup><small>2</small></sup>  Той е омилостивение за нашите грехове, и не само за нашите, но и за греховете на целия свят. </p>
<p id="v3"><sup><small>3</small></sup>  И по това сме уверени, че Го познаваме, ако пазим заповедите Му </p>
<p id="v4"><sup><small>4</small></sup>  Който казва: Познавам Го, а заповедите Му не пази, лъжец е, и истината не е в него. </p>
<p id="v5"><sup><small>5</small></sup>  Но ако някой пази словото Му, неговата любов към Бога е наистина съвършена. По това знаем, че сме в Него. </p>
<p id="v6"><sup><small>6</small></sup>  Който казва, че пребъдва в Него, сам е длъжен да ходи, както е ходил Христос. </p>
<p id="v7"><sup><small>7</small></sup>  Възлюбени, не е нова заповедта, която ви пиша, но е стара заповед, която сте имали отначало; старата заповед е словото, което сте чули. </p>
<p id="v8"><sup><small>8</small></sup>  Но пак е нова заповедта, която ви пиша, което нещо е истинско и в Него и във вас; защото тъмнината преминава, и истинската светлина вече свети. </p>
<p id="v9"><sup><small>9</small></sup>  Който казва, че е в светлината, а мрази брата си, той и до сега е в тъмнината. </p>
<p id="v10"><sup><small>10</small></sup>  Който люби брата си, той пребъдва в светлината; и в него няма съблазън. </p>
<p id="v11"><sup><small>11</small></sup>  А който мрази брата си той и в тъмнината ходи, и не знае къде отива, защото тъмнината е заслепила очите му. </p>
<p id="v12"><sup><small>12</small></sup>  Пиша вам, дечица, защото ви се простиха греховете заради Неговото име. </p>
<p id="v13"><sup><small>13</small></sup>  Пиша вам, бащи, защото познавате Този, Който е отначало. Писах вам, младежи, защото сте силни, и Божието слово пребъдва във вас, и победихте лукавия. Писах вам,дечица, защото познавате Отца. </p>
<p id="v14"><sup><small>14</small></sup>  Писах вам, бащи, защото познавате Този, Който е отначало. Писах вам, младежи, защото сте силни, и Божието слово пребъдва във вас; и победихте лукавия. </p>
<p id="v15"><sup><small>15</small></sup>  Не любете света, нито каквото е на света. Ако люби някой света, в него няма любов към Отца. </p>
<p id="v16"><sup><small>16</small></sup>  Защото всичко ще е в света, похотта на плътта, пожеланието на очите, и тщеславието на живота, не е от Отца, но е от света; </p>
<p id="v17"><sup><small>17</small></sup>  и светът преминава, и неговите похоти; а който върши Божията воля, пребъдва до века. </p>
<p id="v18"><sup><small>18</small></sup>  Дечица, последно време е; защото както сте чули, че иде Антихрист, и понеже сега има много антихристи, от това знаем, че е последно време. </p>
<p id="v19"><sup><small>19</small></sup>  От нас излязоха, но не бяха от нас; защото ако бяха били от нас, щяха да си останат с нас, но излязоха, за да стане явно, че те всички не са от нас. </p>
<p id="v20"><sup><small>20</small></sup>  А вие сте помазани от Светия и знаете всичко. </p>
<p id="v21"><sup><small>21</small></sup>  Пиша ви, не защото не знаете истината, но защото я знаете и разбирате, че никаква лъжа не е от истината. </p>
<p id="v22"><sup><small>22</small></sup>  Кой е лъжец, освен оня, който отрича, че Исус е Христос? той е антихрист, който се отрича от Отца и от Сина. </p>
<p id="v23"><sup><small>23</small></sup>  Никой, който се отрича от Сина, няма нито Отца; а който изповядва Сина, има и Отца. </p>
<p id="v24"><sup><small>24</small></sup>  А колкото за вас, онова, което сте чули отначало, нека остане у вас. Ако остане у вас това, което сте чули отначало, то и вие ще пребъдете в Сина и Отца. </p>
<p id="v25"><sup><small>25</small></sup>  И обещанието, което Той ни даде е това - вечен живот. </p>
<p id="v26"><sup><small>26</small></sup>  Пиша ви това поради тия, които желаят да ви заблудят; </p>
<p id="v27"><sup><small>27</small></sup>  а колкото за вас, помазанието, което приехте от Него, остава във вас, и нямате нужда да ви учи някой; затова, както Неговото помазание ви учи за всичко, и е истинско, а не лъжливо, пребъдвайте в Него, както ви е научило да правите. </p>
<p id="v28"><sup><small>28</small></sup>  Дечица, и сега пребъдвайте в Него, та когато се яви, да имате дръзновение, и да се не посрамим пред Него в пришествието Му. </p>
<p id="v29"><sup><small>29</small></sup>  Ако знаете, че Той е праведен, знайте, че и всеки, който върши правда, е от Него роден. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_John/1">1 Йоаново - глава 1</a></td>
        <td><a href="/bg/Bible/1_John/Index">Индекс</a></td>
        <td><a href="/bg/Bible/1_John/3">1 Йоаново - глава 3</a></td>
      </tr>
    </tbody>
  </table>
</figure>
