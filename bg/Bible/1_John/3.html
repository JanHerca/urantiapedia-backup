<!--
title: 1 Йоаново - глава 3
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_John/2">1 Йоаново - глава 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_John/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_John/4">1 Йоаново - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Вижте каква любов е дал нам Отец, да се наречем Божии чада; а такива и сме. Затова светът не познава нас, защото Него не позна. </p>
<p id="v2"><sup><small>2</small></sup>  Възлюбени, сега сме Божии чада, и още не е станало явно какво ще бъдем; но знаем, че когато стане явно, ще бъдем подобни Нему, защото ще го видим както е. </p>
<p id="v3"><sup><small>3</small></sup>  И всеки, който има тая надежда на Него, очиства себе си, както Той е чист. </p>
<p id="v4"><sup><small>4</small></sup>  Всеки, който върши грях,върши и беззаконие, защото грехът е и беззаконие; </p>
<p id="v5"><sup><small>5</small></sup>  и знаете, че Той се яви да носи греховете. В Него няма грях. </p>
<p id="v6"><sup><small>6</small></sup>  Никой, който пребъдва в Него, не съгрешава; никой, който съгрешава, не Го е видял, нито Го е познал. </p>
<p id="v7"><sup><small>7</small></sup>  Дечица, никой не ви заблуждава; който върши правда, праведен е, както и Христос е праведен. </p>
<p id="v8"><sup><small>8</small></sup>  Който върши грях, от дявола е; защото дяволът отначало съгрешава. Затова се яви Божият Син, да съсипе делата на дявола, </p>
<p id="v9"><sup><small>9</small></sup>  Никой, който е роден от Бога, не върши грях, защото неговият зародиш пребъдва в Него; и не може да съгрешава, защото е роден от Бога. </p>
<p id="v10"><sup><small>10</small></sup>  По това се разпознават Божиите чада и дяволските чада; никой, който не върши правда, не е от Бога, нито оня, който не люби брата си. </p>
<p id="v11"><sup><small>11</small></sup>  Защото поръчката, която чухте от начало, е това: да любим един другиго; </p>
<p id="v12"><sup><small>12</small></sup>  а да не бъдем както Каин, който беше от лукавия и уби брата си. И защо го уби? Защото неговите дела бяха нечестиви, а братовите му правдиви. </p>
<p id="v13"><sup><small>13</small></sup>  Недейте се чуди братя, ако светът ви мрази. </p>
<p id="v14"><sup><small>14</small></sup>  Ние знаем, че сме преминали от смърт в живот, защото любим братята. Който не люби, остава в смърт. </p>
<p id="v15"><sup><small>15</small></sup>  Всеки, който мрази брата си е човекоубиец; и вие знаете, че в никой човекоубиец не пребъдва вечен живот. </p>
<p id="v16"><sup><small>16</small></sup>  От това познаваме любовта, че Той даде живота Си за нас. Така и ние сме длъжни да дадем живота си за братята, </p>
<p id="v17"><sup><small>17</small></sup>  Но ако някой, който има световните блага, вижда брата си в нужда, а заключи сърцето си от него, как ще пребъдва в него любовта към Бога? </p>
<p id="v18"><sup><small>18</small></sup>  Дечица, да не любим с думи нито с език, но и с дело и в действителност. </p>
<p id="v19"><sup><small>19</small></sup>  От това ще познаем, че сме от истината, и ще уверим сърцето си пред Него </p>
<p id="v20"><sup><small>20</small></sup>  относно всичко, в което нашето сърце ни осъжда; защото Бог е по-голям от сърцето ни и знае всичко. </p>
<p id="v21"><sup><small>21</small></sup>  Възлюбени, ако нашето сърце не ни осъжда, имаме дръзновение спрямо Бога; </p>
<p id="v22"><sup><small>22</small></sup>  и каквото и да поискаме, получаваме от Него, защото пазим заповедите Му и вършим това що е угодно пред Него. </p>
<p id="v23"><sup><small>23</small></sup>  И Неговата заповед е това: да вярваме в името на Сина Му Исуса Христа, и да любим един другиго, както ни е заповядал. </p>
<p id="v24"><sup><small>24</small></sup>  И който пази неговите заповеди, пребъдва в Бога и Бог в него; и по това познаваме, че той пребъдва в нас, по Духа, който ни е дал. </p>
