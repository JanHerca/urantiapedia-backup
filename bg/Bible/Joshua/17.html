<!--
title: Исус Навиев - глава 17
description: 
published: true
date: 2023-11-8T20:7:31Z
tags: bible, bible—joshua
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Joshua/16">
          <span class="mdi mdi-arrow-left-drop-circle"></span><span class="pl-2">Исус Навиев - глава 16</span>
        </a>
        </td>
        <td>
        <a href="/bg/Bible/Joshua/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Joshua/18">
          <span class="pr-2">Исус Навиев - глава 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Хвърлено беше жребие и за племето на Манасия, защото той беше първородният на Иосифа. Колкото за Махира, Манасиевият първороден, баща на Галаада, понеже той беше военен мъж, за това Галаад и Васан станаха негови. </p>
<p id="v2"><sup><small>2</small></sup>  Така че хвърленото жребие беше за другите Манасиеви потомци според семействата им; за потомците на Авиезера, за потомците на Хелека, за потомците на Асрииля, за потомците на Сихема, за потомците на Ефера и за потомците на Семида. Тия бяха мъжките чада на Иосифовия син Манасия според семействата им. </p>
<p id="v3"><sup><small>3</small></sup>  Обаче, Салпаад, сина на Ефера, сина на Галаада, син на Махира, син на Манасия, нямаше синове, но дъщери; и ето имената на дъщерите му: Маала, Нуа, Егла, Мелха и Терса. </p>
<p id="v4"><sup><small>4</small></sup>  Те дойдоха пред свещеника Елеазара, и пред Исуса Навиевия син, о пред първенците та казаха: Господ заповяда на Моисея да ни даде наследство между братята ни, За това, според Господното повеление, той им даде наследство между братята на баща им. </p>
<p id="v5"><sup><small>5</small></sup>  И тъй, на Манасия се паднаха десет дяла, освен земята Галаад и Васан, която е оттатък Иордан; </p>
<p id="v6"><sup><small>6</small></sup>  защото дъщерите на Манасия получиха наследство между синовете му, а Галаадската земя беше на другите потомци на Манасия. </p>
<p id="v7"><sup><small>7</small></sup>  Манасиевата граница беше от Асир до Михметат, който е срещу Сихем; и границата се простираше надясно до жителите на Ентапфуя. </p>
<p id="v8"><sup><small>8</small></sup>  Земята на Тапфуя принадлежеше на Манасия; а самият Тапфуя, на Манасиевата граница, принадлежеше на ефремците. </p>
<p id="v9"><sup><small>9</small></sup>  И границата слизаше до потока Кана, на юг от потока. Тия градове между Манасиевите градове принадлежаха на Ефрема; и Манасиевата граница беше на север от потока и свършваше при морето. </p>
<p id="v10"><sup><small>10</small></sup>  Земята на юг беше на Ефрема, а на север на Манасия, и морето беше границата му; и земите им допираха на север до Асир и на изток до Исахар. </p>
<p id="v11"><sup><small>11</small></sup>  И в земята на Исахара и Асира, Манасия притежаваше Ветсан и заселищата му; Ивлеам и заселищата му, жителите на Дор и заселищата му, жителите на Ендор и заселищата му, жителите на Таанах и заселищата му и жителите на Маледон и заселищата му, три околии. </p>
<p id="v12"><sup><small>12</small></sup>  Но манасийците не можаха да изгонят жителите на тия градове, а ханаанците настояваха да живеят в оная земя. </p>
<p id="v13"><sup><small>13</small></sup>  А когато се закрепиха израилтяните, те наложиха на ханаанците данък, без да ги изгонят съвсем. </p>
<p id="v14"><sup><small>14</small></sup>  Тогава Иосифовите потомци говориха на Исуса, казвайки: Защо даде ти да се хвърли само едно жребие за нас, и само един дял да наследим, тогаз когато сме много люде, понеже Господ ни е благословил до сега? </p>
<p id="v15"><sup><small>15</small></sup>  А Исус им каза: Ако сте много люде, възкачете се на леса и си изсечете една част от него в земята на ферезейците и на рафаимите, тъй като хълместата част на Ефрема е тясна за вас. </p>
<p id="v16"><sup><small>16</small></sup>  Но Иосифовите потомци казаха: Тая хълместа част не е сгодна за нас; при това, всичките ханаанци, които живеят в долинската земя, имат железни колесници, както ония, които са в Ветсан и заселищата му, така и ония, които са в Езраелската долина. </p>
<p id="v17"><sup><small>17</small></sup>  Тогава Исус говори на Иосифовия дом - на Ефрема и на Манасия - казвайки: Наистина вие сте много люде и имате голяма сила; не ще имате само едно притежание чрез жребие; </p>
<p id="v18"><sup><small>18</small></sup>  но хълместата част ще бъде ваша, макар че е залесена, защото ще я изсечете; ще бъде ваша и до краищата си, понеже ще изпъдите ханаанците, при все, че имат железни колесници и са силни. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Joshua/16">
          <span class="mdi mdi-arrow-left-drop-circle"></span><span class="pl-2">Исус Навиев - глава 16</span>
        </a>
        </td>
        <td>
        <a href="/bg/Bible/Joshua/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Joshua/18">
          <span class="pr-2">Исус Навиев - глава 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 17:18 <i>Ханаанците никога не са били унищожени</i>: <a href="/bg/The_Urantia_Book/97#p9_1">КУ 97:9.1</a>. </li>
</ol>
</div>
