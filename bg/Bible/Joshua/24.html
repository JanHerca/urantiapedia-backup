<!--
title: Исус Навиев - глава 24
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/23">Исус Навиев - глава 23</a></td>
        <td><a href="/bg/Bible/Joshua/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  След това Исус събра всичките Израилеви племена в Сихем и свика старейшините на Израиля, началниците им, съдиите им надзирателите им; и те се представиха пред Господа. </p>
<p id="v2"><sup><small>2</small></sup>  И Исус каза на всичките люде: Така говори Господ Израилевият Бог: В старо време оттатък реката живееха бащите ви, Тара, Авраамовият баща и Нахаровият баща, и служеха на други богове. </p>
<p id="v3"><sup><small>3</small></sup>  И Аз взех баща ви Авраама от оная страна на реката, водих го през цялата Ханаанска земя, и умножих потомството му и му дадох Исаака; </p>
<p id="v4"><sup><small>4</small></sup>  а на Исаака дадох Якова и Исава. И на Исава дадох половината Сиир за притежание; а Яков и синовете му слязоха в Египет. </p>
<p id="v5"><sup><small>5</small></sup>  И против Моисея и Аарона, и поразиха Египет с язви, които извърших всред него, и после ви изведох. </p>
<p id="v6"><sup><small>6</small></sup>  И като извеждах бащите ви из Египет, вие дойдохте на морето; и Египтяните се спуснаха след бащите ви с колесници и коне в Червеното море. </p>
<p id="v7"><sup><small>7</small></sup>  Тогава те извикаха към Господа, и Той тури мрак между вас и египтяните, и навлече върху тях морето та ги покри; и очите ви видяха що сторих в Египет; и вие живяхте в пустинята дълго време. </p>
<p id="v8"><sup><small>8</small></sup>  После ви доведох в земята на аморейците, които живееха оттатък Иордан, и те воюваха против вас; но Аз ги предадох в ръцете ви, и вие завладяхте земята им, и Аз ги изтребих от пред вас. </p>
<p id="v9"><sup><small>9</small></sup>  Тогава моавският цар Валак, Сепфоровият син, стана и воюва против Израиля; и прати да повикат Валаама Веоровия син, за да ви прокълне. </p>
<p id="v10"><sup><small>10</small></sup>  Но Аз не склоних да послушам Валаама, и той даже ви благослови; и Аз ви избавих от ръката му. </p>
<p id="v11"><sup><small>11</small></sup>  И вие преминахте Иордан та дойдохте в Ерихон; и воюваха против вас ерихонските мъже; амонците, ферезейците, ханаанците, хетейците, гергесейците, евейците и евусейците; и Аз ги предадох в ръцете ви. </p>
<p id="v12"><sup><small>12</small></sup>  И изпратих пред вас стършели, които изгониха от пред вас двамата аморейски царе, - не с твоя нож, нито с твоя лък. </p>
<p id="v13"><sup><small>13</small></sup>  И дадох ви земя на която не бяхте положили труд, и градове, които не бяхте съградили, и вие живеете в тях; и ядете от лозя и маслини, които не сте садили. </p>
<p id="v14"><sup><small>14</small></sup>  Сега, прочее, бойте се от Господа, и служете Му с искреност и истина; и махнете боговете, на които служеха бащите ви оттатък реката и в Египет, и служете Господу. </p>
<p id="v15"><sup><small>15</small></sup>  Но ако ви се види тежко да служите Господу, изберете днес кому искате да служите, - на боговете ли, на които служиха бащите ви оттатък реката, или на боговете на аморейците, в чиято земя живеете; но аз и моят дом ще служим Господу. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  И людете в отговор казаха: Не дай, Боже, да оставим Господа, за да служим на други богове! </p>
<p id="v17"><sup><small>17</small></sup>  защото Господ нашият Бог, Той е, Който изведе нас и бащите ни из Египетската земя, от дома на робството, и Който извърши пред нас ония големи знамения, и ни опази през целия път, по който пътувахме, и между всичките племена, през сред които минахме. </p>
<p id="v18"><sup><small>18</small></sup>  Тоже Господ изгони от пред нас всичките племена, аморейците, които живееха в тая земя. За това и ние ще служим Господу, защото Той е нашият Бог. </p>
<p id="v19"><sup><small>19</small></sup>  Но Исус каза на людете: Не ще можете да служите Господу; защото Той е Бог пресвет; Той е Бог ревнив; не ще да прости престъпленията и греховете ви. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Защото, ако оставите Господа и служите на чужди Богове тогава Той ще се обърне и ще ви стори зло и ще ви изтреби, въпреки добрата, което ви е сторил. </p>
<p id="v21"><sup><small>21</small></sup>  А людете казаха на Исуса: Не, но Господу ще служим. </p>
<p id="v22"><sup><small>22</small></sup>  Тогава Исус каза на людете: Вие сте свидетели против себе си, че си избрахте Господа, за да Му служите; (и те рекоха: Свидетели сме); </p>
<p id="v23"><sup><small>23</small></sup>  сега, прочее, махнете чуждите богове, които са всред вас, и преклонете сърцата си към Господа Израилевия Бог. </p>
<p id="v24"><sup><small>24</small></sup>  И людете казаха на Исуса: На Господа нашия Бог ще служим, и Неговия глас ще слушаме. </p>
<p id="v25"><sup><small>25</small></sup>  И тъй, в същия ден Исус направи завет с людете, и им постави закон и постановление в Сихем. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  И Исус написа тия думи в книгата на Божия закон; и взе голям камък та го изправи там подир дъба, който е близо при Господното светилище. </p>
<p id="v27"><sup><small>27</small></sup>  И Исус каза на всичките люде: Ето тоя камък ще ни бъде за свидетел, защото той чу всичките думи, които Господ ни говори, и той ще ви бъде за свидетел, в случай, че се откажете от вашия Бог. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Така Исус разпусна людете, да отидат всеки в наследството си. </p>
<p id="v29"><sup><small>29</small></sup>  След това, Господният слуга Исус Навиевият син, умря на възраст сто и десет години. </p>
<p id="v30"><sup><small>30</small></sup>  И погребаха го в предела на наследството му в Тамнат-сарах, който е в хълмистата земя на Ефрема, на север от хълма Гаас. </p>
<p id="v31"><sup><small>31</small></sup>  И Израил служи на Господа през всичките дни на Исуса, и през всичките дни на старейшините, които преживяха Исуса, и които знаеха всичките дела, които Господ бе извършил за Израиля. </p>
<p id="v32"><sup><small>32</small></sup>  И в Сихем погребаха Иосифовите кости, които израилтяните изнесоха из Египет, в местността на нивата, която Яков купи за сто сребърника от синовете на Емора, Сихемовия баща; и тя стана наследство на Иосифовите потомци. </p>
<p id="v33"><sup><small>33</small></sup>  И Елеазар Аароновият син умря; и погребаха го на хълма на сина му Финееса, който му бе даден в хълмистата земя на Ефрема. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/23">Исус Навиев - глава 23</a></td>
        <td><a href="/bg/Bible/Joshua/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 24:15 <i>Избери този ден на кого да служиш</i>: <a href="/bg/The_Urantia_Book/153#p2_5">КУ 153:2.5</a>. </li>
  <li id="fn2"><a href="#cite2">↑</a> 24:19 <i>Мойсей каза, че Бог е ревнив</i>: <a href="/bg/The_Urantia_Book/142#p2_1">КУ 142:2.1</a>.  <i>Бог е казал да ревнува за</i>: <a href="/bg/The_Urantia_Book/4#p3_1">КУ 4:3.1</a>.  <i>Нечестивите не могат да служат на Господа</i>: <a href="/bg/The_Urantia_Book/96#p6_4">КУ 96:6.4</a>.  <i>Ревнив от</i>: <a href="/bg/The_Urantia_Book/96#p4_6">КУ 96:4.6</a>.  <i>Яхве, свят, ревнив, Бог</i>: <a href="/bg/The_Urantia_Book/96#p6_3">КУ 96:6.3</a>. </li>
  <li id="fn3"><a href="#cite3">↑</a> 24:25 <i>Избери добро или зло</i>: <a href="/bg/The_Urantia_Book/153#p4_4">КУ 153:4.4</a>. </li>
  <li id="fn4"><a href="#cite4">↑</a> 24:27 <i>Камък като свидетел</i>: <a href="/bg/The_Urantia_Book/85#p1_3">КУ 85:1.3</a>. </li>
</ol>
</div>
