<!--
title: Исус Навиев - глава 3
description: 
published: true
date: 2022-10-6T9:45:13Z
tags: bible, bible—joshua
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/2">Исус Навиев - глава 2</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/4">Исус Навиев - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Исус стана рано; и като се дигна от Ситим, той и всичките израилтяни, дойдоха до Иордан, и там пренощуваха преди да преминат. </p>
<p id="v2"><sup><small>2</small></sup>  А след три дена началниците преминаха през стана </p>
<p id="v3"><sup><small>3</small></sup>  и заповядаха на людете като казаха: Когато видите ковчега за плочите на завета на Господа вашия Бог, и че левитските свещеници го носят, тогава и вие да се дигнете от местата си и да вървите след него. </p>
<p id="v4"><sup><small>4</small></sup>  Но между вас и него да има около две хиляди лакътя разстояние по мярка; да се не приближите при него, за да знаете пътя, по който трябва да вървите; защото до сега не сте минавали през тоя път. </p>
<p id="v5"><sup><small>5</small></sup>  Исус каза още на людете: Осветете се, защото утре Господ ще извърши всред вас чудни дела. </p>
<p id="v6"><sup><small>6</small></sup>  Исус говори и на свещениците, казвайки: Дигнете ковчега за плочите на завета и заминете пред людете. Те, прочее, дигнаха ковчега на завета и вървяха пред людете. </p>
<p id="v7"><sup><small>7</small></sup>  И Господ рече на Исуса: Днес почвам да те възвеличавам пред целия Израил, за да познаят, че както бях с Моисея, така ще бъда и с тебе. </p>
<p id="v8"><sup><small>8</small></sup>  А ти заповядай на свещениците, които носят ковчега за плочите на завета, като кажеш: Когато стигнете при брега на Иорданската вода, застанете в Иордан. </p>
<p id="v9"><sup><small>9</small></sup>  Тогава Исус каза на израилтяните: Приближете се тук и слушайте думите на Господа вашия Бог. </p>
<p id="v10"><sup><small>10</small></sup>  И рече Исус: От това ще познаете, че живият Бог е всред вас, и че съвсем ще изгони отпред вас ханаанците, хетейците, евейците, ферезейците, гергесейците, евейците, аморейците и евусейците. </p>
<p id="v11"><sup><small>11</small></sup>  Ето, ковчега на завета на Господа на целия свят върви пред вас в Иордан. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Сега, прочее, изберете си дванадесет мъже от Израилевите племена, по един мъж от всяко племе. </p>
<p id="v13"><sup><small>13</small></sup>  И щом стъпят във водата на Иордан стъпалата на нозете на свещениците, които носят ковчега на Иеова, Господа на целия свят, Иорданската вода, водата, която слиза от горе, ще се раздели и ще застане на куп. </p>
<p id="v14"><sup><small>14</small></sup>  И тъй, щом се дигнаха людете от шатрите си, като бяха пред людете свещениците, които носеха ковчега на завета, за да преминат Иордан, </p>
<p id="v15"><sup><small>15</small></sup>  и щом дойдоха до Иордан ония, които носеха ковчега, и нозете на свещениците, които носеха ковчега, се намокриха в края на водата, (защото Иордан наводнява всичките си брегове през цялото време на жетвата), </p>
<p id="v16"><sup><small>16</small></sup>  водата, която слизаше от горе застана и се издигна на куп много надалеч, пред града Адам, който е край Царетан: а водата , която течеше надолу към полското море, то ест, Соленото море, се свърши и изчезна; и людете преминаха срещу Ерихон. </p>
<p id="v17"><sup><small>17</small></sup>  А свещениците, които носеха ковчега на Господния завет, стояха твърди на сухо всред Иордан; и целият Израил преминаваха по сухо догдето целият народ съвсем премина Иордан. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/2">Исус Навиев - глава 2</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/4">Исус Навиев - глава 4</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 3:11,13 <i>Господ на всичко</i>: <a href="/bg/The_Urantia_Book/128#p1_10">КУ 128:1.10</a>.  <i>Адонай</i>: <a href="/bg/The_Urantia_Book/96#p1_9">КУ 96:1.9</a>. </li>
</ol>
</div>
