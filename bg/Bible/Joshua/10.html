<!--
title: Исус Навиев - глава 10
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/9">Исус Навиев - глава 9</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/11">Исус Навиев - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А като чу ерусалимският цар Адониседек, че Исус превзел Гай и го обрекъл на изтребление, и че както сторил на Ерихон и на царя му така сторил на Гай и на царя му, и че жителите на Гаваон сключили мир с Израиля и останали между тях, </p>
<p id="v2"><sup><small>2</small></sup>  уплашиха се много, той и людете му , защото Гаваон беше голям град, като един от царските градове, и защото беше по-голям от Гай, и всичките му мъже бяха силни. </p>
<p id="v3"><sup><small>3</small></sup>  Затова, ерусалимският цар Адониседек прати до хевронския цар Оам, до ярмутския цар Пирам, до лахийския цар Яфий и до еглонския цар Девир, да рекат: </p>
<p id="v4"><sup><small>4</small></sup>  Дойдете при мене та ми помогнете, и нека поразим Гаваон, защото сключи мир с Исуса и с израилтяните. </p>
<p id="v5"><sup><small>5</small></sup>  И така, събраха се тия петима аморейски царе: ерусалимският цар, хевронският цар, ярмутския цар, лахийският цар и еглонският цар, та отидоха, те и всичките им войнства, и разположиха стана си пред Гаваон и воюваха против него. </p>
<p id="v6"><sup><small>6</small></sup>  Тогава гаваонците пратиха до Исус в стана у Галгал да рекат: Да не оттеглиш ръка от слугите си; скоро дойди пре нас и избави ни и помогни ни, защото се събраха против нас всичките аморейски царе, които живеят в хълмистите места. </p>
<p id="v7"><sup><small>7</small></sup>  И тъй, Исус се качи от Галгал, той и всичките военни люде с него, и всичките силни и храбри мъже. </p>
<p id="v8"><sup><small>8</small></sup>  И Господ каза на Исуса: Да се не убоиш от тях, защото ги предадох в ръката ти; никой от тях няма да устои пред тебе. </p>
<p id="v9"><sup><small>9</small></sup>  Исус, прочее, дойде върху тях внезапно, като беше се качвал цяла нощ от Галгал. </p>
<p id="v10"><sup><small>10</small></sup>  И Господ ги смути пред Израиля; и Исус ги порази с голямо поражение в Гаваон, и гони ги из нагорнището, по което се отива за Веторон, и поразяваше ги до Азика и до Мекида. </p>
<p id="v11"><sup><small>11</small></sup>  А като бягаха от Израиля и бяха в надолнище то при Веторон, Господ хвърляше на тях големи камъни от небето до Азика, та измряха; умрелите от камъните на градушката бяха по-много от ония, които израилтяните убиха с нож. </p>
<p id="v12"><sup><small>12</small></sup>  Тогава говори Исус Господу, в деня когато Господ предаде аморейците на израилтяните, като рече пред очите на Израиля: Застани слънце,над Гаваон, И ти, луно, над долината Еалон. </p>
<p id="v13"><sup><small>13</small></sup>  И слънцето застана и луната и спря, Догдето мъздовъздадоха людете на неприятелите си. Това не е ли записано в Книгата на Праведния? Слънцето застана всред небето, и не побърза да дойде почти цял ден. </p>
<p id="v14"><sup><small>14</small></sup>  Такъв ден не е имало ни по-напред ни после, щото така да послуша Господ човешки глас; защото Господ воюваше за Израиля, </p>
<p id="v15"><sup><small>15</small></sup>  След това Исус се върна, и целият Израил с него, в стана у Галгал. </p>
<p id="v16"><sup><small>16</small></sup>  А ония петима царе побягнаха та се скриха в пещерата при Макида. </p>
<p id="v17"><sup><small>17</small></sup>  Известиха, прочее, на Исуса, казвайки: Петимата царе се намериха скрити в пещерата при Макида. </p>
<p id="v18"><sup><small>18</small></sup>  И Исус каза: Привалете големи камъни на входа на пещерата и поставете часови при нея да ги пазят; </p>
<p id="v19"><sup><small>19</small></sup>  а вие не стойте; гонете неприятелите си и поразете най-последните от тях; не ги оставяйте да влязат в градовете си, защото Господ вашият Бог ги предаде в ръцете ви. </p>
<p id="v20"><sup><small>20</small></sup>  И когато Исус и израилтяните ги поразиха с твърде голямо клане, догдето бяха изтребени, и останалите от тях, които оцеляха, влязоха в укрепени градове, </p>
<p id="v21"><sup><small>21</small></sup>  тогава всичките люде се върнаха с мир в стана при Исуса у Мекида; никой не поклати език против никого от израилтяните. </p>
<p id="v22"><sup><small>22</small></sup>  Тогава рече Исус: Отворете входа на пещерата та изведете пи мене ония петима царе и пещерата. </p>
<p id="v23"><sup><small>23</small></sup>  И сториха така, и изведоха при него ония петима царе из пещерата: ерусалимския цар, хевронския цар, ярмутския цар, лахиския цар и еглонския цар. </p>
<p id="v24"><sup><small>24</small></sup>  И като изведоха при Исуса ония царе, Исус повика всичките Израилеви мъже и рече на началниците на военните мъже, които бяха ходили с него: Приближете се, турете нозете си на вратовете на тия царе, и те се приближиха и туриха нозете си на вратовете им. </p>
<p id="v25"><sup><small>25</small></sup>  Исус още им каза: Не бойте се, нито се страхувайте, бъдете силни и дръзновени, понеже така ще стори Господ на всичките ви неприятели, против които воювате. </p>
<p id="v26"><sup><small>26</small></sup>  А подир това Исус ги порази, уби ги и ги обеси на пет дървета; и висяха на дърветата до вечерта. </p>
<p id="v27"><sup><small>27</small></sup>  А при захождането на слънцето Исус заповяда, та ги снеха от дърветата, хвърлиха ги във входа на пещерата туриха големи камъни, които стоят там и до днес. </p>
<p id="v28"><sup><small>28</small></sup>  В същия ден Исус превзе Макида и порази нея и царя й с острото на ножа; изтреби като обречени, тях и колкото души имаше в нея, не остави никого да избяга; стори на макидския цар както бе сторил на ерихонския цар. </p>
<p id="v29"><sup><small>29</small></sup>  След това Исус и целият Израил се него премина от Макида в Ливан и воюваше против Ливна. </p>
<p id="v30"><sup><small>30</small></sup>  И Господ предаде и нея и царя й в ръката на Израиля; и порази с острото на ножа си нея и колкото души имаше в нея; не остави никого да избяга и стори на царя й както бе сторил на ерихонския цар. </p>
<p id="v31"><sup><small>31</small></sup>  После Исус и целият Израил с него премина от Лина в Лахис, разположи стан срещу него, и воюваше против него. </p>
<p id="v32"><sup><small>32</small></sup>  И Господ предаде Лахис в ръката на Израиля; и превзеха го на втория ден, и поразиха с острото на ножа него и колкото души имаше в него, според всичко що сториха на Ливна. </p>
<p id="v33"><sup><small>33</small></sup>  Тогава гезерският цар Орам дойде да помогне на Лахис; но Исус поразяваше него и людете му, догдето не му остави остатък. </p>
<p id="v34"><sup><small>34</small></sup>  И от Лахис, Исус и целият Израил с него, премина в Еглон, разположиха стан срещу него, и воюваха против него; </p>
<p id="v35"><sup><small>35</small></sup>  и в същия ден го превзеха и поразиха го с острото на ножа; в същия ден Исус изтреби, като обречени, колкото души имаше в него, според всичко, що стори в Лахис. </p>
<p id="v36"><sup><small>36</small></sup>  После Исус и целият Израил с него отиде от Еглон в Хеврон, и воюваха против него; </p>
<p id="v37"><sup><small>37</small></sup>  и като го превзеха, поразиха с острото на ножа него, царя му, всичките му градове и колкото души имаше в него; не остави никого да избяга, според всичко, що стори на Еглон, но изтреби него и колкото души имаше в него. </p>
<p id="v38"><sup><small>38</small></sup>  А според това Исус и целият Израил с него се върна в Девир и воюва против него; </p>
<p id="v39"><sup><small>39</small></sup>  и превзе него, царя му и всичките му градове; и поразиха ги с острото на ножа, и изтребиха колкото души имаше в него; не остави никого да избяга; стори на Девир и на царя му както стори на Хеврон, и както бе сторил на Ливна и на царя й. </p>
<p id="v40"><sup><small>40</small></sup>  Така Исус порази цялата хълмиста, южна и полянска земя, и подгорията, и всичките из царе; не остави никого да избяга, но изтреби всичко, що дишаше, според както Господ Израилевият Бог беше заповядал. </p>
<p id="v41"><sup><small>41</small></sup>  И Исус ги порази от Кадис-варни до Газа, и цялата Гесенска земя до Гаваон. </p>
<p id="v42"><sup><small>42</small></sup>  Всички тия царе и земята им Исус превзе изведнъж, защото Господ Израилевият Бог воюваше за Израиля. </p>
<p id="v43"><sup><small>43</small></sup>  Тогава Исус и целият Израил с него се завърна в стана у Галгал. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/9">Исус Навиев - глава 9</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/11">Исус Навиев - глава 11</a></td>
      </tr>
    </tbody>
  </table>
</figure>
