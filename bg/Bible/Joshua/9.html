<!--
title: Исус Навиев - глава 9
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Joshua/8">Исус Навиев - глава 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Joshua/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Joshua/10">Исус Навиев - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А когато чуха това всичките царе оттатък Иордан, в хълмистите места и в полетата и във всичките крайбрежия на голямото море до срещу Ливан сиреч , хетейците, аморейците, ханаанците, ферезейците, евейците и евусейците, </p>
<p id="v2"><sup><small>2</small></sup>  събраха се единодушно да се бият с Исуса и Израиля. </p>
<p id="v3"><sup><small>3</small></sup>  А жителите на Гаваон, като чуха що бе сторил Исус на Ерихон и Гай, </p>
<p id="v4"><sup><small>4</small></sup>  постъпиха хитро, като отидоха та се престориха на посланици и взеха стари вретища та ги туриха на ослите си и стари и раздрани и вързани мехове за вино, </p>
<p id="v5"><sup><small>5</small></sup>  и стари и кърпени обуща на нозете си, и стари дрехи на сабе си, и всичкият хляб, който си доставиха за храна, беше сух и плесенясал. </p>
<p id="v6"><sup><small>6</small></sup>  Та дойдоха при Исуса в стана в Галгал, та рекоха нему и на Израилевите мъже: От далечна страна сме дошли; сега, прочее, направете договор с нас. </p>
<p id="v7"><sup><small>7</small></sup>  Но Израилевите мъже рекоха на евейците: Да не би вие да живеете всред нас; и как ще направим договор с вас? </p>
<p id="v8"><sup><small>8</small></sup>  А те казаха на Исуса: Твои слуги сме. И Исус им рече: Кои сте? и от где идете? </p>
<p id="v9"><sup><small>9</small></sup>  А те му казаха: От много далечна земя дойдоха слугите ви поради името на Иеова твоя Бог; защото чухме славата Му и всичко що извършил в Египет, </p>
<p id="v10"><sup><small>10</small></sup>  и всичко що сторил на двамата аморейски царе, които бяха оттатък Иордан, на есевонския цар Сион и на васанския цар Ог, който живееше в Астарот. </p>
<p id="v11"><sup><small>11</small></sup>  За това ни говориха старейшините ни и всичките жители на нашата земя, казвайки: Вземете в ръката си храна за из пътя та идете да ги посрещнете, и речете им: Ваши слуги сме; и тъй, сега направете договор с нас. </p>
<p id="v12"><sup><small>12</small></sup>  Този наш хляб беше топъл, когато си го доставихме от къщите си за храна в деня, когато излязохме, за да дойдем при вас; а, ето, сега е сух и плесенясал. </p>
<p id="v13"><sup><small>13</small></sup>  Тия мехове за вино бяха нови, като ги напълнихме, а ето, съдрани са; и тия наши дрехи и обущата ни овехтяха от много дългия ни път. </p>
<p id="v14"><sup><small>14</small></sup>  Тогава израилтяните приеха мъжете по причина на храната им; а до Господа не се допитаха. </p>
<p id="v15"><sup><small>15</small></sup>  Исус сключи мир с тях, и свърза договор с тях, че ще се опази живота им: и началниците на обществото им се заклеха. </p>
<p id="v16"><sup><small>16</small></sup>  А три дена след като свързаха договор с тях чуха, че им били съседи и че живеели между тях; </p>
<p id="v17"><sup><small>17</small></sup>  и като пътуваха израилтяните, пристигнаха в градовете им на третия ден. А градовете им бяга Гаваон, Хефира, Вирот и Кириатиарим. </p>
<p id="v18"><sup><small>18</small></sup>  Но израилтяните не ги поразиха, защото началниците на обществото бяха им се заклели в Господа Израилевия Бог. А цялото общество роптаеше против началниците. </p>
<p id="v19"><sup><small>19</small></sup>  Всичките началници, обаче, рекоха на цялото общество: Ние им се заклехме в Господа Израилевия Бог; и тъй, сега не можем да се допрем до тях. </p>
<p id="v20"><sup><small>20</small></sup>  Ето какво ще сторим с тях: ще запазим живота им, за да не бъде Божият гняв на нас поради клетвата, с който им се заклехме. </p>
<p id="v21"><sup><small>21</small></sup>  Началниците им казаха още: нека останат живи; но да бъдат дървосечци и водоносци на цялото общество, - според както началниците бяха им говорили. </p>
<p id="v22"><sup><small>22</small></sup>  Тогава Исус ги свика та им говори, казвайки: Защо ни излъгахте като рекохте: Много далеч сме от вас, - когато вие сте живеели между нас? </p>
<p id="v23"><sup><small>23</small></sup>  Сега, прочее, проклети сте; и никога няма да липсва от вас слуги, които да бъдат и дървосечци и водоносци за дома на моя Бог. </p>
<p id="v24"><sup><small>24</small></sup>  А те в отговор на Исуса казаха: Понеже слугите бяха добре предизвестени за онова, което Иеова твоят Бог заповядал на слугата Си Моисей, да ви даде цялата земя, и да изтреби от пред вас всичките жители на земята, за това много се уплашихме от вас за живота си, и сторихме това нещо. </p>
<p id="v25"><sup><small>25</small></sup>  Сега, ето, в ръцете ти сме; каквото ти се вижда добро и право да ни сториш, стори. </p>
<p id="v26"><sup><small>26</small></sup>  Той, прочее, стори с тях така, и ги избави от ръката на израилтяните, та не ги убиха. </p>
<p id="v27"><sup><small>27</small></sup>  И в същия ден Исус ги направи дървосечци и водоносци на обществото и на олтара на Господа в мястото, което Той би избрал, както са и до днес. </p>
