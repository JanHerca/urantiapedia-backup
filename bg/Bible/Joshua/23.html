<!--
title: Исус Навиев - глава 23
description: 
published: true
date: 2022-10-6T9:45:13Z
tags: bible, bible—joshua
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/22">Исус Навиев - глава 22</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/24">Исус Навиев - глава 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След много време, когато Господ беше успокоил Израиля от всичките му околни неприятели, и Исус беше остарял и в напреднала възраст. </p>
<p id="v2"><sup><small>2</small></sup>  Исус свика целия Израил, старейшините им, началниците им, та из каза: Аз остарях и съм в напреднала възраст; </p>
<p id="v3"><sup><small>3</small></sup>  а вие видяхте всичко, що Господ вашият Бог извърши за вас на всички тия народи; защото Господ вашият Бог, Той е, Който е воювал за вас. </p>
<p id="v4"><sup><small>4</small></sup>  Ето, разделих между вас с жребие в наследство на племената ви земята на тия останали народи, и на всичките народи, които погубих, от Иордан до голямото море, към захождането на слънцето. </p>
<p id="v5"><sup><small>5</small></sup>  И Господ вашият Бог, Той ще ги изпъди от пред вас и ще ги изгони от пред очите ви; и вие ще завладеете земята им, според както Господ вашият Бог ви се е обещал. </p>
<p id="v6"><sup><small>6</small></sup>  Бъдете, прочее, много храбри, да пазите и да вършите всичко, що е написано в книгата на Моисеевия закон, без да се отклонявате от него ни на дясно ни на ляво, </p>
<p id="v7"><sup><small>7</small></sup>  за да се не смесвате с тия народи, които останаха помежду ви, нито да споменавате имената на боговете им, нито да се кълнете в тях , нито да им служите, нито да им се кланяте; </p>
<p id="v8"><sup><small>8</small></sup>  но към Господа вашия Бог да сте привързани, както сте били до днес. </p>
<p id="v9"><sup><small>9</small></sup>  Защото Господ е изгонил от пред вас големи и силни народи; и до днес никой не може да устои пред вас. </p>
<p id="v10"><sup><small>10</small></sup>  Един от вас е гонил хиляда, защото Господ вашият Бог, Той е Който воюва за вас, според както ви се е обещал. </p>
<p id="v11"><sup><small>11</small></sup>  За това, внимавайте добре да любите Господа вашия Бог. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Иначе, ако се върнете някога назад та се привържете към остатъка на тия народи, към останалите между вас, и правите сватовство с тях, и се смесвате с тях и се с вас, </p>
<p id="v13"><sup><small>13</small></sup>  да знаете добре, че Господ вашият Бог не ще вече да изгони от пред очите ви тия народи; но те ще бъдат клопка и примка бичове по ребрата ви и тръне в очите ви, догдето изчезнете из тая добра земя, която Господ вашият Бог ви е дал. </p>
<p id="v14"><sup><small>14</small></sup>  И, ето, днес аз отивам по пътя на целия свят; и вие знаете с цялото си сърце и цялата си душа, че не пропадна ни едно от тия добри неща, които Господ вашият Бог говори за вас; всичките се сбъднаха за вас; ни едно от тях не пропадна. </p>
<p id="v15"><sup><small>15</small></sup>  Но, ще стане, че, както се сбъднаха за вас всичките добри неща, които Господ вашият Бог говори на вас, така Господ ще докара на вас всичките зли неща, догдето ви изтреби из тая добра земя, която Господ вашият Бог ви е дал, </p>
<p id="v16"><sup><small>16</small></sup>  когато престъпите завета на Господа вашия Бог, който Той ви заповяда, отидете и служите на други богове та им се кланяте; тогава гневът на Господа ще пламне против вас, и вие скоро ще изчезнете из добрата земя, която Той ви е дал. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/22">Исус Навиев - глава 22</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/24">Исус Навиев - глава 24</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 23:11 <i>Като обичаш Бога</i>: <a href="/bg/The_Urantia_Book/110#p3_8">КУ 110:3.8</a>.  <i>Обичайте Господ във висша степен</i>: <a href="/bg/The_Urantia_Book/131#p2_13">КУ 131:2.13</a>.  <i>Обичай Бога с цялото си сърце</i>: <a href="/bg/The_Urantia_Book/163#p4_8">КУ 163:4.8</a>.  <i>Обичайте Бог с целия си ум и сърце</i>: <a href="/bg/The_Urantia_Book/131#p10_2">КУ 131:10.2</a>.  <i>Най-голямата заповед</i>: <a href="/bg/The_Urantia_Book/174#p4_2">КУ 174:4.2</a>.  <i>Обичайте Бога напълно</i>: <a href="/bg/The_Urantia_Book/131#p2_2">КУ 131:2.2</a>. </li>
</ol>
</div>
