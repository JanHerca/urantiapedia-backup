<!--
title: Исус Навиев - глава 2
description: 
published: true
date: 2023-11-8T20:7:31Z
tags: bible, bible—joshua
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Joshua/1">
          <span class="mdi mdi-arrow-left-drop-circle"></span><span class="pl-2">Исус Навиев - глава 1</span>
        </a>
        </td>
        <td>
        <a href="/bg/Bible/Joshua/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Joshua/3">
          <span class="pr-2">Исус Навиев - глава 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Исус Навиевият син изпрати от Ситим двама мъже да съгледат тайно, и каза: Идете, разгледайте земята и Ерихон. И отидоха, и като влязоха в къщата на една блудница на име Раав, престояха там. </p>
<p id="v2"><sup><small>2</small></sup>  Но известиха на ерихонския цар, казвайки: Ето, нощес дойдоха тук мъже от израилтяните, за да съгледат земята. </p>
<p id="v3"><sup><small>3</small></sup>  И тъй, ерихонският цар прати в Раав да кажат: Изведи мъжете, които дойдоха при тебе, и които влязоха в къщата ти; защото са дошли да съгледат цялата земя. </p>
<p id="v4"><sup><small>4</small></sup>  Но жената взе двамата мъже та ги скри; и рече: Наистина мъжете дойдоха при мене, но не знаех от где бяха; </p>
<p id="v5"><sup><small>5</small></sup>  и като щяха да се затворят портите, на мръкване, мъжете излязоха. Не зная къде отидоха мъжете; тичайте скоро след тях и ще ги стигнете. </p>
<p id="v6"><sup><small>6</small></sup>  Но тя ги беше качила на къщния покрив, и бе ги скрила в ленените гръсти, които беше наредила на къщния покрив. </p>
<p id="v7"><sup><small>7</small></sup>  И изпратените мъже ги гониха по пътя, който отива за Иордан, гониха ги до бродовете; и щом тръгнаха ония, които ги подгониха, затвориха портата. </p>
<p id="v8"><sup><small>8</small></sup>  А преди те да си легнат, тя се качи при тях на къщния покрив </p>
<p id="v9"><sup><small>9</small></sup>  и рече на мъжете: Зная, че Господ ви даде тая земя и страх от вас ни нападна, и всичките жители на тая земя се стопиха пред вас; </p>
<p id="v10"><sup><small>10</small></sup>  понеже чухме как Господ пресуши водата на Червеното море пред вас, когато излязохте то Египет, и какво направихте на двамата аморейски царе, които бяха оттатък Иордан, - на Сиона и на Ога, които изтребихте. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Като чухме сърцата ни се стопиха, и в никого не остана вече душа поради вас; защото Господ вашият Бог, Той е Бог на небето горе и на земята долу. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  И сега, моля, закълнете ми се в Господа, че както аз показах милост към вас, ще покажете и вие милост към бащиния ми дом; и дайте ми знак за уверение, </p>
<p id="v13"><sup><small>13</small></sup>  че ще запазите живота на баща ми, на майка ми, на братята ми и на сестрите ми, и всичко що имат, и ще избавите живота ни от смърт. </p>
<p id="v14"><sup><small>14</small></sup>  Мъжете й рекоха: Вместо вас ние сме готови да умрем, ако само не издадете тая наша работа: и когато Господ ни даде земята, ще ти покажем милост и вярност. </p>
<p id="v15"><sup><small>15</small></sup>  Тогава тя ги спусна с въже през прозореца; защото къщата й беше на градската стена, и на стената живееше. </p>
<p id="v16"><sup><small>16</small></sup>  И рече им: Идете в гората, за да не ви срещнат гонителите и крийте се там три дена догде се върнат гонителите; и после си идете по пътя. </p>
<p id="v17"><sup><small>17</small></sup>  И мъжете й рекоха: Ето как ще бъдем свободни от тая клетва, с която ти ни направи да се закълнем: </p>
<p id="v18"><sup><small>18</small></sup>  ето, когато влезем в земята, да вържеш това въже от червена прежда на прозореца, през който ти ни спусна; а баща си и майка си братята си и целия си бащин дом да събереш при себе си в къщи. </p>
<p id="v19"><sup><small>19</small></sup>  Всеки, който би излязъл из вратата на къщата ти кръвта му ще бъде на главата му, а ние ще бъдем невинни; на всеки, който остане с тебе в къщи, неговата кръв ще бъде на нашата глава, ако се издигне ръка против него. </p>
<p id="v20"><sup><small>20</small></sup>  Обаче, ако издадеш тая наша работа, тогава пак ще бъдем свободни от клетвата, с която ти ни направи да се закълнем. </p>
<p id="v21"><sup><small>21</small></sup>  А тя каза: Да бъде според както сте казали. И изпрати ги та си отидоха; и тя върза червеното въже на прозореца. </p>
<p id="v22"><sup><small>22</small></sup>  И като тръгнаха отидоха в гората, и там останаха три дена догде се върнаха гонителите; а гонителите ги търсиха по целия път, но не ги намериха. </p>
<p id="v23"><sup><small>23</small></sup>  Тогава двамата мъже се върнаха и като слязоха от гората, преминаха и дойдоха при Исуса Навиевия син; и казаха му всичко що се бе случило. </p>
<p id="v24"><sup><small>24</small></sup>  И рекоха на Исуса: Наистина Господ предаде в ръцете ни цялата земя; а при това, всичките местни жители се стопиха пред нас. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Joshua/1">
          <span class="mdi mdi-arrow-left-drop-circle"></span><span class="pl-2">Исус Навиев - глава 1</span>
        </a>
        </td>
        <td>
        <a href="/bg/Bible/Joshua/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Joshua/3">
          <span class="pr-2">Исус Навиев - глава 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:10 <i>Евреите „напълно унищожават“</i>: <a href="/bg/The_Urantia_Book/69#p8_3">КУ 69:8.3</a>. </li>
  <li id="fn2"><a href="#cite2">↑</a> 2:11 <i>На небето горе, на земята долу</i>: <a href="/bg/The_Urantia_Book/3#p1_1">КУ 3:1.1</a>.  <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
</ol>
</div>
