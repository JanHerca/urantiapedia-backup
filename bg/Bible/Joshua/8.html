<!--
title: Исус Навиев - глава 8
description: 
published: true
date: 2022-10-6T9:45:13Z
tags: bible, bible—joshua
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/7">Исус Навиев - глава 7</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/9">Исус Навиев - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Подир това Господ рече на Исуса: Не бой се нито се ужасявай; вземи със себе си всичките военни мъже, и стани та се изкачи в Гай; ето, Аз предадох в ръката ти гайския цар, людете му, града му и земята му; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  и да сториш на Гай и на царя му, както стори на Ерихон и на царя му; само че ще заплените за себе си користите му и добитъка му. Постави против града засада от задната му страна. </p>
<p id="v3"><sup><small>3</small></sup>  Тогава Исус стана с всичките военни люде, за да отидат в Гай; и Исус избра тридесет хиляди мъже силни и храбри изпрати ги нощем, </p>
<p id="v4"><sup><small>4</small></sup>  и заповяда им, казвайки: Гледайте, поставете засада против града от задната страна на града; да се не отдалечите много от града, и да бъдете всички готови; </p>
<p id="v5"><sup><small>5</small></sup>  а аз и всичките люде, които са с мене, ще се приближим до града; и когато излязат против нас, както изпърво, тогава ние ще побегнем от тях. </p>
<p id="v6"><sup><small>6</small></sup>  Те ще излязат след нас догде ги отдалечим от града; защото ще си рекат: Те бягат от нас, както по-напред; и ние ще побегнем от тях. </p>
<p id="v7"><sup><small>7</small></sup>  Тогава вие станете от засадата и превземете града; защото Господ вашият Бог ще го предаде в ръката ви. </p>
<p id="v8"><sup><small>8</small></sup>  И като превземете града да запалите града, да сторите според Господното повеление; ето, заповядах ви. </p>
<p id="v9"><sup><small>9</small></sup>  И тъй, Исус ги изпрати; и те отидоха в засада, като седнаха между Ветил и Гай, на западната страна от Гай; а Исус остана през оная нощ всред людете. </p>
<p id="v10"><sup><small>10</small></sup>  И Исус, като стана рано на сутринта и прегледа людете, отиде, той и Израилевите старейшини, пред людете за Гай. </p>
<p id="v11"><sup><small>11</small></sup>  И всичките военни люде, които бяха с него, отидоха и се приближиха, дойдоха срещу града, и разположиха стан на северната страна от Гай; а между тях и Гай имаше долина. </p>
<p id="v12"><sup><small>12</small></sup>  И той взе около пет хиляди мъже и ги постави в засада между Ветил и Гай на западната страна от града. </p>
<p id="v13"><sup><small>13</small></sup>  И като наредиха людете - цялото войнство, което беше на север от града, и засадата му на запад от града - Исус отиде през оная нощ всред долината. </p>
<p id="v14"><sup><small>14</small></sup>  А гайският цар, като видя това, побърза, той и всичките му люде, мъжете на града, та станаха рано, и в определен час излязоха на полето на бой против Израиля; но той не знаеше, че имаше засада против него зад града. </p>
<p id="v15"><sup><small>15</small></sup>  А Исус и целият Израил се престориха на разбити пред тях и бягаха през пътя за пустинята. </p>
<p id="v16"><sup><small>16</small></sup>  И всичките люде, които бяха в Гай, бяха свикани, за да го гонят; и гониха Исуса, и отдалечиха се от града. </p>
<p id="v17"><sup><small>17</small></sup>  Така в Гай и Ветил не остана човек, който не излезе след Израиля; и те оставиха града отворен и гониха Израиля. </p>
<p id="v18"><sup><small>18</small></sup>  Тогава Господ каза на Исуса: Простри към Гай копието, което държиш в ръката си; защото ще предам града в ръката ти. Исус, прочее, простря към града копието, което държеше в ръката си. </p>
<p id="v19"><sup><small>19</small></sup>  И щом простря ръката си засадата стана бързо от мястото си, завтекоха се изведнъж и влязоха в града и го превзеха; и побързаха та запалиха града. </p>
<p id="v20"><sup><small>20</small></sup>  А когато гайските мъже се огледаха надире, видяха, и, ето че дим се издигаше от града към небето; и нямаха где да бягат ни тук ни там, понеже людете, които бягаха към пустинята, се обърнаха назад против гонителите. </p>
<p id="v21"><sup><small>21</small></sup>  А Исус и целият Израил, като видяха, че засадата беше превзела града, и че се издигаше дим от града, обърнаха се назад и поразиха гайските мъже. </p>
<p id="v22"><sup><small>22</small></sup>  Другите също излязоха из града против тях; и тъй, те се намериха всред израилтяните, които бяха едни отсам а едни оттам; и тия ги поразиха така щото не оставиха никой от тях да живее или да побегне. </p>
<p id="v23"><sup><small>23</small></sup>  А царя на Гай хванаха жив, о го доведоха при Исуса. </p>
<p id="v24"><sup><small>24</small></sup>  И като изби Израил всичките жители на Гай в полето и пустинята, гдето ги гониха, и те всички паднаха от острото на ножа догде се изтребиха, тогава целият Израил се върна в Гай и поразиха го с острото на ножа. </p>
<p id="v25"><sup><small>25</small></sup>  И всичките паднали в оня ден, мъже и жени, бяха дванадесет хиляди души, всичките гайски люде. </p>
<p id="v26"><sup><small>26</small></sup>  Защото Исус не оттегли ръката си, с който бе прострял копието, догде не изтреби като обречени, всичките жители на Гай. </p>
<p id="v27"><sup><small>27</small></sup>  Само че Израил плени за себе си добитък и користите на оня град, според думата, която Господ заповяда на Исуса. </p>
<p id="v28"><sup><small>28</small></sup>  И така, Исус изгори Гай и го направи всегдашен куп развалини, както е до днес. </p>
<p id="v29"><sup><small>29</small></sup>  А царя на Гай обеси на дърво и го остави да виси до вечерта; и като зайде слънцето, Исус заповяда та снеха трупа от дървото, хвърлиха го във входа на градската порта, и натрупаха на него голяма грамада камъни, която стои и до днес. </p>
<p id="v30"><sup><small>30</small></sup>  Тогава Исус издигна олтар на Господа Израилевия Бог на хълма Гевал, </p>
<p id="v31"><sup><small>31</small></sup>  както Господният слуга Моисей беше заповядал на израилтяните, според написаното в книгата на Моисеевия закон, олтар от цели камъни, по които желязно сечиво не се бе издигнало; и принесоха на него всеизгаряния Господу, и пожертвуваха примирителни приноси. </p>
<p id="v32"><sup><small>32</small></sup>  И там написа на камъните един препис на Моисеевия закон, който написа пред израилтяните. </p>
<p id="v33"><sup><small>33</small></sup>  И целият Израил, със старейшините им, първенците и съдиите им, чужденци и туземци, застанаха отсам и оттам ковчега, срещу левитските свещеници, които държаха ковчега на Господния завет, - едната им половина към хълма Гаризин, и другата им половина към хълма Гевал, - както Господният слуга Моисей беше заповядал по-напред, за да благославят Израилевите люде. </p>
<p id="v34"><sup><small>34</small></sup>  И след това прочее всичките думи на закона, благословията и проклетиите, според всичко каквото бе писано в книгата на закона. </p>
<p id="v35"><sup><small>35</small></sup>  От всичко що заповяда Моисей нямаше дума, която Исус не прочете пред всичките събрани израилтяни, с жените, децата и чужденците, които се събираха между тях. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/7">Исус Навиев - глава 7</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/9">Исус Навиев - глава 9</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 8:1-29 <i>Засада на Гай</i>: <a href="/bg/The_Urantia_Book/69#p8_3">КУ 69:8.3</a>. </li>
</ol>
</div>
