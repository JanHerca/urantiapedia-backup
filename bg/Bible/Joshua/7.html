<!--
title: Исус Навиев - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/6">Исус Навиев - глава 6</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/8">Исус Навиев - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А израилтяните извършиха престъпление относно обреченото: защото Ахан син на Хармия, син на Завдия, син на Зара, от Юдовото племе, взе от обреченото, така че Господният гняв пламна против израилтяните. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Между това Исус прати човеците от Ерихон в Гай, който е близо при Витавен, на източната страна от Ветил; и говори им, казвайки: Изкачете се та съгледайте земята. И тъй, човеците се изкачиха та съгледаха Гай. </p>
<p id="v3"><sup><small>3</small></sup>  И като се върнаха при Исуса рекоха му: Да не се изкачат всичките люде, но до две или три хиляди мъже да се изкачат и да поразят Гай; да не вкарват в труд всичките люде да отиват там, защото ония са малцина. </p>
<p id="v4"><sup><small>4</small></sup>  И така, изкачиха се там от людете около три хиляди мъже; но побягнаха пред гайските мъже. </p>
<p id="v5"><sup><small>5</small></sup>  Гайските мъже поразиха от тях около тридесет и шест мъже, и прогониха ги от портата до Сиварим, и поразиха ги в надолнището; поради което сърцата на людете се стопиха и станаха като вода. </p>
<p id="v6"><sup><small>6</small></sup>  Тогава Исус раздра дрехите си и падна на лицето си на земята пред Господния ковчег, гдето лежа до вечерта, той и Израилевите старейшини; и туриха пръст на главите си. </p>
<p id="v7"><sup><small>7</small></sup>  И рече Исус: Аз! Господи Иеова, защо преведе тия люде през Иордан, за да ни предадеш в ръцете на аморейците да ни погубят? О да бяхме били доволни да си седим оттатък Иордан! </p>
<p id="v8"><sup><small>8</small></sup>  О Господи, що да река като Израил обърна гръб пред неприятеля си? </p>
<p id="v9"><sup><small>9</small></sup>  И като чуят ханаанците и всичките други жители на земята, ще ни обиколят и ще на правят да изчезне името ни от земята; и какво ще сториш за великото Си Име? </p>
<p id="v10"><sup><small>10</small></sup>  А Господ рече на Исуса: Стани, защо си паднал така на лицето си? </p>
<p id="v11"><sup><small>11</small></sup>  Израил е съгрешил, а именно, престъпили са завета Ми, за който им дадох заповед; да! те са взели от обреченото, още са откраднали, още са излъгали, още са турили откраднатото между своите вещи. </p>
<p id="v12"><sup><small>12</small></sup>  По тая причина израилтяните не могат да устоят пред неприятелите си, но обръщат гръб пред неприятелите си, защото станаха проклети; и Аз не ще бъда вече с вас, ако не изтребите проклетия човек изсред вас. </p>
<p id="v13"><sup><small>13</small></sup>  Стани та освети людете, и речи: Осветете се за утре; защото така говори Господ Израилевият Бог: Нещо обречено има всред тебе, Израилю; не можеш да устоиш пред неприятелите си догде не махнете обреченото изсред вас. </p>
<p id="v14"><sup><small>14</small></sup>  И тъй, приближете се утре според племената си; и племето, което хване Господ, да се приближи според семействата си; и семейството, което хване Господа, да се приближи според домовете си; а домът, който хване Господ, да се приближи според мъжете. </p>
<p id="v15"><sup><small>15</small></sup>  И който се хване с обреченото ще се изгори с огън, той и всичко що има, понеже е престъпил Господния завет, и понеже е сторил безумие в Израиля. </p>
<p id="v16"><sup><small>16</small></sup>  Тогава Исус, като стана рано на сутринта, приведе Израиля според племената им; и хвана се Юдовото племе. </p>
<p id="v17"><sup><small>17</small></sup>  И като приведе Юдовите семейства, хвана се семейството на Заровците. И като приведе семейството на Заровците, мъж по мъж, хвана се Завдий. </p>
<p id="v18"><sup><small>18</small></sup>  А като приведе неговия дом, мъж по мъж, хвана се Ахан син на Хармия, сина на Завдия, сина на Зара, от Юдовото племе. </p>
<p id="v19"><sup><small>19</small></sup>  Тогава Исус рече на Ахана: Чадо мое, въздай сега слава на Господа Израилевия Бог и изповядай Му се; и кажи ми що си сторил, не скривай от мене. </p>
<p id="v20"><sup><small>20</small></sup>  И Ахан в отговор на Исуса каза: Наистина аз съгреши на Господа Израилевия Бог, като сторих така и така: </p>
<p id="v21"><sup><small>21</small></sup>  Когато видях между користите една хубава вавилонска дреха двеста сикли сребро, и една златна плочка тежка петдесет сикли, пожелах ги и ги взех; и, ето, те са скрити в земята всред шатъра ми, и среброто отдолу. </p>
<p id="v22"><sup><small>22</small></sup>  Исус, прочее, прати човеци, които се завтекоха в шатъра; и ето, откраднатото беше скрито в шатъра му, и среброто отдолу. </p>
<p id="v23"><sup><small>23</small></sup>  И взеха ги отсред шатъра и донесоха ги при Исуса и при всичките израилтяни; и те ги положиха пред Господа. </p>
<p id="v24"><sup><small>24</small></sup>  Тогава Исус и целият Израил с него взеха Ахана Заровия син, със среброто, дрехата и златната плоча, и синовете му, дъщерите му, говедата му, ослите му, овците му, шатъра му и всичко каквото имаше, и заведоха ги в долината Ахор. </p>
<p id="v25"><sup><small>25</small></sup>  И рече Исус: Защо си ни смутил? Господ ще смути тебе днес. Тогава целият Израил уби Ахана с камъни, и изгориха го с огън след като го убиха с камъни. </p>
<p id="v26"><sup><small>26</small></sup>  После натрупаха на него голяма грамада камъни, която стои и до днес. Така се върна Господ от яростния Си гняв. Затуй онова място се нарича и до днес долина Ахор. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/6">Исус Навиев - глава 6</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/8">Исус Навиев - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:1 <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>. </li>
</ol>
</div>
