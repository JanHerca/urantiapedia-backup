<!--
title: Исус Навиев - глава 14
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/13">Исус Навиев - глава 13</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/15">Исус Навиев - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И ето наследствата, които израилтяните взеха в Ханаанската земя, които им разделиха свещеникът Елеазар и Исус Навиевият син, и началниците на бащините домове от племената на израилтяните. </p>
<p id="v2"><sup><small>2</small></sup>  С жребие се раздели наследството на тия девет и половина племена, според както Господ беше заповядал на Моисея. </p>
<p id="v3"><sup><small>3</small></sup>  Защото Моисей беше дал наследството на двете и половина племена оттатък Иордан; но на левитите на деде наследство между тях. </p>
<p id="v4"><sup><small>4</small></sup>  Защото Иосифовите потомци бяха две племена: Манасиевото и Ефремовото; но на левитите не даде дял в тая земя, а само градове за живеене, с пасбищата за добитъка им и за стоката им. </p>
<p id="v5"><sup><small>5</small></sup>  Според както бе заповядал Господ на Моисея, така сториха израилтяните, като разделиха земята. </p>
<p id="v6"><sup><small>6</small></sup>  В това време, като се приближиха юдейците при Исуса в Галгал, Халев, сина на Ефония Кенезов, му каза: Ти знаеш какво е говорил Господ на Божия човек Моисей за мене и за тебе в Кадис-варни. </p>
<p id="v7"><sup><small>7</small></sup>  Аз бях на четиридесет години, когато Господният слуга Моисей ме прати от Кадис-варни, за да разгледам земята; и донесох му известие според както ми беше на сърце. </p>
<p id="v8"><sup><small>8</small></sup>  Братята ми, обаче, които отидоха с мене, обезсърчиха людете; но аз последвах напълно Господа моя Бог. </p>
<p id="v9"><sup><small>9</small></sup>  За това, в същия ден Моисей се закле, казвайки: Земята, на която са стъпили нозете ти, непременно ще бъде наследство на тебе и на потомците ти за винаги, защото ти напълно последва Господа моя Бог. </p>
<p id="v10"><sup><small>10</small></sup>  И сега, ето, Господ ме е опазил жив, както каза, тия четиридесет и пет години, от времето когато Господ говори това на Моисея, когато Израил ходеше по пустинята; и сега, ето, днес аз съм на осемдесет и пет години. </p>
<p id="v11"><sup><small>11</small></sup>  Днес аз съм тъй силен, както в деня, когато ме прати Моисей; както беше тогава силата ми, така е и сега силата ми да воювам и да излизам и да влизам. </p>
<p id="v12"><sup><small>12</small></sup>  Сега, прочее, дай ми тая поляна, за която Господ говори в оня ден; защото ти чу в оня ден, че имало там енакими и големи укрепени градове; та дано бъде Господ с мене, и аз ще ги изгоня, според както Господ каза. </p>
<p id="v13"><sup><small>13</small></sup>  Тогава Исус го благослови; и даде Хеврон за наследство на Халева, Ефониевия син. </p>
<p id="v14"><sup><small>14</small></sup>  За това Хеврон стана притежание на Халева, син на Ефония Кенезов, както е и до днес, защото той последва напълно Господа Израилевия Бог. </p>
<p id="v15"><sup><small>15</small></sup>  А изпърво името на Хеврон беше Кириат-арва; а Арва беше голям човек между енакимите. И земята утихна от война. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Joshua/13">Исус Навиев - глава 13</a></td>
        <td><a href="/bg/Bible/Joshua/Index">Индекс</a></td>
        <td><a href="/bg/Bible/Joshua/15">Исус Навиев - глава 15</a></td>
      </tr>
    </tbody>
  </table>
</figure>
