<!--
title: Малахия - глава 3
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Malachi/2">Малахия - глава 2</a></td>
        <td><a href="/bg/Bible/Malachi/Index">Индекс</a></td>
        <td><a href="/bg/Bible/Malachi/4">Малахия - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето, Аз изпращам вестителя Си, Който ще устрои пътя пред Мене; И Господ, Когото търсите, Неочаквано ще дойде в храма Си, Да! Ангелът на завета, когото вие желаете; Ето, иде, казва Господ на Силите. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Но кой може да издържи деня на пришествието Му? И кой ще устои, когато Той се яви? Защото е като огъня на пречиствач, И като сапуна на тепавичари. </p>
<p id="v3"><sup><small>3</small></sup>  Ще седне като един, който топи и пречиства сребро, Та ще очисти левийците, И ще ги претопи като златото и среброто; И те ще принасят Господу приноси с правда. </p>
<p id="v4"><sup><small>4</small></sup>  Тогава приносът на Юда и на Ерусалим Ще бъде угоден Господу, Както в древните дни, Както в старите години. </p>
<p id="v5"><sup><small>5</small></sup>  И Аз, като се приближа при вас за съдба, Бързо ще заявя против баячите, Против прелюбодейците, против кълнящите се лъжливо, Против ония, които угнетяват наемниците в заплатата им, вдовицата и сирачето, И против ония, които онеправдават чужденеца, И не се боят от Мене, Казва Господ на Силите. </p>
<p id="v6"><sup><small>6</small></sup>  Защото, понеже Аз Господ не се изменявам, Затова вие, Яковови чада, не загинахте. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  От дните на бащите си Вие се отклонихте от наредбите Ми, и не ги опазихте. Върнете се при Мене, и Аз ще се върна при вас, Казва Господ на Силите. Но вие думате: В какво да се върнем? </p>
<p id="v8"><sup><small>8</small></sup>  Ще краде ли човек Бога? Вие обаче, Ме крадете. Обаче думате: В какво Те крадем? В десетъците и в приносите. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Вие сте наистина проклети, Защото вие, да! Целият, тоя народ, Ме краде. </p>
<p id="v10"><sup><small>10</small></sup>  Донесете всичките десетъци във влагалището, За да има храна в дома Ми, И опитайте Ме сега Затова, Казва Господ на Силите, Дали не ще ви разкрия небесните отвори Да излея благословение върху вас, Тъй щото да не стига място за него. </p>
<p id="v11"><sup><small>11</small></sup>  И заради вас ще смъмри поглъщателя, Та няма вече да поврежда рожбите на земята ви; И лозата на полето няма да хвърля плода си преждевременно, Казва Господ на Силите. </p>
<p id="v12"><sup><small>12</small></sup>  Всичките народи ще ви облажават. Защото ще бъдете желателна земя, Казва Господ на Силите. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Вашите думи са били безочливи против Мене казва Господ; А вие казвате: Що сме говорили против Тебе? </p>
<p id="v14"><sup><small>14</small></sup>  Вие рекохте: Напразно служим Богу; И каква полза, че сме пазили заръчаното от Него, И че сме ходили с желание пред Господа на Силите? </p>
<p id="v15"><sup><small>15</small></sup>  И сега вие облажавате горделивите. Да! Ония, които вършат беззаконие, успяват; Даже изкушават Бога, и се избавят. </p>
<p id="v16"><sup><small>16</small></sup>  Тогава боящите се от Господа говореха един на друг; И Господ внимаваше и слушаше: И написа се възпоменателна книга пред Него За ония, които се бояха от Господа, И които мислеха за името Му. </p>
<p id="v17"><sup><small>17</small></sup>  Тия ще бъдат мои Казва Господ на Силите, Да! избрана скъпоценност, в деня който определям И ще бъда благосклонен към тях Както е благосклонен човек Към сина, който му работи. </p>
<p id="v18"><sup><small>18</small></sup>  Тогава изново ще разсъдите Между праведен и нечестив, Между оня, който служи Богу, И оня, който не Му служи. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Malachi/2">Малахия - глава 2</a></td>
        <td><a href="/bg/Bible/Malachi/Index">Индекс</a></td>
        <td><a href="/bg/Bible/Malachi/4">Малахия - глава 4</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 3:1 <i>Подгответе пътя</i>: <a href="/bg/The_Urantia_Book/144#p8_3">КУ 144:8.3</a>. </li>
  <li id="fn2"><a href="#cite2">↑</a> 3:6 <i>Бог не се променя</i>: <a href="/bg/The_Urantia_Book/12#p7_5">КУ 12:7.5</a>.  <i>Бог е неизменен</i>: <a href="/bg/The_Urantia_Book/2#p2_1">КУ 2:2.1</a>.  <i>Аз съм Господ, не се променяй</i>: <a href="/bg/The_Urantia_Book/2#p2_1">КУ 2:2.1</a>.  <i>Бог не се променя</i>: <a href="/bg/The_Urantia_Book/4#p4_2">КУ 4:4.2</a>. </li>
  <li id="fn3"><a href="#cite3">↑</a> 3:8-10 <i>Система за даване на десятък</i>: <a href="/bg/The_Urantia_Book/93#p3_1">КУ 93:3.1</a>. </li>
  <li id="fn4"><a href="#cite4">↑</a> 3:12 <i>Народите Го наричат благословен</i>: <a href="/bg/The_Urantia_Book/190#p5_4">КУ 190:5.4</a>. </li>
</ol>
</div>
