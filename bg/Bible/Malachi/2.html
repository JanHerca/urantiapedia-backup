<!--
title: Малахия - глава 2
description: 
published: true
date: 2022-10-6T9:45:13Z
tags: bible, bible—malachi
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Malachi/1">Малахия - глава 1</a></td>
        <td><a href="/bg/Bible/Malachi/Index">Индекс</a></td>
        <td><a href="/bg/Bible/Malachi/3">Малахия - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И сега, ето, заповедта, която се дава на вас, свещеници. </p>
<p id="v2"><sup><small>2</small></sup>  Ако не послушате, и ако не вземете присърце Да отдадете слава на името Ми, Казва Господ на Силите, Тогава ще пратя върху вас проклетията, И ще прокълна благословията ви; Дори ги проклех вече, Понеже не вземате това присърце. </p>
<p id="v3"><sup><small>3</small></sup>  Ето, Аз ще разваля семето ви, И ще намажа лицата ви с нечистотии, Нечистотиите от жертвите ви; И ще бъдете отнесени заедно с тях, </p>
<p id="v4"><sup><small>4</small></sup>  И ще познаете, Че Аз ви пратих тая заповед, За да бъде потвърден заветът ми с Левия, Казва Господ на Силите. </p>
<p id="v5"><sup><small>5</small></sup>  Заветът Ми беше с него за живот и за мир, Който и му дадох заради страха, С който Ми се боеше и се страхуваше от името Ми. </p>
<p id="v6"><sup><small>6</small></sup>  Законът на истината беше в устата му, И неправда не се намери в устните му; Ходеше с Мене в мир и правота, И отвърна мнозина от беззаконие. </p>
<p id="v7"><sup><small>7</small></sup>  Понеже устните на свещеника трябва да пазят знание, И от неговите уста трябва людете да искат закона. Защото той е посланик на Господа на Силите. </p>
<p id="v8"><sup><small>8</small></sup>  Но вие се отклонихте от пътя, Направихте мнозина да се спъват в закона, Извратихте завета направен с Левия, Казва Господ на Силите. </p>
<p id="v9"><sup><small>9</small></sup>  Затова Аз ви направих презряни И унижени пред всичките люде, Защото не сте опазили пътищата Ми, Но сте били лицеприятни относно закона. </p>
<p id="v10"><sup><small>10</small></sup>  Нямаме ли ние всички един Отец? Не един ли Бог ни е създал? Тогава защо се обхождаме коварно всеки против брата си Та оскверняваме завета направен с бащите ни? <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Юда постъпи коварно, И гнусота се извърши в Израил и в Ерусалим; Защото Юда оскверни светилището на Господа, което Той люби, И се ожени за дъщеря на чужд бог. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Господ ще изтреби от Якововите шатри Човек, който прави това, Както оня, който поучава това, така и оня, който го слуша, И оня, който донася принос Господу на Силите. </p>
<p id="v13"><sup><small>13</small></sup>  Правите още и това: Покривате олтара на Господа със сълзи С плач и със въздишки, Поради, което Той не поглежда вече приноса, Нито го приема с благоволение от ръката ви. </p>
<p id="v14"><sup><small>14</small></sup>  И пак казвате: Защо? Защото Господ стана свидетел Между тебе и жената на младостта ти Към която си постъпил невярно, При все че ти е съпруга и заветната жена, </p>
<p id="v15"><sup><small>15</small></sup>  Защото не прави ли Той двамата един човек, Ако и да имаше още от духа на живота? И защо един? За да очаква набожно потомство. Затова внимавайте в похотите си, И никой да не постъпва невярно към жената на младостта си. </p>
<p id="v16"><sup><small>16</small></sup>  Защото, казва Господ, Израилевия Бог: Аз мразя напускане, - И онзи, който покрива дрехите си с насилие, Казва Господ на Силите. Затова внимавайте в похотите си, Да не би да постъпвате невярно. </p>
<p id="v17"><sup><small>17</small></sup>  Дотегнахте Господу с думите си; Но пак казвате: С какво Му дотегнахме? С това, дето думате: Всеки, който върши зло, Добър е пред Господа, и Той благоволява в тях; Иначе, къде е Бог на правосъдието? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Malachi/1">Малахия - глава 1</a></td>
        <td><a href="/bg/Bible/Malachi/Index">Индекс</a></td>
        <td><a href="/bg/Bible/Malachi/3">Малахия - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:10 <i>Бог е създал всички неща и същества</i>: <a href="/bg/The_Urantia_Book/131#p10_2">КУ 131:10.2</a>.  <i>Бог създаде човека</i>: <a href="/bg/The_Urantia_Book/131#p2_2">КУ 131:2.2</a>.  <i>Бог създаде</i>: <a href="/bg/The_Urantia_Book/95#p5_9">КУ 95:5.9</a>.  <i>Част 1: Един Бог, Отец</i>: <a href="/bg/The_Urantia_Book/2#p1_2">КУ 2:1.2</a>.  <i>Бог като Създател на човека</i>: <a href="/bg/The_Urantia_Book/0#p2_9">КУ 0:2.9</a>.  <i>Верен и божествен Създател</i>: <a href="/bg/The_Urantia_Book/2#p1_2">КУ 2:1.2</a>.  <i>Бог е създал всичко</i>: <a href="/bg/The_Urantia_Book/6#p1_3">КУ 6:1.3</a>.  <i>Създаване на човечеството</i>: <a href="/bg/The_Urantia_Book/74#p0_1">КУ 74:0.1</a>.  <i>Вселенски създател</i>: <a href="/bg/The_Urantia_Book/142#p3_7">КУ 142:3.7</a>. </li>
  <li id="fn2"><a href="#cite2">↑</a> 2:11 <i>Творецът</i>: <a href="/bg/The_Urantia_Book/131#p10_6">КУ 131:10.6</a>. </li>
</ol>
</div>
