<!--
title: Авдий - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Obadiah/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Авдиевото видение: - Така казва Господ Иеова за Едом: Чухме известие от Господа И вестител се изпрати при народите да каже -  Станете, и да се вдигнем против него на бой. </p>
<p id="v2"><sup><small>2</small></sup>  Ето, направих те малък между народите; Ти си много презрян. </p>
<p id="v3"><sup><small>3</small></sup>  Измамила те е гордостта на твоето сърце, Тебе, който живееш в цепнатините на канарите, Тебе, чието жилище е на високо, Който казваш в сърцето си -  Кой ще ме свали на земята? </p>
<p id="v4"><sup><small>4</small></sup>  Ако и да се издигнеш като орел И поставиш гнездото си между звездите, И от там ще те сваля, казва Господ. </p>
<p id="v5"><sup><small>5</small></sup>  Ако дойдеха крадци при тебе, Или разбойници през нощ, (Как биде изтребен ти!) Нямаше ли да заграбят само колкото им е доволно? Ако гроздоберци дойдеха при тебе, Нямаше ли да оставят пабирък? </p>
<p id="v6"><sup><small>6</small></sup>  Но как е претърсен Исав! Как се откриха скривалищата му! </p>
<p id="v7"><sup><small>7</small></sup>  Всичките твои съюзни мъже Те изпратиха по пътя ти до границата; Човеците, които бяха в мир с тебе, те измамиха И преодоляха над тебе; Хлябът ти туриха за примка под тебе; А няма разум, за да се схване това. </p>
<p id="v8"><sup><small>8</small></sup>  В оня ден, казва Господ, Няма ли да погубя мъдрите от Едом, И благоразумието от Исавовия хълм? </p>
<p id="v9"><sup><small>9</small></sup>  И твоите военни мъже, Темане, ще се уплашат, За да се изтреби с клане всеки човек от Исавовите хълми. </p>
<p id="v10"><sup><small>10</small></sup>  Поради насилието, което ти извърши на брата си Якова, Срам ще те покрие, И ще бъдеш изтребен за всегда. </p>
<p id="v11"><sup><small>11</small></sup>  В деня, когато ти стоеше настрана, В деня, когато иностранци заведоха в плен войската му, И чужденци като влязоха в портите му, Хвърлиха жребие за Ерусалим, Тогава и ти беше като един от тях. </p>
<p id="v12"><sup><small>12</small></sup>  Обаче, недей гледа страстно В деня на брата си, В деня на бедствието му; Нито да се радваш на Юдейците В деня на загинването им, И да не говориш надменно в деня на угнетението им. </p>
<p id="v13"><sup><small>13</small></sup>  Недей влиза в портата на людете ми В деня на бедствието им; Да! не гледай страстно злощастието им В деня на бедствието им, Нито да туриш ръка на имота им В деня на бедствието им; </p>
<p id="v14"><sup><small>14</small></sup>  Недей застава на кръстопътя, За да изтребваш бежанците му, Нито да предадеш останалите от него В деня на угнетението им. </p>
<p id="v15"><sup><small>15</small></sup>  Защото денят Господен е близо против всичките народи; Както си направил, така ще се направи и на тебе; Постъпките ти ще се върнат на главата ти. </p>
<p id="v16"><sup><small>16</small></sup>  Защото както вие,находящи се на светия ми хълм, пиехте от гнева ми, Така непрестанно ще пият всичките народи; Да! ще пият и ще поглъщат, И ще бъдат като че не са били. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  А на Сионския хълм ще се намерят оцелелите, И той ще бъде свет; И Якововият дом ще владее изново своето наследство. </p>
<p id="v18"><sup><small>18</small></sup>  Якововият дом ще бъде огън, И Йосифовият дом като пламък; А Исавовият дом като слама; И те ще я запалят и ще я изгорят, Тъй щото никой няма да остане от Исавовия дом; Защото Господ изговори това. </p>
<p id="v19"><sup><small>19</small></sup>  Жителите на юг ще владеят Исавовия хълм, И ония на поляните Филистимците, Ще владеят и Ефремовите ниви и Самарийските ниви; А Вениамин ще владее Галаад; </p>
<p id="v20"><sup><small>20</small></sup>  И тая пленена войска на Израиляните Ще владее земята на Ханаанците до Сарепта; И пленените Ерусалимци, които са в Сефарад, Ще владеят южните градове; </p>
<p id="v21"><sup><small>21</small></sup>  И избавители ще възлязат в хълма Сион, За да съдят Исавовия хълм; И царството ще бъде на Господа. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Obadiah/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:16 <i>Изчезването като наказание</i>: <a href="/bg/The_Urantia_Book/2#p3_4">КУ 2:3.4</a>.  <i>Стани, сякаш не си бил</i>: <a href="/bg/The_Urantia_Book/53#p9_7">КУ 53:9.7</a>. </li>
  <li id="fn2"><a href="#cite2">↑</a> 1:21 <i>Царството като бъдеща надежда</i>: <a href="/bg/The_Urantia_Book/170#p1_3">КУ 170:1.3</a>. </li>
</ol>
</div>
