<!--
title: Левит - глава 17
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Leviticus/16">Левит - глава 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Leviticus/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Leviticus/18">Левит - глава 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ говори още на Моисея, казвайки: </p>
<p id="v2"><sup><small>2</small></sup>  Говори на Аарона и на синовете му и на всичките израилтяни, като им кажеш: Ето какво заповяда Господ, като рече: </p>
<p id="v3"><sup><small>3</small></sup>  Всеки човек от Израилевия дом, който заколи говедо, агне, или коза в стана, или който заколи вън от стана, </p>
<p id="v4"><sup><small>4</small></sup>  без да го е привел до входа на шатъра за срещане, за да го принесе Господу пред Господната скиния, той ще се счете виновен за кръв; кръв е пролял; тоя човек ще се изтреби изсред людете си; </p>
<p id="v5"><sup><small>5</small></sup>  с цел израилтяните да довеждат жертвите, които колят на полето и да ги принасят Господу до входа на шатъра за срещане, при свещеника, та да ги колят за примирителни жертви Господу. </p>
<p id="v6"><sup><small>6</small></sup>  И свещеникът да поръси с кръвта Господния олтар при входа на шатъра за срещане и да изгори тлъстината за благоухание Господу. </p>
<p id="v7"><sup><small>7</small></sup>  Да не принасят вече жертвите си на бесовете, след като те блудствуват; това да им бъде вечен закон във всичките им поколения. </p>
<p id="v8"><sup><small>8</small></sup>  Кожи им още: Който човек от Израилевия дом, или от заселените между тях пришелци, принесе всеизгаряне или жертва, </p>
<p id="v9"><sup><small>9</small></sup>  без да я приведе до входа на шатъра за срещане, за да я принесе Господу, тоя човек ще се изтреби измежду людете си. </p>
<p id="v10"><sup><small>10</small></sup>  Ако някой от Израилевия дом, или от заселените между тях пришелци, яде каква да е кръв, ще насоча лицето Си против оня човек, който яде кръвта, и ще го изтребя изсред людете му. </p>
<p id="v11"><sup><small>11</small></sup>  Защото живота на тялото е в кръвта, която Аз ви дадох да правите умилостивение на олтара за душите си; защото кръвта е, която, по силата на живота, който е в нея , прави умилостивение. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  За това казах на израилтяните: Ни един човек от вас да не яде кръв, и пришелецът, който е заселен между вас, да не яде кръв. </p>
<p id="v13"><sup><small>13</small></sup>  И ако някой от израилтяните, или от заселените между тях пришелци, отиде на лов и улови животно или птица, що бива да се яде, нека излее кръвта й, па да я покрие с пръст. </p>
<p id="v14"><sup><small>14</small></sup>  Защото, колкото за живота на всяка твар, кръвта й - тя е животът й; за това казах на израилтяните: Да не ядете кръвта на никаква твар, защото животът на всяка твар е кръвта й; всеки, който я яде, ще се изтреби. </p>
<p id="v15"><sup><small>15</small></sup>  И всеки човек, който яде мърша или разкъсано от звяр, бил той туземец или пришелец, нека изпере дрехите си и да се окъпе във вода, и ще бъде нечист до вечерта: а след това да бъде чист. </p>
<p id="v16"><sup><small>16</small></sup>  И ако не ги изпере и не окъпе тялото си, тогава ще носи беззаконието си. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 17:11 <i>Кръвна жертва</i>: <a href="/bg/The_Urantia_Book/63#p6_4">КУ 63:6.4</a>.  <i>Кръвта на живота</i>: <a href="/bg/The_Urantia_Book/84#p2_1">КУ 84:2.1</a>. </li>
</ol>
</div>
