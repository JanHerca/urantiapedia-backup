<!--
title: Левит - глава 5
description: 
published: true
date: 2022-10-6T9:45:13Z
tags: bible, bible—leviticus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/4">Левит - глава 4</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/6">Левит - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ако някой съгреши в това, че, като е свидетел в някое дело , и чуе че го попитат с думи на клетва дали е видял или знае за работата , той не обажда, това ще носи беззаконието си. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Или ако някой се допре до какво да е нечисто нещо, било, че е мърша на нечисто животно, или мърша на нечист, добитък, или мърша на нечиста гадина, и ако не му е известно, че е нечист, пак ще бъде виновен. </p>
<p id="v3"><sup><small>3</small></sup>  Или ако се прикосне до човешка нечистота; или каквато и да е причината на нечистотата, чрез която някой се осквернява, и ако това е без знанието му, то щом знае за него, ще бъде виновен. </p>
<p id="v4"><sup><small>4</small></sup>  Или ако някой се закълне и обяви несмислено с устните си, че ще направи някакво си зло или добро нещо , то каквото и да обяви човек несмислено с клетва, и бъде без знанието му, когато узнае, ще бъде виновен в едно от тях. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  А когато стане виновен в едно от тия неща, нека изповяда онова, в което е съгрешил; </p>
<p id="v6"><sup><small>6</small></sup>  и нека принесе Господу за престъплението си, за греха, който е сторил, женско агне или яре от стадото в приноса за грях; и свещеникът да направи умилостивение за него поради греха му. </p>
<p id="v7"><sup><small>7</small></sup>  Но ако му не стига ръка да принесе овца или коза, то за греха що е сторил нека принесе Господу две гургулици или две гълъбчета, едното в принос за грях, а другото за всеизгаряне. </p>
<p id="v8"><sup><small>8</small></sup>  Да ги донесе на свещеника, който да принесе първо оня принос, който е за грях, като пречупи главата от шията му, но без да я откъсне; </p>
<p id="v9"><sup><small>9</small></sup>  и от кръвта на приноса за грях да поръси страната на олтара; а останалото от кръвта да изцеди в подножието на олтара; това е принос за грях; </p>
<p id="v10"><sup><small>10</small></sup>  и второто да направи всеизгаряне според наредбата. Така да направи свещеникът умилостивение за него поради греха що е сторил, и ще му се прости. </p>
<p id="v11"><sup><small>11</small></sup>  Но ако му не стига ръка да донесе две гургулици или две гълъбчета, тогава съгрешилият да донесе в принос за себе си една десета от ефа чисто брашно в принос за грях; да не го полива с масло, нито да тури на него ливан, защото е принос за грях. </p>
<p id="v12"><sup><small>12</small></sup>  Да го донесе на свещеника; и свещеникът да вземе от него една пълна шепа за спомен и да го изгори на олтара, както се изгарят приносите чрез огън Господу; това е принос за грях. </p>
<p id="v13"><sup><small>13</small></sup>  Така да направи свещеникът умилостивение за него поради греха що е сторил в някое от тия неща, и ще му се прости; а останалото да бъде на свещеника, както хлебния принос. </p>
<p id="v14"><sup><small>14</small></sup>  Господ още говори на Моисея, казвайки: </p>
<p id="v15"><sup><small>15</small></sup>  Ако някой наруши закона, като от незнание съгреши относно посветените Господу вещи, то за престъплението си да принесе Господу овен от стадото без недостатък достатъчен , според твоята оценка в сребърни сикли според сикъла на светилището, за принос за престъпление; </p>
<p id="v16"><sup><small>16</small></sup>  и в каквото е съгрешил относно посветените вещи нека го плати, и нака му притури една пета, която да даде на свещеника; и свещеникът да направи умилостивение за него чрез принесения за престъпление овен, и ще ми се прости. </p>
<p id="v17"><sup><small>17</small></sup>  И ако някой съгреши като стори какво да било нещо, което Господ е заповядал да се не струва, макар че не го е познал, пак ще бъде виновен и ще носи беззаконието си. </p>
<p id="v18"><sup><small>18</small></sup>  Нека принесе при свещеника овен от стадото без недостатък, достатъчен , според твоята оценка, за принос за престъпление; и свещеникът да направи умилостивение за него поради престъплението, което е извършил от незнание, и ще му се прости. </p>
<p id="v19"><sup><small>19</small></sup>  Това е принос за престъпление; защото човекът без съмнение е виновен пред Господа. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/4">Левит - глава 4</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/6">Левит - глава 6</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 5:1-13 <i>Изчистете отделните грехове</i>: <a href="/bg/The_Urantia_Book/90#p5_3">КУ 90:5.3</a>. </li>
  <li id="fn2"><a href="#cite2">↑</a> 5:4 <i>Свещени обети и клетви</i>: <a href="/bg/The_Urantia_Book/87#p6_9">КУ 87:6.9</a>. </li>
</ol>
</div>
