<!--
title: Левит - глава 20
description: 
published: true
date: 2022-10-6T9:45:13Z
tags: bible, bible—leviticus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/19">Левит - глава 19</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/21">Левит - глава 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ говори още на Моисея, казвайки: </p>
<p id="v2"><sup><small>2</small></sup>  Да речеш на израилтяните: Който от израилтяните, или от заселените в Израиля чужденци, даде от семето си на Молоха, непременно да се умъртви; людете на земята да го убият с камъни. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Също Аз ще насоча лицето Си против оня човек и ще го изтребя изсред людете му, защото е дал от семето си на Молоха, та е омърсил светилището Ми и е осквернил светото Ми Име. </p>
<p id="v4"><sup><small>4</small></sup>  И ако по какъв да е начин людете на земята затворят очите си, за да не видят тоя човек, когато дава от семето си на Молоха, и не го погубят, </p>
<p id="v5"><sup><small>5</small></sup>  тогава Аз ще насоча лицето Си против тоя човек и против семейството му, и ще изтребя изсред людете им него и всички, които го последват в блудството, , за да блудствуват след Молоха. </p>
<p id="v6"><sup><small>6</small></sup>  И човек, който се отнесе към запитвачите на зли духове и към врачовете за да блудствува след тях, против оня човек Аз ще насоча лицето Си и ще го изтребя изсред людете му. </p>
<p id="v7"><sup><small>7</small></sup>  И тъй, осветете се и бъдете свети, защото Аз съм Господ вашият Бог; </p>
<p id="v8"><sup><small>8</small></sup>  и да пазите повеленията Ми и да ги вършите. Аз съм Господ, Който ви освещавам. </p>
<p id="v9"><sup><small>9</small></sup>  Всеки, който прокълне баща си или майка си, непременно да се умъртви; баща си или майка си е проклел; кръвта му да бъде върху него. </p>
<p id="v10"><sup><small>10</small></sup>  Ако прелюбодействува някой с чужда жена, тоест , ако прелюбодействува някой с жената на ближния си, непременно да се умъртви и прелюбодеецът и прелюбодейката. </p>
<p id="v11"><sup><small>11</small></sup>  Който легне с жената на баща си, бащината голота е открил; непременно и двамата да се умъртвят; кръвта им да бъде върху тях. </p>
<p id="v12"><sup><small>12</small></sup>  И ако някой легне със снаха си, непременно и двамата да се умъртвят; мърсота са извършили; кръвта им да бъде върху тях. </p>
<p id="v13"><sup><small>13</small></sup>  Ако някой легне с мъжко, като с женско, и двамата са извършили гнусота; непременно да се умъртвят; кръвта им да бъде върху тях. </p>
<p id="v14"><sup><small>14</small></sup>  Ако някой вземе жена и майка й, това е беззаконие; с огън да се изгорят и той и те, за да няма беззаконие между вас. </p>
<p id="v15"><sup><small>15</small></sup>  Ако някой се съвъкупи с животно, той непременно да се умъртви, и животното да убиете. </p>
<p id="v16"><sup><small>16</small></sup>  И ако се приближи жена при какво да е животно, за да се съвъкупи с него, да убиеш и жената и животното; непременно да се умъртвят; кръвта им да бъде върху тях. </p>
<p id="v17"><sup><small>17</small></sup>  Ако някой вземе сестра си, дъщеря на баща си, или дъщеря на майка си, и види голотата й, и тя види неговата голота, това е нечестие, да се изтребят пред очите на людете си; голотата на сестра си е открил; ще носи беззаконието си. </p>
<p id="v18"><sup><small>18</small></sup>  И който легне с жена, която е в нечистотата си, и открие голотата й, той е открил течението й, и тя е открила течението на кръвта си; за това, да се изтребят и двамата изсред людете си. </p>
<p id="v19"><sup><small>19</small></sup>  Голотата на майчината си сестра или на бащината си сестра да не откриеш; защото, който е сторил това , открил е голотата на близките си роднини; те ще носят беззаконието си. </p>
<p id="v20"><sup><small>20</small></sup>  И ако някой легне със стрина си, голотата на стрина си е открил; те ще носят греха си; бездетни ще умрат. </p>
<p id="v21"><sup><small>21</small></sup>  И ако някой вземе братовата си жена, това е нечистота; братовата си голота е открил; баздетни ще останат. </p>
<p id="v22"><sup><small>22</small></sup>  Пазете, прочее, всичките Ми повеления и всичките Ми съдби та ги извършвайте, за да не ви избълва земята, гдето Аз ви завеждам да живеете в нея. </p>
<p id="v23"><sup><small>23</small></sup>  И да не ходите по обичаите на населението, което Аз изпъждам отпред вас; защото те извършиха всички тия гнусоти , и затова Аз се погнусих от тях. </p>
<p id="v24"><sup><small>24</small></sup>  А на вас съм казал: Вие ще наследите земята им, и Аз ще я дам на вас за притежание, земя гдето текат мляко и мед. Аз съм Господ вашият Бог, който ви отделих от племената. </p>
<p id="v25"><sup><small>25</small></sup>  За това, правете разлика между чистите животни и нечистите, и между нечистите птици и чистите; и да не осквернявате себе си с животно, или с птица, или с какво да е що пълзи на земята, които Аз ви отделих като нечисти. </p>
<p id="v26"><sup><small>26</small></sup>  И бъдете свети на Мене; защото Аз, Иеова съм свет, и ви отделих от племената за да бъдете Мои. </p>
<p id="v27"><sup><small>27</small></sup>  Също мъж или жена, която запитва зли духове, или е врач, непременно да се умъртви; с камъни да ги убият; кръвта им да бъде върху тях. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/19">Левит - глава 19</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/21">Левит - глава 21</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 20:2-5 <i>Конкуриращи се „богове“ Молох</i>: <a href="/bg/The_Urantia_Book/95#p1_3">КУ 95:1.3</a>. </li>
</ol>
</div>
