<!--
title: Левит - глава 27
description: 
published: true
date: 2022-10-6T9:45:13Z
tags: bible, bible—leviticus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/26">Левит - глава 26</a></td>
        <td><a href="/bg/Bible/Leviticus/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ говори още на Моисея, казвайки: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Говори на израилтяните, като им кажеш: Когато някой направи обрек, ти да направиш оценката на лицата за Господа. </p>
<p id="v3"><sup><small>3</small></sup>  Ето каква трябва да бъде оценката ти: на мъжко лице от двадесет години до шестдесет години оценката ти да бъде петдесет сребърни сикли, според сиклата на светилището. </p>
<p id="v4"><sup><small>4</small></sup>  И ако е женско лице, оценката ти да бъде тридесет сикли. </p>
<p id="v5"><sup><small>5</small></sup>  А ако е лице от пет години до двадесет години, оценката ти да бъде за мъжко двадесет сикли, а за женско десет сикли. </p>
<p id="v6"><sup><small>6</small></sup>  Ако е лице от един месец до пет години, оценката ти да бъде за мъжко пет сребърни сикли; а за женско оценката ти да бъде три сребърни сикли. </p>
<p id="v7"><sup><small>7</small></sup>  И ако е лице от шестнадесет години нагоре, оценката ти да бъде петнадесет сикли , ако е мъжко, и десет сикли, ако е женско. </p>
<p id="v8"><sup><small>8</small></sup>  Но-ако човекът е по-сиромах отколкото си го оценил, да се представи пред свещеника, и свещеникът да го оцени изново ; нека го оцени свещеникът според средствата на онзи, който е направил обрека. </p>
<p id="v9"><sup><small>9</small></sup>  Ако обрекът е за животно от ония, които се принасят Господу, всичко що дава някой Господу от тях ще бъде свето. </p>
<p id="v10"><sup><small>10</small></sup>  Да го не промени, нито да замени добро животно с по-лошо или лошо с добра; и ако някога замени животното с животно, тогава и едното и другото, което го е заменило, ще бъдат свети. </p>
<p id="v11"><sup><small>11</small></sup>  Но ако обрекът е за някое нечисто животно, от ония, които не се принасят Господу, тогава да представи животното пред свещеника; </p>
<p id="v12"><sup><small>12</small></sup>  и свещеникът да го оцени според както е добро или лошо; по твоята оценка, о свещениче, така ще бъде. </p>
<p id="v13"><sup><small>13</small></sup>  Но ако поиска човекът да го откупи, то върху твоята оценка да придаде петата й част. </p>
<p id="v14"><sup><small>14</small></sup>  Когато някой посвети къщата си да бъде света Господу, то свещеникът да я оцени, според както е добра или лоша; както я оцени свещеникът, така ще остане. </p>
<p id="v15"><sup><small>15</small></sup>  Но ако оня, който я посвети, поиска да си откупи къщата, нека придаде на парите, с които си я оценил, петата им част, и ще бъде негова. </p>
<p id="v16"><sup><small>16</small></sup>  Ако някой посвети Господу част от нивата, която съставлява притежанието му, оценката ти да бъде според семето, което може да се засее в нея; един корен ечемично семе да се оцени за петнадесет сребърни сикли. </p>
<p id="v17"><sup><small>17</small></sup>  Ако посвети нивата си от юбилейната година, то по твоята оценка ще остане. </p>
<p id="v18"><sup><small>18</small></sup>  Но ако посвети нивата си след юбилея, свещеникът да му пресметне парите според годините, които остават до юбилейната година, и според това да се спадне от оценката ти. </p>
<p id="v19"><sup><small>19</small></sup>  Но ако тоя, който е посветил нивата, поиска да я откупи, нека придаде на парите, петата им част, и ще стане негова. </p>
<p id="v20"><sup><small>20</small></sup>  Обаче, ако не откупи нивата, или ако е продал нивата другиму да се не откупва вече; </p>
<p id="v21"><sup><small>21</small></sup>  а когато се освободи нивата в юбилея, ще бъде Света Господу като нива обречена; ще бъде притежание на свещеника. </p>
<p id="v22"><sup><small>22</small></sup>  И ако някой посвети Господу нива, която е купил, която, обаче , не е част от нивата съставляваща притежанието му, </p>
<p id="v23"><sup><small>23</small></sup>  свещеникът да му пресметне цената й до юбилейната година, според твоята оценка; и в същия ден нека даде оцененото от тебе, като свето Господу. </p>
<p id="v24"><sup><small>24</small></sup>  В юбилейната година нивата да се върне на онзи, от когото е била купена, сиреч, на онзи, комуто се пада земята като притежание. </p>
<p id="v25"><sup><small>25</small></sup>  И всичките твои оценки да стават според сикъла на светилището; сикълът да е равен на двадесет гери. </p>
<p id="v26"><sup><small>26</small></sup>  Но никой да не посвещава първородното между животните, което, като първородно, принадлежи Господу; говедо или овца, Господно е. </p>
<p id="v27"><sup><small>27</small></sup>  И ако е от нечистите животни, нека го откупи според твоята оценка, като придаде върху нея петата й част; или, ако се не откупува, нека се продаде според твоята оценка. </p>
<p id="v28"><sup><small>28</small></sup>  Но нито да се продаде, нито да се откупи нещо обречено, което би обрекъл някой Господу от онова що има, било човек или животно или нива от притежанието си; всяко нещо обречено е пресвето Господу. </p>
<p id="v29"><sup><small>29</small></sup>  Никое обречено нещо, обречено от човек, да не се откупи; то трябва непременно да се умъртви. </p>
<p id="v30"><sup><small>30</small></sup>  Всеки десетък от земята, било от посевите на земята, или от плода на дърветата, е Господен; свет е Господу. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Ако някой поиска да откупи нещо от десетъка си, нека придаде петата част на цената му . </p>
<p id="v32"><sup><small>32</small></sup>  И всеки десетък от черда и от стада, десетък от всичко що минава при преброяване под жезъла, да бъде свет на Господа. </p>
<p id="v33"><sup><small>33</small></sup>  Да не издирва посветителят добро ли и животното или лошо, нито да го промени; но ако го промени някога, то и едното и другото, което го е заменило, да бъдат свети; животното да се не откупува. </p>
<p id="v34"><sup><small>34</small></sup>  Тия са заповедите, които Господ заповяда на Моисея за израилтяните на Синайската планина. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/26">Левит - глава 26</a></td>
        <td><a href="/bg/Bible/Leviticus/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 27:30-32 <i>Система за даване на десятък</i>: <a href="/bg/The_Urantia_Book/93#p3_1">КУ 93:3.1</a>. </li>
  <li id="fn2"><a href="#cite2">↑</a> 27:1-34 <i>Жертвена система</i>: <a href="/bg/The_Urantia_Book/89#p7_1">КУ 89:7.1</a>. </li>
</ol>
</div>
