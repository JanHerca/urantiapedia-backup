<!--
title: Левит - глава 9
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/8">Левит - глава 8</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/10">Левит - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  На осмия ден Моисей повика Аарона и синовете му и Израилевите старейшини; </p>
<p id="v2"><sup><small>2</small></sup>  и рече на Аарона: Вземи си мъжко теле в принос за грях, и овен за всеизгаряне, без недостатък, та ги принеси пред Господа. </p>
<p id="v3"><sup><small>3</small></sup>  И да говориш на израилтяните, казвайки: Вземете козел в принос за грях, и за всеизгаряне теле и агне, едногодишни, без недостатък, </p>
<p id="v4"><sup><small>4</small></sup>  и за примирителен принос юнец и овен, за да ги пожертвувате пред Господа, и хлебен принос омесен с дървено масло; защото днес ще ви се яви Господ. </p>
<p id="v5"><sup><small>5</small></sup>  И тъй, донесоха пред шатъра за срещане онова, което заповяда Моисей; и цялото общество се приближи и застана пред Господа. </p>
<p id="v6"><sup><small>6</small></sup>  И Моисей каза: Това е, което Господ заповяда да направите; и Господната слава ще ви се яви. </p>
<p id="v7"><sup><small>7</small></sup>  Тогава рече Моисей на Аарона: Пристъпи при олтара та принеси приноса си за грях и всеизгарянето си, и направи умилостивение за себе си и за людете; принеси и приноса за людете и направи умилостивение за тях, според както заповяда Господ. </p>
<p id="v8"><sup><small>8</small></sup>  Аарон, прочее, пристъпи при олтара та закла телето на приноса за грях, което беше за него. </p>
<p id="v9"><sup><small>9</small></sup>  А синовете на Аарона му донесоха кръвта; и той след като натопи пръста си в кръвта и я тури върху роговете на олтара, изля кръвта в подножието на олтара; </p>
<p id="v10"><sup><small>10</small></sup>  а тлъстината, бъбреците, и булото на дроба от приноса за грях изгори на олтара, според както Господ беше заповядал на Моисея. </p>
<p id="v11"><sup><small>11</small></sup>  А месото и кожата изгори на огън вън от стана. </p>
<p id="v12"><sup><small>12</small></sup>  Закла и всеизгарянето; и синовете на Аарона му представиха кръвта, с която поръси олтарът наоколо. </p>
<p id="v13"><sup><small>13</small></sup>  Тогава му донесоха всеизгарянето, къс по къс, с главата; и ги изгори на олтара; </p>
<p id="v14"><sup><small>14</small></sup>  и изми вътрешностите и нозете, и изгори ги на олтара, върху всеизгарянето. </p>
<p id="v15"><sup><small>15</small></sup>  Тогава принесе приноса за людете, като взе козела на приноса за грях, който беше за людете, закла го, и го принесе за грях, както и първото. </p>
<p id="v16"><sup><small>16</small></sup>  И представи всеизгарянето и го принесе според наредбата. </p>
<p id="v17"><sup><small>17</small></sup>  Принесе и хлебния принос, напълни ръката си от него, и го изгори на олтара, освен утринното всеизгаряне. </p>
<p id="v18"><sup><small>18</small></sup>  Закла още юнеца и овена на примирителната жертва, която беше за людете; и синовете на Аарона му представиха кръвта, (с която поръси олтарът наоколо), </p>
<p id="v19"><sup><small>19</small></sup>  и тлъстините от юнеца, а от овена - опашката, тлъстината , която покрива вътрешностите , бъбреците и булото на дроба; </p>
<p id="v20"><sup><small>20</small></sup>  и като туриха тлъстините върху гърдите, той изгори тлъстините върху олтара. </p>
<p id="v21"><sup><small>21</small></sup>  А гърдите и дясното бедро подвижи Аарон за движим принос пред Господа, според както Моисей беше заповядал. </p>
<p id="v22"><sup><small>22</small></sup>  Тогава Аарон подигна ръцете си към людете и ги благослови; и, както беше вече принесъл приноса за грях, всеизгарянето, и примирителните приноси, слезе. </p>
<p id="v23"><sup><small>23</small></sup>  И Моисей и Аарон, като влязоха в шатъра за срещане, при излизането си благословиха людете; и Господната слава се яви на всичките люде. </p>
<p id="v24"><sup><small>24</small></sup>  И огън излезе от пред Господа и пояде всеизгарянето и тлъстините върху олтара; и като видяха това, всичките люде издадоха силен вик и паднаха на лице. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/8">Левит - глава 8</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/10">Левит - глава 10</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:24 <i>Огън от боговете</i>: <a href="/bg/The_Urantia_Book/69#p6_6">КУ 69:6.6</a>. </li>
</ol>
</div>
