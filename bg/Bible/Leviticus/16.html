<!--
title: Левит - глава 16
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Leviticus/15">Левит - глава 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Leviticus/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Leviticus/17">Левит - глава 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея, след смъртта на двамата Ааронови синове, когато пристъпиха с чужд огън пред Господа и умряха. </p>
<p id="v2"><sup><small>2</small></sup>  Господ каза на Моисея: Кажи на брата си Аарона да не влиза на всяко време в светилището, което е отвътре завесата, пред умилостивилището, което е върху ковчега, за да не умре; защото Аз ще се явявам в облак върху умилостивилището. </p>
<p id="v3"><sup><small>3</small></sup>  Ето как да влезе Аарон в светилището: с юнец, в принос за грях и овен за всеизгаряне. </p>
<p id="v4"><sup><small>4</small></sup>  Да се облече в осветения ленен хитон, да има ленените гащи на тялото си, да се опаше с ленения поят и да носи ленената митра на главата си; те са светите облекла; и след като окъпе тялото си във вода, нека се облече с тях. </p>
<p id="v5"><sup><small>5</small></sup>  И от обществото на израилтяните да вземе два козела в принос за грях и един овен за всеизгаряне. </p>
<p id="v6"><sup><small>6</small></sup>  И Аарон да приведе принесения за грях юнец, който е за него, и да направи умилостивение за себе си и за дома си. </p>
<p id="v7"><sup><small>7</small></sup>  Също да вземе двата козела и да ги представи пред Господа до входа на шатъра за срещане. </p>
<p id="v8"><sup><small>8</small></sup>  Тогава да хвърли Аарон жребий за двата козела, един жребий за Господа, и другия жребий за отпущане; </p>
<p id="v9"><sup><small>9</small></sup>  и да приведе Аарон козела, на който е паднал жребият в Господа, и да го принесе в принос за грях; </p>
<p id="v10"><sup><small>10</small></sup>  а да представи жив пред Господа козела, на който е паднал жребият за отпущане, за да направи с него умилостивение и да го изпрати в пустинята за отпущане. </p>
<p id="v11"><sup><small>11</small></sup>  После Аарон да приведе юнеца на приноса за грях, който е за него, и да направи умилостивение за себе си и за дома си, като заколи принесения за грях юнец, който е за него. </p>
<p id="v12"><sup><small>12</small></sup>  След това да вземе кадилница пълна с разгорени въглища от олтара, който е пред Господа, и две пълни шепи с благоуханен темян счукан дребно, и да го внесе отвътре завесата; </p>
<p id="v13"><sup><small>13</small></sup>  и да тури темян на огъня пред Господа, за да покрие дима от темяна умилостивилището, което е върху плочите на свидетелството, за да не умре. </p>
<p id="v14"><sup><small>14</small></sup>  Също да вземе от кръвта на юнеца и с нея да поръси с пръста си умилостивилището откъм изток; а пред умилостивилището да поръси от кръвта седем пъти с пръста си. </p>
<p id="v15"><sup><small>15</small></sup>  Тогава да заколи козела на приноса за грях, който е за людете, и да внесе кръвта му да направи както направи с кръвта на юнеца, като поръси с нея над умилостивилището и пред умилостивилището. </p>
<p id="v16"><sup><small>16</small></sup>  Така да направи умилостивение за светилището, поради нечистотиите на израилтяните, и поради престъпленията им и всичките им грехове; така да направи и за шатъра за срещане, който стои помежду им всред нечистотиите им. </p>
<p id="v17"><sup><small>17</small></sup>  И никой да се не намира в шатъра за срещане, когато влиза той във светилището да направи умилостивение, догде излезе, след като направи умилостивение за себе си, за дома си и за цялото общество израилтяни. </p>
<p id="v18"><sup><small>18</small></sup>  Тогава да излезе към олтара, който е пред Господа, и да направи умилостивение за него, като вземе от кръвта на юнеца и от кръвта на козела и я тури по роговете на олтара наоколо; </p>
<p id="v19"><sup><small>19</small></sup>  и седем пъти да поръси върху него от кръвта с пръста си, и така да го очисти от нечистотиите на израилтяните, и за го освети. </p>
<p id="v20"><sup><small>20</small></sup>  А като свърши да прави умилостивение за светилището, за шатъра за срещане и за олтара, нека приведе живия козел; </p>
<p id="v21"><sup><small>21</small></sup>  и като положи Аарон двете си ръце на главата на живия козел нека изповяда над него всичките беззакония на израилтяните, всичките им престъпления и всичките им грехове, и нека ги възложи на главата на козела; тогава да го изпрати в пустинята чрез определен човек; </p>
<p id="v22"><sup><small>22</small></sup>  и като пусне козела в пустинята, козелът ще понесе на сабе си всичките им беззакония в необитаема земя. </p>
<p id="v23"><sup><small>23</small></sup>  Тогава да влезе Аарон в шатъра за срещане, да съблече ленените одежди, в които се е облякъл, когато е възлязъл в светилището, и да ги остави там; </p>
<p id="v24"><sup><small>24</small></sup>  и, като окъпе тялото си във вода на свето място, да облече дрехите си, да излезе и да принесе своето всеизгаряне и всеизгарянето на людете, и така да направи умилостивение за себе си и за людете. </p>
<p id="v25"><sup><small>25</small></sup>  А тлъстината на приноса за грях да изгори на олтара. </p>
<p id="v26"><sup><small>26</small></sup>  И оня, който откара отпущаемия козел, нека изпере дрехите си и окъпе тялото си във вода и след това да влезе в стана. </p>
<p id="v27"><sup><small>27</small></sup>  А юнецът на приноса за грях, и козелът на приноса за грях, чиято кръв се е внесла, за да се извърши умилостивение във светилището, да изнесат вън от стана и да изгорят в огън кожата им, месото им и изверженията им. </p>
<p id="v28"><sup><small>28</small></sup>  А оня, който ги изгори, да изпере дрехите си и да окъпе тялото си с вода и, след това, да влезе в стана. </p>
<p id="v29"><sup><small>29</small></sup>  Това да бъде вечен закон; в седмия месец, на десетия ден от месеца, да смирите душите си и да не вършите никаква работа, нито туземец нито пришелец, който се е заселил между вас; </p>
<p id="v30"><sup><small>30</small></sup>  защото в тоя ден ще се направи умилостивение за вас, за да се очистите от всичките си грехове, та да сте чисти пред Господа. </p>
<p id="v31"><sup><small>31</small></sup>  Това да ви бъде събота за тържествена почивка и да смирите душите си; това е вечен закон. </p>
<p id="v32"><sup><small>32</small></sup>  Оня свещеник, който бъде помазан и посветен да свещенодействува, вместо баща си, той да направи умилотивението, като се облече в ленените одежди, светите одежди; </p>
<p id="v33"><sup><small>33</small></sup>  и да направи умилостивение за светото светилище, и да направи умилостивение за шатъра за срещане, и да направи умилостивение за свещениците и за всичките люде на обществото. </p>
<p id="v34"><sup><small>34</small></sup>  Това ще ви бъде за вечен закон, веднъж в годината да правите умилостивение за израилтяните поради всичките им грехове. И Аарон направи, според както Господ заповяда на Моисея. </p>
