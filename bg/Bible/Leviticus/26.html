<!--
title: Левит - глава 26
description: 
published: true
date: 2022-10-6T9:45:13Z
tags: bible, bible—leviticus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/25">Левит - глава 25</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/27">Левит - глава 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Да не си правите идоли или кумири, нито да си издигате стълбове, нито да поставяте в земята си камък с изображения, за да му се кланяте: защото Аз съм Господ вашият Бог. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Съдбите Ми да пазите и светилището Ми да почитате. Аз съм Господ. </p>
<p id="v3"><sup><small>3</small></sup>  Ако ходите по повеленията Ми, и пазите заповедите Ми и ги вършите, </p>
<p id="v4"><sup><small>4</small></sup>  тогава ще ви дам дъждовете на времето им, и земята ще даде плодовете си, и полските дървета ще дадат плода си. </p>
<p id="v5"><sup><small>5</small></sup>  Вършитбата ви ще трае до гроздобер и гроздоберът ще трае до сеитба; и ще ядете хляба си до насита и ще живеете безопасно в земята си. </p>
<p id="v6"><sup><small>6</small></sup>  Ще дам мир на земята и ще си лягате, и никой няма да ви плаши; и ще изтребя лошите зверове от земята, и нож няма да замине през земята ви. </p>
<p id="v7"><sup><small>7</small></sup>  Ще гоните неприятелите си, и те ще падат пред вас от нож. </p>
<p id="v8"><sup><small>8</small></sup>  Петима от вас ще гонят стотина, а стотина от вас ще гонят десет хиляди; и неприятелите ви ща падат пред вас от нож. </p>
<p id="v9"><sup><small>9</small></sup>  Аз ще погледна благоприятно към вас, ще ви направя да нарастете, ще ви размножа и ще утвърдя завета Си с вас. </p>
<p id="v10"><sup><small>10</small></sup>  Ще ядете стари жита, да! ще извадите старите за да наместите новите. </p>
<p id="v11"><sup><small>11</small></sup>  Още ще поставя скинията Си между вас; и душата Ми ще се погнуси от вас. </p>
<p id="v12"><sup><small>12</small></sup>  Ще ходя между вас и ще съм вашият Бог, и вие ще бъдете Мои люде. </p>
<p id="v13"><sup><small>13</small></sup>  Аз съм Господ вашият Бог, Който ви изведох из земята на египтяните, за да не им робувате; и строших жеглата на ярема ви и ви направих да ходите изправени. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Но ако не Ме послушате и не извършите всичките тия заповеди, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  и ако отхвърлите повеленията Ми, и ако душата ви се погнуси от съдбите Ми, та да не вършите всичките Ми заповеди, и нарушите завета Ми, </p>
<p id="v16"><sup><small>16</small></sup>  тогава ето какво Аз ще ви направя: ще изпратя върху вас ужас, охтика и треска, които ще развалят очите ви и ще стопят душата ви ; и ще сеете семето си напразно, защото неприятелите ви ще го ядат. </p>
<p id="v17"><sup><small>17</small></sup>  Ще насоча лицето Си против вас, и ще бъдете избити пред неприятелите и; ония, които ви мразят, ще владеят над вас, и ще бягате, когато никой не ви гони. </p>
<p id="v18"><sup><small>18</small></sup>  И ако при всичко това не Ме послушате, тогава ще ви накажа седмократно повече от греховете ви. </p>
<p id="v19"><sup><small>19</small></sup>  Ще строша гордата ви сила и ще направя небето ви като желязо и земята ви като мед. </p>
<p id="v20"><sup><small>20</small></sup>  Силата ви ще се иждивява напразно, защото земята ви няма да дава плодовете си и дърветата на земята ви няма да дават плода си. </p>
<p id="v21"><sup><small>21</small></sup>  И ако ходите противно на Мене и не склоните да Ме слушате, ще наложа върху вас седмократно повече язви според греховете ви. </p>
<p id="v22"><sup><small>22</small></sup>  Ще изпратя между вас диви зверове, които ще ви лишат от чадата ви, ще изтребят добитъка ви и ще ви направят да намалявате, та пътищата ви ще запустеят. </p>
<p id="v23"><sup><small>23</small></sup>  И ако от това не се поправите и не се обърнете към Мене, но ходите противно на Мене, </p>
<p id="v24"><sup><small>24</small></sup>  тогава ще ходя и Аз противно на вас и ще ви поразя, да! Аз, седмократно поради греховете ви. </p>
<p id="v25"><sup><small>25</small></sup>  И ще докарам на вас нож, който ще извърши отмъщение за завета; и когато се съберете в градовете си, ще изпратя между вас мор; и ще бъдете предадени в ръката на неприятеля. </p>
<p id="v26"><sup><small>26</small></sup>  И когато ви строша подпорката от хляба, десет жени ще пекат хляба ви в една пещ и ще ви върнат хляба с теглилка; и ще ядете, но няма да се насищате. </p>
<p id="v27"><sup><small>27</small></sup>  Но ако и след това не Ме послушате, а ходите противно на Мене, </p>
<p id="v28"><sup><small>28</small></sup>  то и Аз ще ходя противно на вас с ярост и ще ви накажа, да! Аз, седмократно за греховете ви. </p>
<p id="v29"><sup><small>29</small></sup>  Ще ядете месата на синовете си и месата на дъщерите си ще ядете. </p>
<p id="v30"><sup><small>30</small></sup>  И ще разоря оброчищата ви, ще съборя кумирите ви, и труповете ви ще хвърля върху труповете на презрителните ви идоли; и душата Ми ще се погнуси от вас. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  Ще обърна градовете ви на пустиня, и ще запустя светилищата ви и не ще да помириша дъха на благоуханните ви приноси . </p>
<p id="v32"><sup><small>32</small></sup>  Ще запустя и земята ви, тъй щото да се смеят за това неприятелите ви, които живеят в нея. </p>
<p id="v33"><sup><small>33</small></sup>  А вас ще разпръсна между народите и ще изтръгна нож след вас; и земята ви ще бъде пуста и градовете ви пустиня. </p>
<p id="v34"><sup><small>34</small></sup>  Тогава земята ще се радва на съботите си през всичкото време докато е пуста, и докато вие сте в земята на неприятелите си; тогава ще се успокои земята и ще се радва на съботите си. </p>
<p id="v35"><sup><small>35</small></sup>  През всичкото време, когато е запустяла, ще си почива, защото не си е почивала в дължимите от вас съботи, когато вие живеехте в нея. </p>
<p id="v36"><sup><small>36</small></sup>  И на останалите от вас ще вложа страх в сърцето им в земите на неприятелите им; шум от поклатен лист ще ги погне, и ще бягат, като бягащи от нож; и ще падат, когато никой не ги гони. </p>
<p id="v37"><sup><small>37</small></sup>  Ще подат един върху друг, като че ли пред нож, когато никой не ги гони; и ще бъдете безсилни да устоите пред неприятелите си. </p>
<p id="v38"><sup><small>38</small></sup>  Ще погинете между народите; и земята на неприятелите ви ще ви пояде. </p>
<p id="v39"><sup><small>39</small></sup>  Останалите от вас ще се стопят за беззаконията си в земите на неприятелите си; а още за беззаконията на бащите си ще се стопят заедно с тях. </p>
<p id="v40"><sup><small>40</small></sup>  Но ако изповядат беззаконието си и беззаконието на бащите си в престъплението, което са извършили против Мене, и още, че са ходили противно на Мене, </p>
<p id="v41"><sup><small>41</small></sup>  и че Аз ходих противно на тях и ги отведох в земята на неприятелите им, - ако тогава се смири езическото им сърце, и приемат наказанието на беззаконието си, </p>
<p id="v42"><sup><small>42</small></sup>  тогава ще спомня завета Си с Якова; още завета Си с Исаака и завета Си с Авраама ще спомня; ще спомня и земята. </p>
<p id="v43"><sup><small>43</small></sup>  И земята като ще бъде напусната от тях, ще се радва на съботите си, както стои пуста без тях; и те ще приемат наказанието за беззаконието си, за гдето отхвърлиха съдбите Ми и за гдето душата им се отврати от повеленията Ми. </p>
<p id="v44"><sup><small>44</small></sup>  Но и така, както са в земята на неприятелите си, няма да ги отхърля, нито ще се отвратя от тях до там щото да ги изтребя и да наруша завета Си с тях; защото Аз съм Господ техен Бог; </p>
<p id="v45"><sup><small>45</small></sup>  но заради тях ще си спомня завета, който направих с праотците им, които съм извел из Египетската земя пред очите на народите, за да бъда техен Бог Аз съм Иеова. </p>
<p id="v46"><sup><small>46</small></sup>  Тия са повеленията, съдбите, и законите, които Господ направи между Себе Си и израилтяните, чрез Моисея, на Синайската планина. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/25">Левит - глава 25</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/27">Левит - глава 27</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 26:1 <i>Никакви изображения на нищо</i>: <a href="/bg/The_Urantia_Book/88#p2_5">КУ 88:2.5</a>. </li>
  <li id="fn2"><a href="#cite2">↑</a> 26:14-39 <i>Обществено бедствие</i>: <a href="/bg/The_Urantia_Book/89#p2_4">КУ 89:2.4</a>. </li>
  <li id="fn3"><a href="#cite3">↑</a> 26:30 <i>Високи места</i>: <a href="/bg/The_Urantia_Book/85#p1_5">КУ 85:1.5</a>. </li>
  <li id="fn4"><a href="#cite4">↑</a> 26:13-39 <i>„Справедливост“</i>: <a href="/bg/The_Urantia_Book/20#p6_7">КУ 20:6.7</a>. </li>
</ol>
</div>
