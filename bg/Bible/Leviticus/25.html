<!--
title: Левит - глава 25
description: 
published: true
date: 2023-11-8T20:7:31Z
tags: bible, bible—leviticus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Leviticus/24">
          <span class="mdi mdi-arrow-left-drop-circle"></span><span class="pl-2">Левит - глава 24</span>
        </a>
        </td>
        <td>
        <a href="/bg/Bible/Leviticus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Leviticus/26">
          <span class="pr-2">Левит - глава 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ говори още на Моисея на Синайската планина, казвайки: </p>
<p id="v2"><sup><small>2</small></sup>  Говори на израилтяните, като им кажеш: Когато влезете в земята, която Аз ви давам, тогава земята да пази една събота за Господа. </p>
<p id="v3"><sup><small>3</small></sup>  Шест години да сееш нивите си и шест години да режеш лозето си и да събираш плода му; </p>
<p id="v4"><sup><small>4</small></sup>  а седмата година да бъде събота за тържествена почивка на земята, събота на Господа; в нея да не сееш нивата си и да не режеш лозето си. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Да не жънеш и саморасла жетва, нито да обираш гроздето от нерязано лозе: година за тържествена почивка да бъде на земята. </p>
<p id="v6"><sup><small>6</small></sup>  Произведеното през тая събота на земята ще ви бъде за храна: на тебе, на слугата ти, на слугинята ти, на наемника ти и на чужденеца, който се е заселел при тебе; </p>
<p id="v7"><sup><small>7</small></sup>  на добитъка ти, и на животните, които са в земята ти, всичкото нейно произведение ще бъде за храна. </p>
<p id="v8"><sup><small>8</small></sup>  Да си изброиш седем седмици от години, седем пъти по седем години, та, като ти мине времето на седем седмици от години, </p>
<p id="v9"><sup><small>9</small></sup>  тогава, на десетия ден от седмия месец, да накараш да се затръби с възклицание; в деня на умилостивението да накарате да се затръби из цялата ви земя. </p>
<p id="v10"><sup><small>10</small></sup>  И да осветите петдесетата година и да прогласите освобождение из цялата земя на всичките й жители; това ще ви бъде юбилей, когато ще се върнете, всеки на на притежанието си, и ще се върнете, всеки при семейството си. </p>
<p id="v11"><sup><small>11</small></sup>  Петдесетата година да ви бъде юбилейна година ; през нея да не сеете, нито да жънете самораслото, нито да берете нерязаното лозе. </p>
<p id="v12"><sup><small>12</small></sup>  Защото това е юбилей; той нека ви бъде свет; от полето да се храните с произведеното от него. </p>
<p id="v13"><sup><small>13</small></sup>  В тая юбилейна година да се върнете, всеки на притежанието си. </p>
<p id="v14"><sup><small>14</small></sup>  И ако продадеш нещо на ближния си, или купиш нещо от ближния си, да се не онеправдавате едни други; </p>
<p id="v15"><sup><small>15</small></sup>  но според числото на годините след юбилея да купуваш от ближния си, и според числото на годините на плодосъбирането да ти продава. </p>
<p id="v16"><sup><small>16</small></sup>  Според колкото са по-много годините, ще повишиш цената му, и според колкото са по-малко годините, ще понижиш цената му; защото той ти продава според числото на плодосъбиранията. </p>
<p id="v17"><sup><small>17</small></sup>  Да се не онеправдавате един други; но да се боиш от своя Бог; защото Аз съм Иеова вашият Бог. </p>
<p id="v18"><sup><small>18</small></sup>  И тъй, да държите повеленията Ми, да пазите съдбите Ми и да ги вършите, та да живеете безопасно на земята. </p>
<p id="v19"><sup><small>19</small></sup>  Земята ще дава плодовете си; и вие ще ядете до насита и ще живеете безопасно на нея. </p>
<p id="v20"><sup><small>20</small></sup>  И ако речете: Какво ще ядем в седмата година, като не посеем, нито съберем плодовете си? </p>
<p id="v21"><sup><small>21</small></sup>  Тогава ще заповядам така да се благослови за вас шестата година, щото ще роди плод за три години. </p>
<p id="v22"><sup><small>22</small></sup>  А в осмата година ще сеете и ще ядете от старите плодове до деветата година; догдето се съберат нейните плодове ще ядете старите запаси. </p>
<p id="v23"><sup><small>23</small></sup>  Земята да се не продава за всегда, понеже земята е Моя; защото вие сте чужденци и пришелци при Мене. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  За това в цялата земя, която притежавате, позволявайте откупуване на земята. </p>
<p id="v25"><sup><small>25</small></sup>  Ако осиромашее брат ти и продаде нещо от притежанието си, нека дойде на-близкият му сродник и да купи онова, което брат му е продал. </p>
<p id="v26"><sup><small>26</small></sup>  Но ако човекът няма сродник да го откупи, и, като се улесни, сам намери с какво да го откупи, </p>
<p id="v27"><sup><small>27</small></sup>  тогава нека сметне годините от продажбата му, и нека повърне излишъка на онзи, комуто го е продал, и нека се върне на притежанието си. </p>
<p id="v28"><sup><small>28</small></sup>  Но ако не може да намери колкото трябва да плати, тогава продаденото да остане в ръката на купувача му до юбилейната година; и в юбилейната година; и в юбилея да се освободи, и той да се върне на притежанието си. </p>
<p id="v29"><sup><small>29</small></sup>  Ако някой продаде къщата за живеене в ограден град, тогава може да я откупи в разстояние на една година от продажбата й; за една цяла година от продажбата й; за една цяла година той ще има право да я откупи. </p>
<p id="v30"><sup><small>30</small></sup>  Но ако се не откупи до изтичането на една цяла година тогава оная къща, който е в ограден град, да се потвърди за всегда на купувача й във всичките му поколения в юбилей да се не освобождава. </p>
<p id="v31"><sup><small>31</small></sup>  Но същите в неоградените села да се считат, както полетата на земята; те може да се откупуват и да се освобождават в юбилей. </p>
<p id="v32"><sup><small>32</small></sup>  Обаче в левитските градове, лавитите могат когато да е да откупуват къщите в градовете, които притежават. </p>
<p id="v33"><sup><small>33</small></sup>  И ако някой купи къща от левитите, тогава продадената къща вътре в града, който притежава да се освободи в юбилей; защото къщите в градовете на левитите са тяхно притежание между израилтяните. </p>
<p id="v34"><sup><small>34</small></sup>  А полето на пасбището на градовете им да се не продава, защото им е вечно притежание. </p>
<p id="v35"><sup><small>35</small></sup>  Ако осиромашее брат ти, и видиш, че ръката му трепери, тогава да му помогнеш, като на чужденец или пришелец, за да живее при тебе. </p>
<p id="v36"><sup><small>36</small></sup>  Да не му вземеш лихва или печалба, но да се боиш от своя Бог та да живеете брат ти при тебе. </p>
<p id="v37"><sup><small>37</small></sup>  Парите си да не му дадеш с лихва, нито храната си да му дадеш за печалба. </p>
<p id="v38"><sup><small>38</small></sup>  Аз съм Господ вашият Бог, Който ви изведох из Египетската земя, за да ви дам Ханаанската земя, и да бъда ваш Бог. </p>
<p id="v39"><sup><small>39</small></sup>  Ако осиромашее брат ти при тебе и ти се продаде, да го не натовариш с робска работа. </p>
<p id="v40"><sup><small>40</small></sup>  Нека бъде той като наемник или пришелец при тебе; нека ти работи до юбилейната година; </p>
<p id="v41"><sup><small>41</small></sup>  тогава да си излезе от тебе, той и чадата му с него, и да се върне при семейството си, и нека ти работи до юбилейната година; </p>
<p id="v42"><sup><small>42</small></sup>  Защото те са Мои слуги, които изведох из Египетската земя; да се не продават като роби; </p>
<p id="v43"><sup><small>43</small></sup>  да не господаруваш над него жестоко, но да се боиш от своя Бог. </p>
<p id="v44"><sup><small>44</small></sup>  А колкото за робите и робините, които ще имаш, - от народите, които са около вас, от тях да купуваш роби и робини. </p>
<p id="v45"><sup><small>45</small></sup>  Още и от чадата на чужденците, които са пришелци между вас, от тях да купувате, и от техните семейства, които са между вас, които те са родили в земята ви; те да ви бъдат притежание. </p>
<p id="v46"><sup><small>46</small></sup>  И да ги оставите в наследство на чадата си; те да ги наследяват подир вас, като притежание; винаги от тях да бъдат вашите роби; но над братята си, израилтяните, да не господарувате един над друг жестоко. </p>
<p id="v47"><sup><small>47</small></sup>  Ако чужденец или пришелецът, който живее при тебе, се замогне, а брат ти осиромашее при него, та се продаде на чужденеца или на пришелеца при тебе, или на кого да е от семейството на чужденеца, </p>
<p id="v48"><sup><small>48</small></sup>  то, след като се продаде, той може да се откупи; един от братята му може да го откупи; </p>
<p id="v49"><sup><small>49</small></sup>  или стрикът му или стриковият му син може да го откупи, или някой близък сродник от семейството му може да го откупи, или ако той се е улеснил, може сам да откупи сабе си. </p>
<p id="v50"><sup><small>50</small></sup>  Тогава нека сметне с купувача си от годината, когато му се е продал до юбилейната година, така, че цената, за която се е продал, да бъде съразмерно с с числото на годините; да му се сметне свързано с времето на наемник. </p>
<p id="v51"><sup><small>51</small></sup>  Ако остават още много години, съразмерно с тях да възвърне за откупването си от парите, с които е бил купен. </p>
<p id="v52"><sup><small>52</small></sup>  Но ако остават малко години до юбилейната година, нека пресметне и съразмерно с годините да възвърне за откупуването си. </p>
<p id="v53"><sup><small>53</small></sup>  Като годишен наемник да бъде при него; той да не господарува над него жестоко пред тебе. </p>
<p id="v54"><sup><small>54</small></sup>  Но ако така се не откупи, тогава да си излезе в юбилейната година, той и чадата му с него, </p>
<p id="v55"><sup><small>55</small></sup>  защото израилтяните са Мои слуги; те са Мои слуги, които изведох из Египетската земя. Аз съм Господ вашият Бог. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Leviticus/24">
          <span class="mdi mdi-arrow-left-drop-circle"></span><span class="pl-2">Левит - глава 24</span>
        </a>
        </td>
        <td>
        <a href="/bg/Bible/Leviticus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Leviticus/26">
          <span class="pr-2">Левит - глава 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 25:23 <i>Яхве казва да пазим земята</i>: <a href="/bg/The_Urantia_Book/97#p3_2">КУ 97:3.2</a>. </li>
  <li id="fn2"><a href="#cite2">↑</a> 25:4-5 <i>Божествена/физическа почивка</i>: <a href="/bg/The_Urantia_Book/44#p5_8">КУ 44:5.8</a>. </li>
</ol>
</div>
