<!--
title: Левит - глава 11
description: 
published: true
date: 2022-10-6T9:45:13Z
tags: bible, bible—leviticus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/10">Левит - глава 10</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/12">Левит - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея и Аарона, като им каза: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Говорете на израилтяните, казвайки: Ето животните, които можете да ядете измежду всичките животни, които са по земята. </p>
<p id="v3"><sup><small>3</small></sup>  Измежду животните всяко що има раздвоени копита и е с разцепени копита, и преживя, него да ядете. </p>
<p id="v4"><sup><small>4</small></sup>  Обаче от ония, които преживят, или от ония, които имат раздвоени копита, да не ядете следните: камилата, защото преживя, но няма раздвоени копита; тя е нечиста за вас; </p>
<p id="v5"><sup><small>5</small></sup>  питомния заек, защото преживя, но няма раздвоени копита; той е нечист за вас; </p>
<p id="v6"><sup><small>6</small></sup>  дивия заек, защото преживя, но няма раздвоени копита; той е нечист за вас; </p>
<p id="v7"><sup><small>7</small></sup>  и свинята, защото има раздвоени копита, и е с разцепени копита, но не преживя; тя е нечиста за вас; <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  От тяхното месо да не ядете, и до мършата им да не се допирате; те са нечисти за вас. </p>
<p id="v9"><sup><small>9</small></sup>  Измежду всичките, които са във водите, да ядете следните: всички във водите, които имат перки и люспи, в моретата и в реките, тях да ядете. </p>
<p id="v10"><sup><small>10</small></sup>  А измежду всичко, което се движи във водите, и измежду всяко одушевено животно, което е във водите, всички в моретата и в реките, които нямат перки и люспи, те са отвратителни за вас. </p>
<p id="v11"><sup><small>11</small></sup>  Непременно да бъдат отвратителни за вас; от месото им да не ядете, и от мършата им да се отвращавате. </p>
<p id="v12"><sup><small>12</small></sup>  Всичко във водите, което няма ни перки, ни люспи, да бъде отвратително за вас. </p>
<p id="v13"><sup><small>13</small></sup>  Измежду птиците да се отвращавате от следните; да се не ядат, понеже са отвратителни: орелът, грифата, морският орел, </p>
<p id="v14"><sup><small>14</small></sup>  пилякът, соколът по видовете му, </p>
<p id="v15"><sup><small>15</small></sup>  всяка врана по видовете й, </p>
<p id="v16"><sup><small>16</small></sup>  камилоптицата, бухалът, кукувицата, ястребът по видовете му </p>
<p id="v17"><sup><small>17</small></sup>  малкият бухал, рибарят, ибисът </p>
<p id="v18"><sup><small>18</small></sup>  лебедът, пеликанът, лешоядът, </p>
<p id="v19"><sup><small>19</small></sup>  щъркът, цаплята по видовете й, папунякът и прилепът. </p>
<p id="v20"><sup><small>20</small></sup>  Всички крилати пълзящи, които ходят на четири нозе, да бъдат отвратителни за вас. </p>
<p id="v21"><sup><small>21</small></sup>  Обаче измежду всичките пълзящи крилати, можете да ядете ония, които като ходят на четири нозе, имат пищяли над нозете си за да скачат с тях по земята. </p>
<p id="v22"><sup><small>22</small></sup>  Измежду тях можете да ядете следните: скакалеца по видовете му, солама по видовете му, харгола по видовете му, и акридата по видовете й. </p>
<p id="v23"><sup><small>23</small></sup>  А всички други крилати пълзящи, които имат четири нозе, да бъдат отвратителни за вас. </p>
<p id="v24"><sup><small>24</small></sup>  От тях ще бъдат нечисти: всеки, който се допира до мършата им, ще бъде нечист до вечерта; </p>
<p id="v25"><sup><small>25</small></sup>  и всеки, който понесе нещо от мършата им, да изпере дрехите си, и да бъде нечист до вечерта. </p>
<p id="v26"><sup><small>26</small></sup>  Всяко животно що има раздвоени копита, но не е с разцепени копита нито преживя, е нечисто за вас; всеки, който се допира до такова, ще бъде нечист. </p>
<p id="v27"><sup><small>27</small></sup>  И измежду всичките четвероноги животни, ония, които ходят на лапите си, ще бъдат нечисти за вас; всеки, който се допира до мършата им, ще бъде нечист до вечерта. </p>
<p id="v28"><sup><small>28</small></sup>  И който понесе мършата им нека изпере дрехите си, и да бъде нечист до вечерта; те са нечисти за вас. </p>
<p id="v29"><sup><small>29</small></sup>  Измежду пълзящите, които пълзят по земята, следните да бъдат нечисти за вас: невестулката, мишката, гущерът по видовете му, </p>
<p id="v30"><sup><small>30</small></sup>  ящерът, ящерицата, саврата, самиамитът, и хамелионът. </p>
<p id="v31"><sup><small>31</small></sup>  Тия са, които са нечисти за вас измежду всичките пълзящи; всеки, който се допира до мършата им, ще бъде нечист до вечерта. </p>
<p id="v32"><sup><small>32</small></sup>  И всяко нещо, върху което те биха паднали мъртви, ще бъде нечисто: било дървен съд, дреха, кожа, вретище, или какъв да е съд, който се употребява в работа, всеки трябва да тури във вода, и ще бъде нечист до вечерта; тогава ще бъде чист. </p>
<p id="v33"><sup><small>33</small></sup>  И ако някое от тях падне в някой пръстен съд, то всичко що е вътре в него ще бъде нечисто; а него да строшите </p>
<p id="v34"><sup><small>34</small></sup>  Всяка храна в него , която се яде, върху която се сипва вода, когато се сготви , ще бъде нечиста; и всяко питие, което се пие, във всеки такъв съд ще бъде нечисто. </p>
<p id="v35"><sup><small>35</small></sup>  Каквото и да било нещо, върху което би паднало нещо от мършата им, ще бъде нечисто; било пещ или огнище, трябва да се строшат; нечисти са и нечисти ще бъдат за вас. </p>
<p id="v36"><sup><small>36</small></sup>  Обаче извор или кладенец, гдето има събрана вода, ще си бъде чист; но каквото се допре до мършата на тия животни ще бъде нечисто. </p>
<p id="v37"><sup><small>37</small></sup>  Но ако падне нещо от мършата им върху някое семе за сеене, което ще се посее, то си е чисто </p>
<p id="v38"><sup><small>38</small></sup>  Обаче, ако са полели семето с вода, и падне нещо от мършата им на него, тогава е нечисто за вас. </p>
<p id="v39"><sup><small>39</small></sup>  Ако умре някое от животните, които бива да ядете, който се допре до мършата му, ще бъде нечист до вечерта. </p>
<p id="v40"><sup><small>40</small></sup>  И който яде от мършата му трябва да изпере дрехите си, и ще бъде нечист до вечерта; и който понесе мършата му нека изпере дрехите си, и ще бъде нечист до вечерта. </p>
<p id="v41"><sup><small>41</small></sup>  Всяка гадина, която пълзи по земята, е отвратителна; да ги не ядете. </p>
<p id="v42"><sup><small>42</small></sup>  Всичко, което се влачи по корема си, и всичко, което ходи на четири нозе, или всичко, което има много нозе, сиреч, всички гадини, които пълзят по земята, - тях да не ядете,защото са отвратителни. </p>
<p id="v43"><sup><small>43</small></sup>  Да се не омърсите с никакви пълзящи гадини, нито да се оскверните с тях, та да бъдете нечисти чрез тях. </p>
<p id="v44"><sup><small>44</small></sup>  Защото Аз съм Иеова вашият Бог; осветете се, прочее, и бъдете свети, понеже Аз съм свет; и да се не оскверните с никаква гадина пълзяща по земята. </p>
<p id="v45"><sup><small>45</small></sup>  Защото Аз съм Господ, който ви изведох из Египетската земя за да ви бъда Бог; бъдете, прочее, свети, защото Аз съм свет. </p>
<p id="v46"><sup><small>46</small></sup>  Това е законът за животните, за птиците, за всяко одушевено, което се движи във водите, и за всяко одушевено, което пълзи по земята, </p>
<p id="v47"><sup><small>47</small></sup>  за да правите разлика между чистото и нечистото, и между одушевеното, което бива да се яде, и одушевеното, което не бива да се яде. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/10">Левит - глава 10</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/12">Левит - глава 12</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 11:1-47 <i>Санкционирани от духовете табута</i>: <a href="/bg/The_Urantia_Book/89#p1_1">КУ 89:1.1</a>. </li>
  <li id="fn2"><a href="#cite2">↑</a> 11:7-8 <i>Табута за свинското месо</i>: <a href="/bg/The_Urantia_Book/89#p1_5">КУ 89:1.5</a>. </li>
</ol>
</div>
