<!--
title: Левит - глава 10
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Leviticus/9">Левит - глава 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Leviticus/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Leviticus/11">Левит - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Аароновите синове, Надав и Авиуд, взеха всеки кадилницата си, и като туриха в тях огън и на него туриха темян, принесоха чужд огън пред Господа, - нещо което им беше запретил. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  За това огън излезе от пред Господа и ги пояде; и умряха пред Господа. </p>
<p id="v3"><sup><small>3</small></sup>  Тогава рече Моисей на Аарона: Това е, което говори Господ, като каза: Аз ще се осветя в ония, които се приближават при Мене, и ще се прославя пред всичките люде. А Аарон мълчеше. </p>
<p id="v4"><sup><small>4</small></sup>  И Моисей повика Мисаила и Елисафана, синовете на Аароновия стрика Озиил и рече им: Пристъпете, вдигнете братята си отпред светилището и изнесете ги вън от стана. </p>
<p id="v5"><sup><small>5</small></sup>  Те, прочее, пристъпиха и ги изнесоха с хитоните им вън от стана, според както рече Моисей. </p>
<p id="v6"><sup><small>6</small></sup>  Тогава каза Моисей на Аарона и на синовете му Елеазара и Итамара: Главите си да не откриете, и дрехите си да не раздерете, за да не умрете и да не дойде гняв на цялото общество; но за изгарянето, което подклади Господ, нека плачат братята ви, целият Израилев дом. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  И да не излезете от входа на шатъра за срещане, за да не умрете; защото мирото за Господното помазване е на вас. И те направиха според както каза Моисей. </p>
<p id="v8"><sup><small>8</small></sup>  След това Господ говори на Аарона, казвайки: </p>
<p id="v9"><sup><small>9</small></sup>  Когато влизате в шатъра за срещане, да не пиете вино или спиртни питиета, ни ти ни синовете ти с тебе, за да не умрете; това ще бъде вечен закон във всичките ви поколения, </p>
<p id="v10"><sup><small>10</small></sup>  както за да разпознавате между свето и мръсно и между нечисто и чисто, </p>
<p id="v11"><sup><small>11</small></sup>  така и за да учите израилтяните всичките повеления, които Господ им е говорил чрез Моисея. </p>
<p id="v12"><sup><small>12</small></sup>  После Моисей каза на Аарона и на останалите му синове Елеазара и Итамара: Вземете хлебния принос, който е останал от Господните чрез огън жертви, и яжте го безквасен при олтара, защото е пресвет, </p>
<p id="v13"><sup><small>13</small></sup>  и трябва да го ядете на свето място; понеже това е твоето право и правото на синовете ти от Господните чрез огън жертви; защото така ми биде заповядано. </p>
<p id="v14"><sup><small>14</small></sup>  Също и гърдите на движимия принос и бедрото този за издигане трябва да ядете на чисто място, ти, синовете ти и дъщерите ти с тебе; защото това е дадено като твое право и право на синовете ти от жертвите на примирителните приноси на израилтяните. </p>
<p id="v15"><sup><small>15</small></sup>  Бедрото на приноса за издигане и гърдите на движимия да донасят заедно с жертвите чрез огън на тлъстината, за да ги подвижат за движим принос пред Господа; и ще бъде твое вечно право и право на синовете ти с тебе, според както заповяда Господ. </p>
<p id="v16"><sup><small>16</small></sup>  И Моисей търсеше грижливо козела на приноса за грях, но ето че беше изгорен; за това той се разгневи на Елеазара и Итамара, Аароновите останали синове, и рече: </p>
<p id="v17"><sup><small>17</small></sup>  Защо не ядохте приноса за грях на светото място, тъй като е пресвето, и ви е дадено за да отнемате беззаконието на обществото и да правите умилостивение за тях пред Господа? </p>
<p id="v18"><sup><small>18</small></sup>  Ето, кръвта му не се внесе вътре в светилището. Трябваше непременно да го ядете в светилището, както заповядах. </p>
<p id="v19"><sup><small>19</small></sup>  Но Аарон каза на Моисея: Ето, те принесоха днес приноса си за грях и всеизгарянето си пред Господа; и, като ми се случиха такива работи, ако бях ял днес приноса за грях, щеше ли да се види угодно на Господа? </p>
<p id="v20"><sup><small>20</small></sup>  И като чу това Моисей видя му се задоволително. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 10:6 <i>Бог на голям гняв, свиреп гняв</i>: <a href="/bg/The_Urantia_Book/142#p2_1">КУ 142:2.1</a>. </li>
  <li id="fn2"><a href="#cite2">↑</a> 10:1-2 <i>Страх от нарушаване на табутата</i>: <a href="/bg/The_Urantia_Book/89#p1_2">КУ 89:1.2</a>.  <i>Огън от боговете</i>: <a href="/bg/The_Urantia_Book/69#p6_6">КУ 69:6.6</a>. </li>
</ol>
</div>
