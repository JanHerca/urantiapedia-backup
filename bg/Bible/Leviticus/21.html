<!--
title: Левит - глава 21
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/20">Левит - глава 20</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/22">Левит - глава 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ рече още на Моисея: Говори на свещениците, Аароновите синове, и кажи им: Никой от вас да се не оскверни между людете си, заради мъртвец, </p>
<p id="v2"><sup><small>2</small></sup>  освен за близък сродник, сиреч , за майка си, за баща си, за сина си, за дъщеря си, или за брата си; </p>
<p id="v3"><sup><small>3</small></sup>  също и за сестра си девица, която е близка нему, и която не е била омъжена, заради нея може да се оскверни. </p>
<p id="v4"><sup><small>4</small></sup>  Като началник на людете си да се не оскверни така щото да стане мръсен. </p>
<p id="v5"><sup><small>5</small></sup>  Да не оплешат главата си, нито да бръснат краищата на брадата си, нито да правят порязвания по месата си. </p>
<p id="v6"><sup><small>6</small></sup>  Свети да бъдат на Бога си, и да не осквернят Името на Бога си; защото те принасят Господните чрез огън приноси, хляба на Бога си; затова, да бъдат свети. </p>
<p id="v7"><sup><small>7</small></sup>  Да не вземат жена, която е блудница или осквернена, нито да вземат жена напусната от мъжа си; защото свещеникът е свет на Бога си. </p>
<p id="v8"><sup><small>8</small></sup>  Прочее, да го накараш да бъде свет, защото той принася хляба на твоя Бог; свет да ти бъде; защото Аз Господ, Който ви освещавам, съм свет. </p>
<p id="v9"><sup><small>9</small></sup>  И ако дъщерята на някой свещеник се омърси с блудство, тя омърсява баща си; с огън да се изгори. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Но оня, който между братята си е велик свещеник, на чиято глава се е изляло мирото за помазване, и който се е посветил, за да облича свещените одежди, да не ткрива главата си, нито да раздира дрехите си, </p>
<p id="v11"><sup><small>11</small></sup>  нито да влиза при някой умрял, нито да се осквернява за баща си или за майка си; </p>
<p id="v12"><sup><small>12</small></sup>  нито да излиза от светилището или да осквернява светилището на Бога си; защото посвещаването чрез помазване с мирото на Бога му е станало на него. Аз съм Господ. </p>
<p id="v13"><sup><small>13</small></sup>  И той да вземе за жена девица; </p>
<p id="v14"><sup><small>14</small></sup>  вдовица, или напусната, или осквернена, или блудница да не взема; но девица от людете си да вземе за жена. </p>
<p id="v15"><sup><small>15</small></sup>  И тъй, да не осквернява потомството си между людете си; защото Аз съм Господ, Който го освещавам. </p>
<p id="v16"><sup><small>16</small></sup>  Господ говори още на Моисея, казвайки: </p>
<p id="v17"><sup><small>17</small></sup>  Говори на Аарона, като му речеш: Който от твоето потомство, във всичките им поколения, има недостатък, той да не пристъпва да принася хляб на Бога си. </p>
<p id="v18"><sup><small>18</small></sup>  Защото никой, който има недостатък, не бива да пристъпва: човек сляп, или куц, или със сплескан нос, или с нещо излишно, </p>
<p id="v19"><sup><small>19</small></sup>  или човек със строшена нога, или строшена ръка, </p>
<p id="v20"><sup><small>20</small></sup>  или гърбав, или завързляк, или с повредени очи, или със суха краста, или с лишаи, или килав. </p>
<p id="v21"><sup><small>21</small></sup>  Ни един човек от потомството на свещеника Аарона, който има недостатък, да не пристъпва за да принесе Господните чрез огън приноси; понеже има недостатък, ни бива да пристъпи да принесе хляба на Бога си. </p>
<p id="v22"><sup><small>22</small></sup>  От пресветите и от светите приноси нека яде хляба на Бога си; </p>
<p id="v23"><sup><small>23</small></sup>  но да не влиза до завесата нито да се приближава при олтара, понеже има недостатък, за да не омърсява светилищата Ми; защото Аз съм Господ, Който ги освещавам. </p>
<p id="v24"><sup><small>24</small></sup>  И тъй, Моисей каза това на Аарона и на синовете му, и на всичките израилтяни. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/20">Левит - глава 20</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/22">Левит - глава 22</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 21:9 <i>Изгори възрастната жена с огън</i>: <a href="/bg/The_Urantia_Book/70#p10_14">КУ 70:10.14</a>. </li>
</ol>
</div>
