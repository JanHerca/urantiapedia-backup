<!--
title: Левит - глава 6
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Leviticus/5">Левит - глава 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Leviticus/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Leviticus/7">Левит - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ още говори на Моисея, казвайки: <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  Ако някой съгреши и направи престъпление против Господа, като излъже ближния си за нещо поверено нему, или за залог, или чрез грабеж, или като онеправдае ближния си; </p>
<p id="v3"><sup><small>3</small></sup>  или намери изгубено нещо и излъже за него, като се закълне лъжливо; в каквото и да било нещо съгреши той между всички ония неща, които прави човек та с тях съгрешава, </p>
<p id="v4"><sup><small>4</small></sup>  тогава, ако е съгрешил и е виновен, нека повърне това, което е вземал с грабеж, или това, което е придобил с неправда, или повереното нему нещо, или изгубеното нещо, което е намерил, </p>
<p id="v5"><sup><small>5</small></sup>  или какво да е нещо за което се е заклел лъжливо; нека го повърне напълно и му притури една пета; в деня когато се намери виновен, нека го даде на онзи, на когото принадлежи. </p>
<p id="v6"><sup><small>6</small></sup>  При свещеника нека принесе Господу приноса си за престъпление, овен от стадото без недостатък, достатъчен , според твоята оценка, в принос за престъпление; </p>
<p id="v7"><sup><small>7</small></sup>  и свещеникът да направи умилостивение за него пред Господа, и ще му се прости за какво да било от всичко, което е сторил, чрез което е виновен. </p>
<p id="v8"><sup><small>8</small></sup>  Господ още говори на Моисея, казвайки: <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Заповядай на Аарона и на синовете му, като речеш: Ето законът за всеизгарянето: всеизгарянето да гори на олтара цялата нощ до заранта, и да се направи огънят върху олтара да гори на него непрекъснато. </p>
<p id="v10"><sup><small>10</small></sup>  Свещеникът да облече ленената си одежда и да носи ленени гащи на тялото си; и да дигне пепелта от всеизгарянето, което огънят е изгорил на олтарът, и да го тури при олтара. </p>
<p id="v11"><sup><small>11</small></sup>  Тогава да съблече одеждите си та да облече други одежди, и да изнесе пепелта вън от стана на чисто място. </p>
<p id="v12"><sup><small>12</small></sup>  А да се направи огънят, който е върху олтара, да гори на него непрекъснато; не бива да угасва; всяка заран свещеникът да тури дърва на него да горят, и да нарежда всеизгарянето на него, и да изгаря на него тлъстината на примирителните приноси. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Да се направи огънят да гори непрекъснато, на олтара; не бива да угасва. </p>
<p id="v14"><sup><small>14</small></sup>  Ето и законът за хлебния принос: Аароновите синове да го принасят пред Господа, пред олтара. </p>
<p id="v15"><sup><small>15</small></sup>  И свещеникът , като вземе от него една пълна шепа чисто брашно от хлебния принос и от дървеното му масло, и всичкия ливан, който е на хлебния принос, да ги изгори на олтара като негов спомен, за благоухание Господу. </p>
<p id="v16"><sup><small>16</small></sup>  А останалото от него да ядат Аарон и синовете му; безквасно да се яде на свето място; в двора на шатъра за срещане да го ядат. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Да се не пече с квас.От Моите приноси дадох им това за дял; пресвето е, както са приносът за грях и приносът за престъпление. </p>
<p id="v18"><sup><small>18</small></sup>  Всяко мъжко от Аароновите потомци да яде от него като свое вечно право от Господните чрез огън приноси, във всичките ви поколения; всеки, който се допре до тях, ще бъде свет. </p>
<p id="v19"><sup><small>19</small></sup>  Господ още говори на Моисея, казвайки: </p>
<p id="v20"><sup><small>20</small></sup>  Ето приносът, който Аарон и синовете му трябва да принасят Господу в деня, когато бъдат помазани: една десета от ефа чисто брашно за всегдашен хлебен принос, половината заран и половината вечер. </p>
<p id="v21"><sup><small>21</small></sup>  На тава да се сготви с дървено масло; сготвено да го донесеш; във вид на печени уломъци да принесеш хлебния принос за благоухание Господу. </p>
<p id="v22"><sup><small>22</small></sup>  Онзи от синовете му да го принесе, който ще стане помазан свещеник вместо него; вечен закон е да се изгаря цял за Господа. </p>
<p id="v23"><sup><small>23</small></sup>  Всеки хлебен принос, принесен от свещеника, да се изгаря цял; да се не яде. </p>
<p id="v24"><sup><small>24</small></sup>  Господ още говори на Моисея, казвайки: </p>
<p id="v25"><sup><small>25</small></sup>  Говори на Аарона и на синовете му, като речеш, Ето законът за приноса за грях: на мястото, гдето се коли всеизгарянето, да се закаля и приноса за грях пред Господа; пресвето е. </p>
<p id="v26"><sup><small>26</small></sup>  Свещеникът, който го принася за грях, да го яде; на свето място да се яде, в двора на шатъра за срещане. </p>
<p id="v27"><sup><small>27</small></sup>  Всичко, което се допре до месото му ще бъде свето; и ако някоя дреха се опръска от кръвта му опръсканото да се опере на свето място. </p>
<p id="v28"><sup><small>28</small></sup>  А пръстният съд, в който е било варено, да се строшава; но ако е било варено в меден съд, той да се затрива и да се мие с вода. </p>
<p id="v29"><sup><small>29</small></sup>  Всеки от мъжки пол между свещеническите семейства да яде от него; то е пресвето. </p>
<p id="v30"><sup><small>30</small></sup>  И никой принос за грях, от чиято кръв се внася в шатъра за срещане за да извърши умилостивение в светилището да се не яде; с огън да се изгаря. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 6:8-18 <i>Почистете прегрешенията</i>: <a href="/bg/The_Urantia_Book/90#p5_3">КУ 90:5.3</a>. </li>
  <li id="fn2"><a href="#cite2">↑</a> 6:16-18,29 <i>Ядене на жертви</i>: <a href="/bg/The_Urantia_Book/89#p4_10">КУ 89:4.10</a>. </li>
  <li id="fn3"><a href="#cite3">↑</a> 6:12-13 <i>Свещен огън</i>: <a href="/bg/The_Urantia_Book/69#p6_5">КУ 69:6.5</a>. </li>
  <li id="fn4"><a href="#cite4">↑</a> 6:1-30 <i>„Бог каза“</i>: <a href="/bg/The_Urantia_Book/156#p5_4">КУ 156:5.4</a>. </li>
</ol>
</div>
