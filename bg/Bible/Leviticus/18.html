<!--
title: Левит - глава 18
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/17">Левит - глава 17</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/19">Левит - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ говори още на Моисея, казвайки: </p>
<p id="v2"><sup><small>2</small></sup>  Говори на израилтяните, като им кажеш: Аз съм Иеова вашият Бог. </p>
<p id="v3"><sup><small>3</small></sup>  Да не правите, както правят в Египетската земя, гдето сте живели, и да не правите както правят в Ханаанската земя, в която Аз ви завеждам; и да не ходите по техните повеления. </p>
<p id="v4"><sup><small>4</small></sup>  А Моите съдби да правите, и Моите повеления да пазите, да ходите в тях. Аз съм Иеова вашият Бог. </p>
<p id="v5"><sup><small>5</small></sup>  Затова, пазете повеленията Ми, и съдбите Ми, чрез които, ако човек прави това, ще живее. Аз съм Иеова. </p>
<p id="v6"><sup><small>6</small></sup>  Никой да не приближи при никоя своя кръвна роднина, за да открие голотата й. Аз съм Иеова. </p>
<p id="v7"><sup><small>7</small></sup>  Голотата на баща си, тоест, голотата на майка си, да не откриеш; тя ти е майка; да не откриеш голотата й. </p>
<p id="v8"><sup><small>8</small></sup>  Голотата на бащината си жена да не откриеш; тя е голотата на баща ти. </p>
<p id="v9"><sup><small>9</small></sup>  Голотата на сестра си, бащината ти дъщеря, или майчината ти дъщеря, родена у дома или родена вън, - голотата на такива да не откриеш. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Голотата на синовата си дъщеря, или на дъщеря на дъщеря ти - тяхната голота да не откриеш; защото тяхната голота е твоя. </p>
<p id="v11"><sup><small>11</small></sup>  Голотата на дъщерята на бащината ти жена, родена от баща ти, (сестра ти е), - нейната голота да не откриеш. </p>
<p id="v12"><sup><small>12</small></sup>  Голотата на бащината си сестра да не откриеш; тя е близка роднина на баща ти. </p>
<p id="v13"><sup><small>13</small></sup>  Голотата на майчината си сестра да не откриеш, защото тя е близка роднина на майка ти. </p>
<p id="v14"><sup><small>14</small></sup>  Голотата на бащиния си брат да не откриеш, тоест , при жена му да се не приближиш; тя ти е стрина. </p>
<p id="v15"><sup><small>15</small></sup>  Голотата на снаха си да не откриеш; жена е на сина ти; нейната голота да не откриеш. </p>
<p id="v16"><sup><small>16</small></sup>  Голотата на братовата си жена да не откриеш; тя е голотата на брата ти </p>
<p id="v17"><sup><small>17</small></sup>  Голотата на жена и на дъщеря й да не откриеш, нито да вземеш дъщерята на сина й, или дъщеря на дъщеря й, за да откриеш голотата й; те са нейни близки роднини; това е нечестие. </p>
<p id="v18"><sup><small>18</small></sup>  И да не вземаш жена заедно със сестра й докато е жива другата, за да откриеш голотата й, та да й стане съперница. </p>
<p id="v19"><sup><small>19</small></sup>  При жена, когато е разлъчена, поради нечистотата си, да не приближиш да откриеш голотата й. </p>
<p id="v20"><sup><small>20</small></sup>  И с жената на ближния си да се не съвъкупиш та да се оскверниш с нея. </p>
<p id="v21"><sup><small>21</small></sup>  Никак да не посветиш от семето си на Молоха; нито да оскверниш името на своя Бог. Аз съм Иеова. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  С мъжко да не легнеш като с женско; това е гнусота. </p>
<p id="v23"><sup><small>23</small></sup>  И с никое животно да се не съвъкупиш та да се оскверниш с него, нито жена да застане пред животно, за да се съвъкупи с него; това е мърсота. </p>
<p id="v24"><sup><small>24</small></sup>  Не се осквернявай ни с едно от тия неща, защото с всички тия се оскверниха народите, които Аз изпъдих отпред вас. </p>
<p id="v25"><sup><small>25</small></sup>  Оскверни се и земята; за това въздавам върху нея беззаконието й, и земята избълва жителите си. </p>
<p id="v26"><sup><small>26</small></sup>  Вие, прочее, пазете повеленията Ми и съдбите Ми, и не правете ни една от тия гнусоти, ни туземец, ни зеселен между вас пришелец, </p>
<p id="v27"><sup><small>27</small></sup>  (защото всички тия гнусоти вършеха човеците, които са били преди вас на тая земя, та се оскверни земята) </p>
<p id="v28"><sup><small>28</small></sup>  за да не избълва и вас земята, когато я осквернявате, както избълва населението, което беше преди вас. </p>
<p id="v29"><sup><small>29</small></sup>  Защото, всеки който върши коя да е от тия гнусоти, - човеците, които ги вършат, ще се изтребят изсред людете си. </p>
<p id="v30"><sup><small>30</small></sup>  И тъй, пазете заръчванията Ми, и не вършете никой от тия гнусни обичаи, които са се вършили преди вас, та да се не оскверните в тях. Аз съм Иеова вашият Бог. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/17">Левит - глава 17</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/19">Левит - глава 19</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 18:21 <i>Конкуриращи се „богове“ Молох</i>: <a href="/bg/The_Urantia_Book/95#p1_3">КУ 95:1.3</a>.  <i>Почит към огъня</i>: <a href="/bg/The_Urantia_Book/85#p4_4">КУ 85:4.4</a>. </li>
  <li id="fn2"><a href="#cite2">↑</a> 18:9 <i>Забранени съюзи</i>: <a href="/bg/The_Urantia_Book/82#p5_4">КУ 82:5.4</a>. </li>
</ol>
</div>
