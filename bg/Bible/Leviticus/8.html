<!--
title: Левит - глава 8
description: 
published: true
date: 2022-10-6T9:45:13Z
tags: bible, bible—leviticus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/7">Левит - глава 7</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/9">Левит - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ още говори на Моисея, казвайки: </p>
<p id="v2"><sup><small>2</small></sup>  Вземи Аарона и синовете му с него, и одеждите, мирото за помазване, юнеца на приноса за грях, двата овена, и коша с безквасните; </p>
<p id="v3"><sup><small>3</small></sup>  и събери цялото общество при входа на шатъра за срещане. </p>
<p id="v4"><sup><small>4</small></sup>  И Моисей стори според както му заповяда Господ; и събра се обществото пред входа на шатъра за срещане. </p>
<p id="v5"><sup><small>5</small></sup>  Тогава рече Моисей на обществото: Ето какво заповяда Господ да направим: </p>
<p id="v6"><sup><small>6</small></sup>  Моисей, прочее, доведе Аарона и синовете му и ги изми с вода. </p>
<p id="v7"><sup><small>7</small></sup>  После го облече с хитона и го опаса с пояса, облече го с мантията, тури му ефода, препаса го с препаската на ефода, и го стегна с нея. </p>
<p id="v8"><sup><small>8</small></sup>  Тогава му тури нагръдника, и в нагръдника положи Урима и Тумима. </p>
<p id="v9"><sup><small>9</small></sup>  Положи и митрата на главата му, и отпреде на митрата закачи златната плочица, сиреч , светия венец, според както Господ бе заповядал на Моисея. </p>
<p id="v10"><sup><small>10</small></sup>  След това Моисей взе мирото за помазване, и като помаза скинията и всичко в нея, освети ги. </p>
<p id="v11"><sup><small>11</small></sup>  С него поръси и върху олтара седем пъти, и помаза олтара с всичките му прибори, и умивалника с подложката му, за да ги освети. </p>
<p id="v12"><sup><small>12</small></sup>  Тогава от мирото за помазание изля на главата на Аарона та го помаза, за да го освети. </p>
<p id="v13"><sup><small>13</small></sup>  После Моисей приведе Аароновите синове, облече ги с хитони, опаса ги с пояси, и тури им гъжви, според както Господ бе заповядал на Моисея. </p>
<p id="v14"><sup><small>14</small></sup>  След това приведе юнеца на приноса за грях; и Аарон и синовете му положиха ръцете си на главата на принесения за грях юнец. </p>
<p id="v15"><sup><small>15</small></sup>  И закла го; и Моисей взе кръвта и с пръстта си тури я на роговете на олтара наоколо та очисти олтара, а останалото от кръвта изля в подножието на олтара; така го освети за да направи умилостивение за него. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  После взе всичката тлъстина, която е върху вътрешностите, булото на дроб, и двата бъбрека с тлъстината им, и Моисей ги изгори на олтара. </p>
<p id="v17"><sup><small>17</small></sup>  А юнеца, кожата му, месото му, и изверженията му изгори на огън вън от стана, според както Господ бе заповядал на Моисея. </p>
<p id="v18"><sup><small>18</small></sup>  След това приведе овена за всеизгаряне; и Аарон и синовете му положиха ръцете си на главата на овена. </p>
<p id="v19"><sup><small>19</small></sup>  И закла го; и Моисей поръси олтара наоколо с кръвта. </p>
<p id="v20"><sup><small>20</small></sup>  И насече овена на късове; и Моисей изгори главата, късовете, и тлъстината. </p>
<p id="v21"><sup><small>21</small></sup>  А вътрешностите и нозете изми с вода; и Моисей изгори на олтара целия овен; това беше всеизгаряне за благоухание, жертва чрез огън Господу, според както Господ бе заповядал на Моисея. </p>
<p id="v22"><sup><small>22</small></sup>  Тогава приведе другия овен, овенът на посвещението; и Аарон и синовете му положиха ръцете си на главата на овена. </p>
<p id="v23"><sup><small>23</small></sup>  И закла го; и Моисей взе от кръвта му и тури я на края на дясното ухо на Аарона, на палеца на дясната му ръка, и на палеца на дясната му нога. </p>
<p id="v24"><sup><small>24</small></sup>  Приведе и Аароновите синове; и Моисей тури от кръвта на края на дясното им ухо, на палеца на дясната им ръка, и на палеца на дясната им нога; и с кръвта Моисей поръси олтара наоколо. </p>
<p id="v25"><sup><small>25</small></sup>  После взе тлъстината и опашката, всичката тлъстина върху вътрешностите, булото на дроба, двата бъбрека с тлъстината им, и дясното бедро; </p>
<p id="v26"><sup><small>26</small></sup>  взе и от коша с безквасните, който беше пред Господа, една безквасна пита, един хляб омесен с дървено масло, и една кора, та ги тури на тлъстината и на дясното бедро; </p>
<p id="v27"><sup><small>27</small></sup>  и като тури всичкото това в ръцете на Аарона и в ръцете на синовете му, подвижи ги за движим принос пред Господа. </p>
<p id="v28"><sup><small>28</small></sup>  После Моисей ги взе от ръцете им и ги изгори на олтара върху всеизгарянето; това беше жертва на посвещение за благоухание; това беше жертва чрез огън Господу. </p>
<p id="v29"><sup><small>29</small></sup>  Моисей взе и гредите та ги подвижи за движим принос пред Господа; това беше Моисеевия дял от овена на посвещаването, според както Господ беше заповядал на Моисея. </p>
<p id="v30"><sup><small>30</small></sup>  После Моисей взе от мирото за помазване и от кръвта, която беше върху олтара, та поръси Аарона и одеждите му, и синовете му и одеждите на синовете му, с него; така освети Аарона и одеждите му, и синовете му и одеждите на синовете му с него. </p>
<p id="v31"><sup><small>31</small></sup>  Тогава каза Моисей на Аарона и на синовете му: Сварете месото при входа на шатъра за срещане, и там го яжте с хляба, който е в коша на посвещаването, както ми биде заповядано когато Господ ми рече: Аарон и синовете му да ги ядат. </p>
<p id="v32"><sup><small>32</small></sup>  А колкото остава от месото и от хляба да изгорите в огъня. </p>
<p id="v33"><sup><small>33</small></sup>  И да не излизате от входа на шатъра за срещане за седем дена, преди да са се изпълнили дните на посвещаването ви; защото през седем дена ще става посвещаването ви. </p>
<p id="v34"><sup><small>34</small></sup>  Според както Господ заповяда да се върши, така и е било извършено днес, за да стане умилостивение за вас. </p>
<p id="v35"><sup><small>35</small></sup>  И през тия седем дена да седите пред входа на шатъра за срещане, денем и нощем, та да пазите Господните заръчвания, за да не умрете; защото така ми биде заповядано. </p>
<p id="v36"><sup><small>36</small></sup>  И Аарон и синовете му извършиха всичко що Господ заповяда чрез Моисея. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Leviticus/7">Левит - глава 7</a></td>
        <td><a href="/bg/Bible/Leviticus/Index">Индекс</a></td>
        <td><a href="/bg/Bible/Leviticus/9">Левит - глава 9</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 8:15 <i>Пречистете олтара</i>: <a href="/bg/The_Urantia_Book/90#p5_3">КУ 90:5.3</a>. </li>
</ol>
</div>
