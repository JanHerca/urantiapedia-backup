<!--
title: Левит - глава 3
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Leviticus/2">Левит - глава 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Leviticus/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Leviticus/4">Левит - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ако приносът му е примирителна жертва и го принесе от чердата, то, било че принесе пред Господа мъжко или женско, трябва да бъде без недостатък. </p>
<p id="v2"><sup><small>2</small></sup>  Нека положи ръката си на главата на приноса си и нека го заколи при входа на шатъра за срещане; а свещениците, Аароновите синове, да поръсят олтара наоколо с кръвта. </p>
<p id="v3"><sup><small>3</small></sup>  И от примирителната жертва нека принесе в жертва чрез огън Господу тлъстината, която покрива вътрешностите, и всичката тлъстина, която е върху вътрешностите, </p>
<p id="v4"><sup><small>4</small></sup>  двата бъбрека с тлъстината, която е около тях към кръста, и булото на дроба, (което ще извади до бъбреците); </p>
<p id="v5"><sup><small>5</small></sup>  и Аароновите синове да изгорят всичко това на олтара, над всеизгарянето, което е върху дървата на огъня; това е жертва чрез огън, благоуханна Господу. </p>
<p id="v6"><sup><small>6</small></sup>  И ако приносът му за примирителна жертва Господу е от стадото, било че принесе мъжко или женско, трябва да е без недостатък. </p>
<p id="v7"><sup><small>7</small></sup>  Ако принесе агне, нека го принесе пред Господа. </p>
<p id="v8"><sup><small>8</small></sup>  Като положи ръката си на главата на приноса си, нака го заколи пред шатъра за срещане; а Аароновите синове да поръсят олтара наоколо с кръвта му. </p>
<p id="v9"><sup><small>9</small></sup>  И от примирителния принос нека принесе в жертва чрез огън Господу тлъстината му, цялата опашка, (която да извади чак от гръбнака), тлъстината, която покрива вътрешностите, и всичката тлъстина, която е върху вътрешностите, </p>
<p id="v10"><sup><small>10</small></sup>  двата бъбрека с тлъстината, която е около тях към кръста, и булото на дроба, (което да извади до бъбреците); </p>
<p id="v11"><sup><small>11</small></sup>  и свещеникът да ги изгори на олтара; това е храна пожертвувана чрез огън Господу. </p>
<p id="v12"><sup><small>12</small></sup>  А ако приносът му е от коза, то да я принесе пред Господа. </p>
<p id="v13"><sup><small>13</small></sup>  Като положи ръката си на главата й, нека я заколи пред шатъра за срещане; а Аароновите синове да поръсят олтара наоколо с кръвта й. </p>
<p id="v14"><sup><small>14</small></sup>  И от нея нека принесе за жертва чрез огън Господу, тлъстината, която покрива вътрешностите, и всичката тлъстина, която е върху вътрешностите, </p>
<p id="v15"><sup><small>15</small></sup>  двата бъбрека с тлъстината, която е около тях към кръста, и булото на дроба, (което да извади до бъбреците); </p>
<p id="v16"><sup><small>16</small></sup>  и свещеникът да ги изгори на олтара. Това е храна пожертвувана чрез огън за благоухание; всичката тлъстина принадлежи на Господа. </p>
<p id="v17"><sup><small>17</small></sup>  Вечен закон ще бъде във всичките ви поколения, във всичките ви жилища, да не ядете нито тлъстина, нито кръв. <sup id="cite1"><a href="#fn1">[1]</a></sup></p>
<h2>препратки</h2>
<div>
<ol>
  <li id="fn1"><a href="#cite1">↑</a> 3:17 <i>Табу върху животинските мазнини</i>: <a href="/bg/The_Urantia_Book/86#p5_11">КУ 86:5.11</a>. </li>
</ol>
</div>
