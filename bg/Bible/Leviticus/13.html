<!--
title: Левит - глава 13
description: 
published: true
date: 2023-11-8T20:7:31Z
tags: bible, bible—leviticus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Leviticus/12">
          <span class="mdi mdi-arrow-left-drop-circle"></span><span class="pl-2">Левит - глава 12</span>
        </a>
        </td>
        <td>
        <a href="/bg/Bible/Leviticus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Leviticus/14">
          <span class="pr-2">Левит - глава 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ още говори на Моисея и на Аарона, казвайки: </p>
<p id="v2"><sup><small>2</small></sup>  Когато човек има по кожата на месата си оток, или краста, или лъскаво петно, и се обърне на рана от проказа върху кожата на месата му, тогава да се заведе при свещеника Аарона, или при един от свещениците, негови синове. </p>
<p id="v3"><sup><small>3</small></sup>  И свещеникът да прегледа раната върху кожата на месата: ако влакната на раната са побелели, и раната се вижда по-дълбоко от кожата на месата му, това е рана от проказа; и свещеникът, като го прегледа, нека го обяви за нечист. </p>
<p id="v4"><sup><small>4</small></sup>  Но ако лъскавото петно върху кожата на месата му е бяло, и не изглежда да е по-дълбоко от кожата, и влакната му не са побелели, тогава свещеникът да затвори за седем деня онзи, който има раната. </p>
<p id="v5"><sup><small>5</small></sup>  А на седмия ден свещеникът да го прегледа; и, ето, ако види, че раната е в застой, и раната не се е разпростряла по кожата, тогава свещеникът да го затвори за още седем дена; </p>
<p id="v6"><sup><small>6</small></sup>  и на седмия ден свещеникът пак да прегледа; и, ето, ако раната е завехнала, и раната на се е разпростряла по кожата, тогава свещеникът да го обяви за чист; това е краста; болният нека изпере дрехите си, и ще бъде чист. </p>
<p id="v7"><sup><small>7</small></sup>  Но ако, подир явяването му пред свещеника за очистването си, крастата се разпростира много по кожата, той трябва да се яви пак при свещеника, </p>
<p id="v8"><sup><small>8</small></sup>  и ако види свещеникът, че крастата се е разпростряла по кожата, тогава свещеникът да го обяви за нечист; това е проказа. </p>
<p id="v9"><sup><small>9</small></sup>  Когато човек има рана от проказа, нека бъде заведен при свещеника; </p>
<p id="v10"><sup><small>10</small></sup>  и свещеникът да прегледа, и, ето, ако има бял оток на кожата и влакната са побелели, и има живо месо в отока, </p>
<p id="v11"><sup><small>11</small></sup>  тогава е стара проказа по кожата на месата му; свещеникът трябва да го обяви за нечист; да не го затвори, защото е нечист. </p>
<p id="v12"><sup><small>12</small></sup>  Но ако, до колкото се вижда на свещеника, проказата се е разпростряла много по кожата, и проказата е покрила цялата кожа на болния с раната, от главата до нозете му, </p>
<p id="v13"><sup><small>13</small></sup>  тогава свещеникът да прегледа, и, ето, ако проказата е покрила всичките му меса, нека обяви за чист, онзи, който има раната; понеже тя цяла е побеляла, той е чист. </p>
<p id="v14"><sup><small>14</small></sup>  Но щом се появи на него живо месо, ще бъде нечист; </p>
<p id="v15"><sup><small>15</small></sup>  свещеникът, като прегледа живото месо, нека го обяви за нечист; живото месо е нечисто; това е проказа. </p>
<p id="v16"><sup><small>16</small></sup>  Или пък ако живото месо пак се промени и побелее, нека дойде при свещеника; </p>
<p id="v17"><sup><small>17</small></sup>  и, ето, когато го прегледа свещеникът, ако раната е побеляла, тогава свещеникът да обяви за чист онзи, който има раната; той е чист. </p>
<p id="v18"><sup><small>18</small></sup>  Ако на кожата на някого по месата му има цирей, който е оздравял, </p>
<p id="v19"><sup><small>19</small></sup>  и ако на мястото на цирея се е появил бял оток, или лъскаво бяло червеникаво петно, такъв да се покаже на свещеника; </p>
<p id="v20"><sup><small>20</small></sup>  и свещеникът да прегледа, и ето, ако изглежда да е по-дълбоко от кожата, и влакната му са побелели, тогова свещеникът да го обяви за нечист: това е рана от проказа, която е избухнала в цирея. </p>
<p id="v21"><sup><small>21</small></sup>  Но ако, като я прегледа свещеникът, ето, няма бели влакна в нея, и не е по-дълбоко от кожата, и е завехнала, тогава свещеникът да го затвори за седем дена; </p>
<p id="v22"><sup><small>22</small></sup>  и ако се разпростира много по кожата, тогава свещеникът да го обяви за нечист; това е язва </p>
<p id="v23"><sup><small>23</small></sup>  Но ако лъскавото петно остава на мястото си, и не се е разпростряло, това е белег от цирея; свещеникът нека го обяви за чист. </p>
<p id="v24"><sup><small>24</small></sup>  Или, ако на кожата на месата на някого има място изгорено от огън, и живото месо на изгореното стане лъскаво, бяло червеникаво, или бяло петно, </p>
<p id="v25"><sup><small>25</small></sup>  тогава свещеникът да го прегледа, и, ето, ако влакната на лъскавото петно са побелели, и то изглежда да е по-дълбоко от кожата, това е проказа, която е избухнала в изгореното; свещеникът да го обяви за нечист; това е язва на проказа. </p>
<p id="v26"><sup><small>26</small></sup>  Но ако, като го прегледа свещеникът, ето, няма бели влакна в лъскавото петно, и не е по-дълбоко от кожата, но е завехнало, тогава свещеникът да го затвори за седем дена; </p>
<p id="v27"><sup><small>27</small></sup>  и не седмия ден свещеникът да го прегледа; ако то се е разпростряло много по кожата, тогава свещеникът да го обяви за нечист; това е язва на проказа. </p>
<p id="v28"><sup><small>28</small></sup>  Но ако лъскавото петно си стои на мястото, и не се е разпростряло по кожата, но е завехнало, това е оток от изгореното; свещеникът да го обяви за чист, понеже е белег от изгореното. </p>
<p id="v29"><sup><small>29</small></sup>  Ако мъж или жена има рана на главата или на брадата, </p>
<p id="v30"><sup><small>30</small></sup>  то свещеникът да прегледа раната; и, ето, ако тя изглежда да е по-дълбоко от кожата, и в нея има тънки руси влакна, то свещеникът да го обяви за нечист; това е кел, проказа на главата или на брадата. </p>
<p id="v31"><sup><small>31</small></sup>  Но ако, като прегледа свещеникът раната от кела, ето, тя не изглежда да е по-дълбока от кожата, и няма черни влакна по нея, тогава свещеникът да затвори за седем дена онзи, който има раната от кела; </p>
<p id="v32"><sup><small>32</small></sup>  и на седмия ден свещеникът да прегледа раната; и, ето, ако не се е разпрострял келът, и няма в него руси влакна, и келът не изглежда да е по-дълбоко от кожата, </p>
<p id="v33"><sup><small>33</small></sup>  такъв да се обръсне, но без да обръсне келевото, и свещеникът да затвори келевия още седем дена. </p>
<p id="v34"><sup><small>34</small></sup>  А на седмия ден свещеникът да прегледа кела; и, ето, ако келът не се е разпрострял по кожата, и изглежда да не е по-дълбок от кожата, тогава свещеникът да го обяви за чист; и такъв да изпере дрехите си, и ще бъде чист. </p>
<p id="v35"><sup><small>35</small></sup>  Обаче, ако подир очистването му, келът се разпростре много по кожата, </p>
<p id="v36"><sup><small>36</small></sup>  тогава свещеникът да го прегледа; и ако келът се е разпрострял по кожата, свещеникът да не търси руси влакна, човекът е нечист. </p>
<p id="v37"><sup><small>37</small></sup>  Но ако му се вижда, че келът е в застой, и черни влакна са поникнали по него, келът е оздравял, човекът е чист; свещеникът да го обяви за чист. </p>
<p id="v38"><sup><small>38</small></sup>  Ако мъж или жена има по кожата на месата си бели лъскави петна, </p>
<p id="v39"><sup><small>39</small></sup>  то свещеникът да прегледа; и, ето, ако лъскавите петна по кожата на месата им са белезникави, лишай е избухнал по кожата; човекът си е чист. </p>
<p id="v40"><sup><small>40</small></sup>  Ако някому е окапала косата от главата, такъв е плешив, но пак е чист. </p>
<p id="v41"><sup><small>41</small></sup>  Ако е окапала косата му от предната част на главата му, той е полуплешив, но пак е чист. </p>
<p id="v42"><sup><small>42</small></sup>  Но ако по плешивото или по полуплешивото място има бяла, червеникава рана, това е проказа, която е избухнала в плешивото или полуплешивото му място. </p>
<p id="v43"><sup><small>43</small></sup>  Свещеникът нека го прегледа; и, ето, ако отокът на раната в плешивото или полуплешивото му място е бял червеникав, подобен на изгледа на проказата по кожата на месата, </p>
<p id="v44"><sup><small>44</small></sup>  той е прокажен човек, нечист е; свещеникът непременно да го обяви за нечист; той има раната на главата си. </p>
<p id="v45"><sup><small>45</small></sup>  Дрехите на прокажения, който има тая рана, да се раздерат, и главата му да бъде непокрита, а нека покрие устните си и нека вика: Нечист! нечист! <sup id="cite1"><a href="#fn1">[1]</a></sup></p>
<p id="v46"><sup><small>46</small></sup>  През всичкото време до когато бъде раната на него той ще бъде нечист; нечист е той; нека седи отлъчен; вън от стана да бъде жилището му. </p>
<p id="v47"><sup><small>47</small></sup>  Ако заразата на проказата бъде в дреха, във вълнена дреха или в ленена дреха, </p>
<p id="v48"><sup><small>48</small></sup>  било в основата или в вътъка, ленен или вълнен, или в кожа, или в какво да е кожено нещо, </p>
<p id="v49"><sup><small>49</small></sup>  и ако заразата е зеленикава или червеникава в дрехата, или в кожата, било в основата или във вътъка, или в коя да е кожена вещ, това е зараза от проказа и трябва да се покаже на свещеника. </p>
<p id="v50"><sup><small>50</small></sup>  Свещеникът нека прегледа заразата и затвори за седем дена онова, което има заразата; </p>
<p id="v51"><sup><small>51</small></sup>  а на седмия ден да прегледа заразата; ако заразата се е разпростряла по дрехата, било по основата или по вътъка, или по кожата, в кожата, заразата е люта проказа; това е нечисто. </p>
<p id="v52"><sup><small>52</small></sup>  Да изгори дрехата, в която е заразата, било в основата или във вътъка, вълнена дреха или ленена, или каква да е заразена кожена вещ; защото е люта проказа; с огън да се изгори. </p>
<p id="v53"><sup><small>53</small></sup>  Но ако, като прегледа свещеникът, ето, заразата не се е разпростряла по дрехата, било по основата, или по вътъка, или по каква да е кожена вещ, </p>
<p id="v54"><sup><small>54</small></sup>  то свещеникът да заповяда да изперат онова, което е заразено, и да го затвори още за седем дена. </p>
<p id="v55"><sup><small>55</small></sup>  Тогава, след изпирането, нека прегледа свещеникът заразата; ако заразата не се е разпростряла, тая вещ е нечиста; с огън да я изгориш; проказата е люта, била тя от вътрешната страна или от външната. </p>
<p id="v56"><sup><small>56</small></sup>  Но ако прегледа свещеникът, и, ето, след изпирането, заразата е завехнала, то да я отдере от дрехата, или от кожата, било от основата или от вътъка. </p>
<p id="v57"><sup><small>57</small></sup>  Ако пък заразата още се яви на дрехата, било на основата или вътъка, или на кой да е кожена вещ, проказа е избухнала; с огън да изгориш онова, което е заразено. </p>
<p id="v58"><sup><small>58</small></sup>  И ако заразата се заличи от дрехата, било основата или вътъка, или от коя да е кожена вещ, която ще изпереш, тогава нека се изпере още веднъж, и ще бъде чиста. </p>
<p id="v59"><sup><small>59</small></sup>  Това е законът за заразата на проказата във вълнена или ленена дреха, било в основата или вътъка, или в коя да е кожена вещ, според който да се обявява за чиста или нечиста. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Leviticus/12">
          <span class="mdi mdi-arrow-left-drop-circle"></span><span class="pl-2">Левит - глава 12</span>
        </a>
        </td>
        <td>
        <a href="/bg/Bible/Leviticus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Leviticus/14">
          <span class="pr-2">Левит - глава 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 13:45 <i>Ритуална изповед: нечист</i>: <a href="/bg/The_Urantia_Book/89#p2_5">КУ 89:2.5</a>. </li>
</ol>
</div>
