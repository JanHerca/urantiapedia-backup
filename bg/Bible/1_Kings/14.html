<!--
title: 3 Царе - глава 14
description: 
published: true
date: 2023-11-8T20:7:31Z
tags: bible, bible—1 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/1_Kings/13">
          <span class="mdi mdi-arrow-left-drop-circle"></span><span class="pl-2">3 Царе - глава 13</span>
        </a>
        </td>
        <td>
        <a href="/bg/Bible/1_Kings/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/1_Kings/15">
          <span class="pr-2">3 Царе - глава 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  В онова време се разболя Авия, Еровоамовият син. </p>
<p id="v2"><sup><small>2</small></sup>  И Еровоам каза на жена си: Стани, моля, предреши се така, щото да не познаят, че си Еровоамовата жена, и иди в Сило; ето там е пророк Ахия, който ми каза, че ще царувам над тия люде. </p>
<p id="v3"><sup><small>3</small></sup>  Вземи със себе си десет хляба, сухари и едно гърне мед та иди при него; той ще ти яви какво ще стане на детето. </p>
<p id="v4"><sup><small>4</small></sup>  И тъй, Еровоамовата жена стори така; тя стана та отиде в Сило, и дойде в Ахиевата къща. А Ахия не можеше да вижда, защото очите му бяха се помрачили от старостта му. </p>
<p id="v5"><sup><small>5</small></sup>  А Господ беше рекъл на Ахия: Ето, Еровоамовата жена иде да се допита до тебе за сина си, защото е болен. Така и така да й кажеш; защото, когато влезе, ще се престори на друга. </p>
<p id="v6"><sup><small>6</small></sup>  И тъй, като чу Ахия стъпването на нозете й като влизаше във вратата, рече: Влез, Еровоамова жено; защо се преструваш на друга? Но аз съм пратен при тебе с тежки известия. </p>
<p id="v7"><sup><small>7</small></sup>  Иди, кажи на Еровоама: Така казва Господ Израилевият Бог: Понеже Аз те издигнах отсред людете, и те поставих вожд на людете Си Израиля, </p>
<p id="v8"><sup><small>8</small></sup>  и, като откъснаха царството от Давидовия дом, дадоха го на тебе, но пак ти не биде както слугата Ми Давида, който опази заповедите Ми и като Ме следва с цялото си сърце, за да върши само онова, което е пред Мене, </p>
<p id="v9"><sup><small>9</small></sup>  но ти надмина в зло всички, които са били преди тебе, защото отиде и си направи други богове и леяни идоли, та Ме разгневи и отхвърли зад гърба си, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  затова, ето, ще докарам зло на Еровоамовия дом, и ще изтребя от Еровоамовия род всеки от мъжки пол, както малолетния, така пълнолетния в Израиля, и ще измета Еровоамовия дом, както някой измита тора, догде не остане нищо. </p>
<p id="v11"><sup><small>11</small></sup>  Който от Еровоамовия род умре в града, него кучетата ще изядат; а който умре в полето, въздушните птици ще го изядат; защото Господ каза това. </p>
<p id="v12"><sup><small>12</small></sup>  Ти, прочее, остани, иди у дома си; и като влязат нозете ти в града, детето ще умре. </p>
<p id="v13"><sup><small>13</small></sup>  Целият Израил ще го оплаче, и ще го погребат; защото само то от Еровоамовия род ще се положи в гроб, понеже в него измежду Еровоамовия дом се намери нещо добро пред Господа Израилевия Бог. </p>
<p id="v14"><sup><small>14</small></sup>  А Господ ще си въздигне цар над Израиля, който ще изтреби Еровоамовия дом в оня ден; но що? даже и сега! </p>
<p id="v15"><sup><small>15</small></sup>  И Господ ще порази Израиля като тръст, която се клати у водата; и ще изкорени Израиля из тая добра земя, която е дал на бащите им, и ще ги разпръсне оттатък реката Евфрат , понеже направиха ашерите си та разгневиха Господа. </p>
<p id="v16"><sup><small>16</small></sup>  И ще предадете Израиля поради греховете, с които Еровоам съгреши, и с които направи Израиля да съгреши. </p>
<p id="v17"><sup><small>17</small></sup>  Тогава Еровоамовата жена стана та си отиде, и дойде в Терса; и като стъпи на прага на къщната врата , детето умря. </p>
<p id="v18"><sup><small>18</small></sup>  И целият Израил го оплака, и погребаха го, според словото, което Господ говори чрез слугата Си пророка Ахия. </p>
<p id="v19"><sup><small>19</small></sup>  А останалите дела на Еровоама, как воюва и как царува, ето, те са написани в Книгата на летописите на Израилевите царе. </p>
<p id="v20"><sup><small>20</small></sup>  Времето, през което Еровоам царуваше, беше двадесет и две години; и той заспа с бащите си, и вместо него се възцари син му Надав. </p>
<p id="v21"><sup><small>21</small></sup>  А Ровоам, Соломоновият син царуваше над Юда. Ровоам бе на четиридесет и една година, когато стана цар, и царува седемнадесет години в Ерусалим, града, който Господ бе избрал измежду всичките Израилеви племена за да настани името Си там. Името на майка му, амонката, бе Наама. </p>
<p id="v22"><sup><small>22</small></sup>  А Юда върши зло пред Господа; и раздразниха Го до ревнуване с извършените си грехове, които бяха повече от всичко, що бяха извършили бащите им. </p>
<p id="v23"><sup><small>23</small></sup>  Защото и те си издигнаха високи места и кумири и ашери на всеки висок хълм и под всяко зелено дърво. </p>
<p id="v24"><sup><small>24</small></sup>  Още в земята имаше мъжеложци, които постъпваха според всичките мерзости на народите, които Господ беше изгонил отпред израилтяните. </p>
<p id="v25"><sup><small>25</small></sup>  И в петата година от Ровоамовото царуване, египетският цар Сисак дойде против Ерусалим, </p>
<p id="v26"><sup><small>26</small></sup>  та отнесе съкровищата на Господния дом и съкровищата на царската къща; отнесе всичко; отнесе още всички златни щитове, които Соломон бе направил. </p>
<p id="v27"><sup><small>27</small></sup>  А вместо тях цар Ровоам направи медни щитове и ги предаде в ръцете на началниците на телохранителите, които пазеха вратата и царската къща. </p>
<p id="v28"><sup><small>28</small></sup>  И когато влизаше царят в Господния дом, телохранителите ги държаха: после пак ги занасяха в залата на телохранителите. </p>
<p id="v29"><sup><small>29</small></sup>  А останалите дела на Ровоама, и всичко що извърши, не са ли написани в Книгата на летописите на Юдовите царе? </p>
<p id="v30"><sup><small>30</small></sup>  А между Ровоама и Еровоама имаше постоянна война. </p>
<p id="v31"><sup><small>31</small></sup>  И Ровоам заспа с бащите си, и погребан биде с бащите си в Давидовия град. Името на майка му, амонката, бе Наама. А вместо него се възцари син му Авия. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/1_Kings/13">
          <span class="mdi mdi-arrow-left-drop-circle"></span><span class="pl-2">3 Царе - глава 13</span>
        </a>
        </td>
        <td>
        <a href="/bg/Bible/1_Kings/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/1_Kings/15">
          <span class="pr-2">3 Царе - глава 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 14:9 <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>. </li>
</ol>
</div>
