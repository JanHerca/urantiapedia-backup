<!--
title: 3 Царе - глава 12
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Kings/11">3 Царе - глава 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Kings/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Kings/13">3 Царе - глава 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Ровоам отиде в Сихем; защото в Сихем беше се стекъл целият Израил, за да го направи цар. </p>
<p id="v2"><sup><small>2</small></sup>  И Еровоам, Наватовият син, който бе още в Египет, гдето бе побягнал от присъствието на цар Соломона, когато чу това, остана в Египет. </p>
<p id="v3"><sup><small>3</small></sup>  Но пратиха та го повикаха. Тогава Еровоам и цялото Израилево общество дойдоха та говориха на Ровоама, като рекоха: </p>
<p id="v4"><sup><small>4</small></sup>  Баща ти направи непоносим хомота ни; сега, прочее, ти олекчи жестокото ни работене на баща ти и тежкия хомот, който наложи върху нас, и ще ти работим. </p>
<p id="v5"><sup><small>5</small></sup>  А той им рече: Идете си, чакайте за три дена; после се върнете при мене. И людете си отидоха. </p>
<p id="v6"><sup><small>6</small></sup>  Тогава цар Ровоам се съветва със старейшините, които бяха служители пред баща му Соломона, когато беше още жив, и им каза: Как ме съветвате да отговоря на тия люде? </p>
<p id="v7"><sup><small>7</small></sup>  Те му говориха казвайки: Ако станеш днес слуга на тия люде, да им слугуваш, и им отговориш като им продумаш благи думи, тогава те ще ти бъдат слуги за винаги. </p>
<p id="v8"><sup><small>8</small></sup>  Но той отхвърли съвета, който старейшините му дадоха, та се съветва с младите си служители, които бяха пораснали заедно с него. </p>
<p id="v9"><sup><small>9</small></sup>  Рече им: Как ме съветвате вие да отговорим на тия люде, които ми говориха, казвайки; Олекчи хомота, който баща ти наложи върху нас? </p>
<p id="v10"><sup><small>10</small></sup>  И младежите, които бяха пораснали заедно с него, му отговориха, казвайки: Така да кажеш на тия люде, които ти говориха казвайки: Баща ти направи тежък хомота ни, но ти да ни го олекчиш, - така да им речеш: Малкият ми пръст ще бъде по-дебел от бащиния ми кръст. </p>
<p id="v11"><sup><small>11</small></sup>  Сега, ако баща ми ви е товарил с тежък хомот, то аз ще направя още по-тежък хомота ви; ако баща ми ви е наказвал с бичове, то аз ще ви наказвам със скорпии. </p>
<p id="v12"><sup><small>12</small></sup>  Тогава Еровоам и всичките люде дойдоха при Ровоама на третия ден, според както царят бе говорил, казвайки: Върнете се при мене на третия ден. </p>
<p id="v13"><sup><small>13</small></sup>  И царят отговори на людете остро, като остави съвета, който старейшините му дадоха, </p>
<p id="v14"><sup><small>14</small></sup>  и говори им по съвета на младежите та каза: Баща ми направи тежък хомота ви, но аз ще приложа на хомота ви; баща ми ви наказа с бичове, но аз ще ви накажа със скорпии. </p>
<p id="v15"><sup><small>15</small></sup>  Така царят не послуша людете; защото това нещо стана от Господа, за да изпълни словото, което Господ бе Говорил чрез силонеца Ахия на Еровоама Наватовия син. </p>
<p id="v16"><sup><small>16</small></sup>  А като видя целият Израил, че царят не ги послуша, людете в отговор на царя рекоха: Какъв дял имаме ние в Давида? Никакво наследство нямаме в Есеевия син! В шатрите си Израилю! Промишлявай сега, Давиде за дома си. </p>
<p id="v17"><sup><small>17</small></sup>  А колкото за израилтяните, които живееха в Юдовите градове, Ровоам царуваше над тях. </p>
<p id="v18"><sup><small>18</small></sup>  Тогава цар Ровоам прати при израилтяните Адорама, който бе над набора; но целият Израил го биха с камъни, та умря. Затова цар Ровоам побърза да се качи на колесницата си, за да побегне в Ерусалим. </p>
<p id="v19"><sup><small>19</small></sup>  Така Израил въстана против Давидовия дом и остава въстанал до днес. </p>
<p id="v20"><sup><small>20</small></sup>  А когато чу целият Израил, че Еровоам се завърнал, пратиха да го повикат пред обществото, и го направиха цар пред целия Израил; никое друго племе освен Юдовото не последва Давидовия дом. </p>
<p id="v21"><sup><small>21</small></sup>  Тогава Ровоам, като дойде в Ерусалим, събра целия Юдов дом и Вениаминовото племе, сто и осемдесет хиляди отборни войници, за да се бият против Израилевия дом та дано възвърнат царството пак на Ровоама Соломоновия син. </p>
<p id="v22"><sup><small>22</small></sup>  Но Божието слово дойде към Божия човек Самаия, и рече: </p>
<p id="v23"><sup><small>23</small></sup>  Говори на Ровоама Соломоновия син, Юдовия цар и на целия Юдов и Вениаминов дом, и на останалите от людете, като речеш: </p>
<p id="v24"><sup><small>24</small></sup>  Така казва Господ: Не излизайте нито се бийте против братята си израилтяните, върнете се всеки у дома си; защото от Мене стана това нещо. И те послушаха Господното слово та се върнаха и си отидоха, според Господното слово. </p>
<p id="v25"><sup><small>25</small></sup>  Тогава Еровоам съгради Сихем в хълмистата земя на Ефрема и се зесели в него; после излезе от там та съгради Фануил. </p>
<p id="v26"><sup><small>26</small></sup>  А Еровоам рече в сърцето си: Сега ще се повърне царството в Давидовия дом; </p>
<p id="v27"><sup><small>27</small></sup>  защото , ако тия люде отиват да принасят жертви на Господния дом в Ерусалим, тогава сърцето на тия люде ще се обърне пак към господаря им Юдовия цар Ровоама, а мене ще убият; и ще се върнат при Юдовия цар Ровоама. </p>
<p id="v28"><sup><small>28</small></sup>  Затова, царят като се посъветва, направи две златни телета: и рече на людете : Трудно ви е да възлизате в Ерусалим; ето, боговете ти, Израилю, които те изведоха от Египетската земя; </p>
<p id="v29"><sup><small>29</small></sup>  И единия идол постави и във Ветил, а другия постави в Дан. </p>
<p id="v30"><sup><small>30</small></sup>  А това нещо беше грях; защото людете, за да се кланят пред всеки от тях, отиваха дори до Дан. </p>
<p id="v31"><sup><small>31</small></sup>  Царят направи и капища на високите места, и постави жреци от всякакви люде, които не бяха от Левиевите потомци. </p>
<p id="v32"><sup><small>32</small></sup>  Тогава Еровоам установи празник в осмия месец, на петнадесетия ден от месеца, подобен на празника, който става в Юда, и принесе жертва на жертвеника. Така направи и във Ветил, като пожертвува на телетата, които бе направил; и настани във Ветил жреците на високите места, които бе направил. </p>
<p id="v33"><sup><small>33</small></sup>  И на петнадесетия ден от осмия месец, в месеца, който бе измислил от сърцето си, принесе жертва на жертвеника, който бе издигнал във Ветил; и установи празник за израилтяните, и възкачи се на жертвеника за да покади. </p>
