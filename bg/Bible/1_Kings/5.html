<!--
title: 3 Царе - глава 5
description: 
published: true
date: 2022-10-6T9:45:13Z
tags: bible, bible—1 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/4">3 Царе - глава 4</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/6">3 Царе - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Тирският цар Хирам, като чу, че помазали Соломона за цар вместо баща му, прати слугите си до него; защото Хирам бе всякога приятел на Давида. </p>
<p id="v2"><sup><small>2</small></sup>  И Соломон прати на Хирама да кажат: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ти знаеш, че баща ми Давид не можа да построи дом за името на Господа своя Бог по причина на боевете, които го обикаляха от всякъде, докато Господ не положи неприятелите му под стъпалата на нозете му. </p>
<p id="v4"><sup><small>4</small></sup>  Но сега, Господ моят Бог, ми даде спокойствие навред; нямам противник нито злополука. </p>
<p id="v5"><sup><small>5</small></sup>  И, ето, аз възнамерявам да построя дом за името на Господа моя Бог според както Господ говори на баща ми Давида, като рече: Стани ти, когото ще поставя вместо тебе на престола ти, той ще построи дом за името Ми. </p>
<p id="v6"><sup><small>6</small></sup>  Сега, прочее, заповядай да ми насекат кедри от Ливан; моите слуги ще бъдат с твоите слуги; и ще ти дам заплата за слугите ти напълно според както ще речеш; защото ти знаеш, че между нас няма човек, който знае да сече дървета, толкова изкусно, колкото сидонците. </p>
<p id="v7"><sup><small>7</small></sup>  Тогава Хирам, като чу Соломоновите думи, много се зарадва и рече: Благословен да бъда днес Господ, Който даде на Давида мъдър син да царува над тоя велик народ. </p>
<p id="v8"><sup><small>8</small></sup>  И Хирам прати до Соломона да кажат: Чух известието , което ти ми прати; аз ще сторя все що искаш за кедровите дървета и за елховите дървета. </p>
<p id="v9"><sup><small>9</small></sup>  Моите слуги ще ги снемат от Ливан до морето; и аз ще ги свържа на салове, за да се превозват по море до мястото, което би ми посочил, и там да се развържат и ти да ги прибереш. Също и ти ще сториш каквото искам, да продоволствуваш моя дом. </p>
<p id="v10"><sup><small>10</small></sup>  И тъй, Хирам даваше на Соломона кедрови дървета и елхови дървета, колкото той искаше. </p>
<p id="v11"><sup><small>11</small></sup>  А Соломон даде на Хирама двадесет хиляди кора пшеница за храна на дома му, и двадесет кора първоток дървено масло; така даваше Соломон на Хирама всяка година. </p>
<p id="v12"><sup><small>12</small></sup>  И Господ даде на Соломона мъдрост, според както му беше обещал; и имаше мир между Хирама и Соломона, и те двамата направиха договор помежду си. </p>
<p id="v13"><sup><small>13</small></sup>  И цар Соломон събра набор от целия Израил, и събраните мъже бяха тридесет хиляди души. </p>
<p id="v14"><sup><small>14</small></sup>  И изпращаше ги в Ливан на смени, по десет хиляди души на месец; един месец бяха в Ливан и два месеца у домовете си; а над набора беше Адонирам. </p>
<p id="v15"><sup><small>15</small></sup>  Соломон имаше и седемдесет хиляди бременосци и осемдесет хиляди каменоделци в планините, </p>
<p id="v16"><sup><small>16</small></sup>  освен три хиляди и триста Соломонови настойници, които бяха над работите, надзираващи людете, които работеха тая работа. </p>
<p id="v17"><sup><small>17</small></sup>  И по царската заповед изкараха големи камъни, камъни с голяма стойност, за да положат основите на дома с дялани камъни. </p>
<p id="v18"><sup><small>18</small></sup>  И Соломоновите зидари, и Хирамовите зидари, и гевалците ги издялаха, и приготвиха дърветата и камъните, за да построят дома. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/4">3 Царе - глава 4</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/6">3 Царе - глава 6</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 5:2-5 <i>Фетишистка колиба, издигната от Мойсей</i>: <a href="/bg/The_Urantia_Book/88#p2_3">КУ 88:2.3</a>. </li>
</ol>
</div>
