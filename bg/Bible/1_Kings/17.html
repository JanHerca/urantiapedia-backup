<!--
title: 3 Царе - глава 17
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Kings/16">3 Царе - глава 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Kings/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Kings/18">3 Царе - глава 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А тесвиецът Илия, който бе от галаадските жители, рече на Ахава: В името на живия Господ, Израилевия Бог, Комуто служа, заявявам ти че през тия години няма да падне роса или дъжд освен чрез дума от мене. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  И Господното слово дойде към него и рече: </p>
<p id="v3"><sup><small>3</small></sup>  Иди от тука, обърни се към изток, и скрий се при потока Херит, който е срещу Иордан. </p>
<p id="v4"><sup><small>4</small></sup>  Ще пиеш от потока; а на враните заповядах да те хранят там. </p>
<p id="v5"><sup><small>5</small></sup>  И той отиде та стори според Господното слово; защото отиде и седна при потока Херит, който е срещу Иордан. </p>
<p id="v6"><sup><small>6</small></sup>  И враните му донасяха хляб и месо заран, и хляб и месо вечер; а той пиеше от потока. </p>
<p id="v7"><sup><small>7</small></sup>  А след известно време потокът пресъхна, понеже на валя дъжд по земята. </p>
<p id="v8"><sup><small>8</small></sup>  Тогава Господното слово дойде към него и рече: </p>
<p id="v9"><sup><small>9</small></sup>  Стани, иди в Сарепта сидонска и седи там; ето, заповядах на една вдовица там, да те храни. </p>
<p id="v10"><sup><small>10</small></sup>  И тъй, той стана та отиде в Сарепта. И като дойде при градската порта, ето там една вдовица, която събираше дърва; и той извика към нея и рече: Донеси ми, моля, малко вода в съд да пия. </p>
<p id="v11"><sup><small>11</small></sup>  И като отиваше да донесе, той извика към нея и рече: Донеси ми, моля и залък хляб в ръката си. </p>
<p id="v12"><sup><small>12</small></sup>  А тя рече: Заклевам се в живота на Господа твоя Бог, нямам ни една пита, но само една шепа брашно в делвата и малко дървено масло в стомната и, ето, събирам две дръвчета, за да ида и да го приготвя за мене и за сина ми да го изядем и да умрем. </p>
<p id="v13"><sup><small>13</small></sup>  А Илия й рече: Не бой се; иди, стори както каза; но омеси от него първо за мене една малка пита та ми донеси, а после приготви за себе си и за сина си; </p>
<p id="v14"><sup><small>14</small></sup>  защото така казва Господ Израилевият Бог: Делвата с брашното няма да се изпразни, нито стомната с маслото ще намалее, до деня, когато Господ даде дъжд на земята. </p>
<p id="v15"><sup><small>15</small></sup>  И тя отиде та стори според каквото каза Илия; и тя и той и домът й ядоха много дни. </p>
<p id="v16"><sup><small>16</small></sup>  Делвата с брашното не се изпразни, нито стомната с маслото намаля, според словото, което Господ говори на Илия. </p>
<p id="v17"><sup><small>17</small></sup>  А след това, синът на жената, домакинята, се разболя; и болестта му бе тъй тежка, щото не остана дишане в него. </p>
<p id="v18"><sup><small>18</small></sup>  Тогава тя рече на Илия: Какво има между мене и тебе, Божий човече? Дошъл ли си при мене, за да ми припомниш греховете и да умориш сина ми? </p>
<p id="v19"><sup><small>19</small></sup>  А той каза: Дай ми сина си. И като го взе от пазухата й та го изнесе на горната стая, гдето живееше, положи го на леглото си. </p>
<p id="v20"><sup><small>20</small></sup>  И извика към Господа и рече: Господи Боже мой! нанесъл ли си зло и на вдовицата, при която живея, като си уморил сина й? </p>
<p id="v21"><sup><small>21</small></sup>  Тогава той се простря три пъти върху детето, и извика към Господа, казвайки: Господи Боже мой, моля Ти се, нека се върне душата на това дете в него. </p>
<p id="v22"><sup><small>22</small></sup>  И Господ послуша Илиевия глас, та се върна душата на детето в него и то оживя. </p>
<p id="v23"><sup><small>23</small></sup>  Тогава Илия взе детето та го занесе от горната стая в къщата и даде го на майка му; и Илия рече: Виж, синът ти е жив. </p>
<p id="v24"><sup><small>24</small></sup>  И жената каза на Илия: Сега познавам, че си Божий човек, и че Господното слово, което говориш, е истина. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 17:1 <i>Илия започва да учи</i>: <a href="/bg/The_Urantia_Book/97#p2_1">КУ 97:2.1</a>. </li>
  <li id="fn2"><a href="#cite2">↑</a> 17:1-19:21 <i>Историята на Илия</i>: <a href="/bg/The_Urantia_Book/123#p5_12">КУ 123:5.12</a>. </li>
</ol>
</div>
