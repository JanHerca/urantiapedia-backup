<!--
title: 3 Царе - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/6">3 Царе - глава 6</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/8">3 Царе - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Соломон строеше своята къща тринадесет години, докато свърши цялата си къща. </p>
<p id="v2"><sup><small>2</small></sup>  Защото построи къщата Ливански лес, на която дължината му сто лакътя, широчината петдесет лакътя, и височината тридесет лакътя, върху четири реда кедрови стълбове, с кедрови греди върху стълбовете. </p>
<p id="v3"><sup><small>3</small></sup>  И тя биде покрита с кедър отгоре на четиридесет и петте стаи които се подпираха на стълбовете, по петнадесет в един етаж. </p>
<p id="v4"><sup><small>4</small></sup>  И имаше решетки в трите етажа, така че светене беше поставено срещу светене в трите етажа. </p>
<p id="v5"><sup><small>5</small></sup>  И всичките врати и вратни стълбове, и решетките, бяха четириъгълни; и светене беше поставено срещу светене в трите етажа. </p>
<p id="v6"><sup><small>6</small></sup>  Направи и трем от стълбове, на които дължината беше петнадесет лакътя; и тремът беше пред стълбовете на къщата , така щото стълбовете и стъпалата му бяха към лицето на тия. </p>
<p id="v7"><sup><small>7</small></sup>  Направи още престолния трем, гдето щеше да седи, то ест, съдилищния трем; и той беше облечен с кедър от пода до върха. </p>
<p id="v8"><sup><small>8</small></sup>  А къщата му, в която жевееше, поставена в един друг двор по-навътре от трема, имаше същата направа. И подобна на тоя трем Соломон направи къща и за Фараоновата дъщеря, която бе взел за жена. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Всички тия постройки , от вътрешното и от външното им лице, от основата до върха им, а отвън дори до големия двор, бяха от скъпи камъни, от камъни дялани според мярка, претрити с трион. </p>
<p id="v10"><sup><small>10</small></sup>  Тоже и основата му от скъпи камъни, големи камъни, камъни, от десет лакътя и камъни от осем лакътя. </p>
<p id="v11"><sup><small>11</small></sup>  И отгоре имаше скъпи камъни, камъни дялани според мярка, и кедрови греди . </p>
<p id="v12"><sup><small>12</small></sup>  Също и около големия двор имаше три реда дялани камъни и един ред кедрови греди, подобно на вътрешния двор на Господния дом и подобно на трема на къщата. </p>
<p id="v13"><sup><small>13</small></sup>  А цар Соломон бе пратил да доведат Хирама от Тир. </p>
<p id="v14"><sup><small>14</small></sup>  Той бе син на една вдовица от Нефталимовото племе, а баща му беше тирянин, който работеше мед; и той бе твърде изкусен, разумен, вещ да изработва всякаква медна работа. И така, той дойде при цар Соломона та му изработи всичката му работа. </p>
<p id="v15"><sup><small>15</small></sup>  Защото изля двата медни стълба, всеки стълб осемнадесет лакътя висок; и окръжността на всеки стълб се измерваше с връв от дванадесет лакътя. </p>
<p id="v16"><sup><small>16</small></sup>  И направи от леяна мед два капитела, за да ги тури на върховете на стълбовете; височината на единия капител беше пет лакътя и височината на другия капител пет лакътя. </p>
<p id="v17"><sup><small>17</small></sup>  Направи още мрежи от плетена изработка и венцеобразни верижки за капителите, които бяха на върховете на стълбовете, седем за единия капител и седем за другия капител. </p>
<p id="v18"><sup><small>18</small></sup>  Така направи стълбовете и два реда нарове , изоколо върху всяка мрежа, за да покрие с нарове капителите, които бяха на върховете на стълбовете : и направи същото на другия капител. </p>
<p id="v19"><sup><small>19</small></sup>  И капителите, които бяха на върховете на стълбовете в трема, бяха от по четири лакътя, изработени във вид на кремове. </p>
<p id="v20"><sup><small>20</small></sup>  И капителите, които бяха на двата стълба, имаха нарове и отгоре, близо до изпъкналата част, която бе при мрежата; и наровете бяха двеста, наредени изоколо върху всеки капител. </p>
<p id="v21"><sup><small>21</small></sup>  И Соломон изправи стълбовете за трема на храма; и като изправи десния стълб, нарече го Яхин; а като изправи левия стълб, нарече го Воаз. </p>
<p id="v22"><sup><small>22</small></sup>  И на върховете на стълбовете имаше изработени кремове. Така се свърши направата на стълбовете. </p>
<p id="v23"><sup><small>23</small></sup>  Направи още и леяното море, с устие десет лакътя широко , кръгло изоколо, а с височина пет лакътя; и връв от тридесет лакътя го измерваше околовръст. </p>
<p id="v24"><sup><small>24</small></sup>  Наоколо под устието му имаше цветни пъпки, които го обикаляха, по десет на един лакът; те обикаляха морето изоколо; пъпките бяха на два реда, излеяни в едно цяло с него. </p>
<p id="v25"><sup><small>25</small></sup>  И морето стоеше на дванадесет вола, три гледащи към север, три гледащи към запад, три гледащи към юг, и три гледащи към изток; а морето стоеше върху тях; и задните части на всичките бяха навътре. </p>
<p id="v26"><sup><small>26</small></sup>  Дебелината му беше една длан; а устието му беше направено като устие на чаша, във вид на кремов цвят; и побираше две хиляди вати вода . </p>
<p id="v27"><sup><small>27</small></sup>  Направи още и десет медни подножия, всяко подножие четири лакътя дълго, четири лакътя широко и три лакътя високо. </p>
<p id="v28"><sup><small>28</small></sup>  А ето каква беше направата на подножията: имаха странични плочи, и страничните плочи бяха между стълбчета. </p>
<p id="v29"><sup><small>29</small></sup>  А върху страничните плочи, които бяха между стълбчетата, имаше лъвове, волове и херувими; и над стълбчетата беше подпорката; а под лъвовете и воловете имаше висящи ресни. </p>
<p id="v30"><sup><small>30</small></sup>  Всяко подножие имаше четири медни колела и медни оси, и четирите му крака имаха рамена; рамената, които бяха леяни, се намираха под умивалницата всяко срещу ресните. </p>
<p id="v31"><sup><small>31</small></sup>  Отверстието на подножието , извътре капитела и нагоре, беше един лакът, а отверстието му имаше ваяния; а страничните плочи бяха четвъртити, а не кръгли. </p>
<p id="v32"><sup><small>32</small></sup>  Под страничните плочи имаше четири колела; и осите на колелата се съединяваха с подножието; а височината на всяко колело бе лакът и половина. </p>
<p id="v33"><sup><small>33</small></sup>  Направата на колелата бе като направата на колеснично колело; осите им, наплатите им, спиците им и главините им, - всичките бяха леяни. </p>
<p id="v34"><sup><small>34</small></sup>  При четирите ъгъла на всяко подножие имаше четири рамена, и рамената бяха част от самото подножие. </p>
<p id="v35"><sup><small>35</small></sup>  На върха на подножието имаше кръгла препаска половин лакът висока; а отверстието и страничните плочи на върха на подножието съставляваха едно цяло с него. </p>
<p id="v36"><sup><small>36</small></sup>  И по плочите на отверстието му и по страничните му плочи Хирам издълба херувими, лъвове и палми, съразмерно големината на всяко, с ресни наоколо. </p>
<p id="v37"><sup><small>37</small></sup>  Така направи десет подножия, които имаха всички същото леяне, същата мярка и същия образ. </p>
<p id="v38"><sup><small>38</small></sup>  Направи още десет медни умивалници; всеки умивалник побираше четиридесет вати вода ; всеки умивалник беше четири лакътя широк ; и върху всяко от десетте подножия се постави един умивалник. </p>
<p id="v39"><sup><small>39</small></sup>  И постави подножията, пет от дясната страна на дома, и пет от лявата страна на дома; а морето постави от дясната страна на дома, към изток, къде юг. </p>
<p id="v40"><sup><small>40</small></sup>  Хирам направи и умивалниците, лопатите и легените. Така Хирам свърши изработването на всичките работи, които направи на цар Соломона за Господния дом. </p>
<p id="v41"><sup><small>41</small></sup>  Двата стълба; изпъкналата част на капителите, които бяха на върховете на двата стълба; двете мрежи, които да покриват двете изпъкналости на капителите, които бяха на върховете на стълбовете; </p>
<p id="v42"><sup><small>42</small></sup>  Четирите стотин нарове за двете мрежи - два реда нарове за всяка мрежа, които да покриват двете изпъкналости на кепителите; </p>
<p id="v43"><sup><small>43</small></sup>  Десетте подножия, и десетте умивалници върху подножията; </p>
<p id="v44"><sup><small>44</small></sup>  едното море и дванадесетте вола под морето; </p>
<p id="v45"><sup><small>45</small></sup>  котлите, лопатите и легените - всички тия вещи, които Хирам направи на цар Соломона за Господния дом, бяха от лъскава мед. </p>
<p id="v46"><sup><small>46</small></sup>  На Иорданското поле царят ги изля, в глинената земя между Сокхот и Царетан. </p>
<p id="v47"><sup><small>47</small></sup>  И Соломон остави всички тия вещи непретеглени , защото бяха твърде много; теглото на медта не можеше да се пресметне. </p>
<p id="v48"><sup><small>48</small></sup>  И Соломон направи всичките принадлежности, които бяха за Господния дом, - златния олтар; златната трапеза, на която се полагаха присъствените хлябове; </p>
<p id="v49"><sup><small>49</small></sup>  светилниците, пет отдясно и пет отляво пред светилището, от чисто злато; с цветята, светилата и клещите от злато; </p>
<p id="v50"><sup><small>50</small></sup>  чашите, щипците, легените, темянниците и кадилниците, от чисто злато и резета от злато, за вратата на най-вътрешния дом, то ест , пресветото място, и за вратата на дома, сиреч , на храма. </p>
<p id="v51"><sup><small>51</small></sup>  Така се свърши всичката работа, която цар Соломон направи за Господния дом. И Соломон внесе нещата, посветени от баща му Давида, - среброто, златото и вещите, - и ги положи в съкровищницата на Господния дом. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/6">3 Царе - глава 6</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/8">3 Царе - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:8 <i>Соломон и дъщерята на фараона</i>: <a href="/bg/The_Urantia_Book/97#p9_16">КУ 97:9.16</a>. </li>
</ol>
</div>
