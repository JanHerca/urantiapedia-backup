<!--
title: 3 Царе - глава 16
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/15">3 Царе - глава 15</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/17">3 Царе - глава 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава дойде Господното слово към Ииуя Ананиевия син против Вааса, и рече: </p>
<p id="v2"><sup><small>2</small></sup>  Понеже, като те издигнах от пръстта и те поставих вожд на людете Си Израиля, ти ходи в пътя на Еровоама, и направи людете Ми Израиля да съгрешат та да Ме разгневят с греховете си, </p>
<p id="v3"><sup><small>3</small></sup>  ето, изтребвам съвършено Вааса и рода му, и ще направя твоя род както рода на Еровоама Наватовия син. </p>
<p id="v4"><sup><small>4</small></sup>  Който от Ваасовия род умре в града, него кучетата ще изядат; а който негов умре в полетата, него въздушните птици ще изядат. </p>
<p id="v5"><sup><small>5</small></sup>  А останалите дела на Вааса, и онова, което извърши, и юначеството му, не са ли написани в Книгата на летописите на Израилевите царе? </p>
<p id="v6"><sup><small>6</small></sup>  И Вааса заспа с бащите си, и биде погребан в Терса; а вместо него се възцари син му Ила. </p>
<p id="v7"><sup><small>7</small></sup>  При това, Господното слово дойде чрез пророка Ииуй, Ананиевия син, против Вааса и против рода му, както поради всичките злини, които извърши пред Господа та Го разгневи с делата на ръцете си и стана подобен на рода на Еровоама, така и понеже порази тоя род . </p>
<p id="v8"><sup><small>8</small></sup>  В двадесет и шестата година на Юдовия цар Аса, Ила Ваасовият син се възцари над Израиля в Терса, и царува две години. </p>
<p id="v9"><sup><small>9</small></sup>  А слугата му Зимрий, началник на половината от военните му колесници, направи заговор против него, когато беше в Терса, та пиеше и се опиваше в къщата на домоуправителя си Арса в Терса. </p>
<p id="v10"><sup><small>10</small></sup>  Зимрий влезе, та като го порази уби го, в двадесет и седмата година на Юдовия цар Аса, и възцари се вместо него. </p>
<p id="v11"><sup><small>11</small></sup>  А щом се възцари и седна на престола си, веднага порази целия Ваасов род; не му остави никого от мъжки пол, нито сродниците му, нито приятелите му. </p>
<p id="v12"><sup><small>12</small></sup>  Така Зимрий изтреби целия Ваасов род, според словото, което Господ говори против Вааса чрез пророка Ииуй, </p>
<p id="v13"><sup><small>13</small></sup>  за всичките грехове на Вааса, и за греховете на сина му Ила, с които те съгрешиха, и чрез които направиха Израиля да съгреши, та разгневиха Господа Израилевия Бог със суетите си. </p>
<p id="v14"><sup><small>14</small></sup>  А останалите дела на Ила, и всичко, което извърши, не са ли написани в Книгата на летописите на Израилевите царе? </p>
<p id="v15"><sup><small>15</small></sup>  В двадесет и седмата година на Юдовия цар Аса, Зимрий царува седем дена в Терса. А людете бяха разположени в стан против Гиветон, който принадлежеше на филистимците. </p>
<p id="v16"><sup><small>16</small></sup>  И людете, които бяха в стана, като чуха да казват: Зимрий направил заговор, при това убил и царя, то същия ден, в стана, целият Израил направи военачалника на войската Амрий цар над Израиля. </p>
<p id="v17"><sup><small>17</small></sup>  Тогава Амрий и целият Израил с него възлязоха от Гиветон та обсадиха Терса. </p>
<p id="v18"><sup><small>18</small></sup>  А Зимрий, като видя, че градът беше превзет, влезе във вътрешната царска къща та изгори царската къща с огън, и себе си в нея, и умря, </p>
<p id="v19"><sup><small>19</small></sup>  за греховете, с които съгреши, като върши зло пред Господа, и ходи в пътя на Еровоама и в греха, който стори, като направи Израиля да греши. </p>
<p id="v20"><sup><small>20</small></sup>  А останалите дела на Зимрия, и измяната, която извърши не са ли написани в Книгата на летописите на Израилевите царе? </p>
<p id="v21"><sup><small>21</small></sup>  Тогава Израилевите люде се разделиха на две части: половината от людете последваха Тивния Гинатовия син, за да направят него цар, а половината последваха Амрия. </p>
<p id="v22"><sup><small>22</small></sup>  Но людете, които последваха Амрия, надделяха над людете, които последваха Тивния Гинатовия син; и Тивний умря, а възцари се Амрий. </p>
<p id="v23"><sup><small>23</small></sup>  В тридесет и първата година на Юдовия цар Аса, се възцари Амрий над Израиля и царува дванадесет години. И когато беше царувал шест години в Терса, <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  купи самарийския хълм от Семера за два таланта сребро; и съгради град на хълма и нарече града, който съгради, Самария, по името на Семера, притежателя на хълма. </p>
<p id="v25"><sup><small>25</small></sup>  Амрий върши зло пред Господа, даже вършеше по-зле от всичките що бяха преди него; </p>
<p id="v26"><sup><small>26</small></sup>  защото ходеше във всичките пътища на Еровоама Наватовия син, и в неговия грях, чрез който направи Израиля да греши та да разгневят Господа Израилевия Бог със суетите си. </p>
<p id="v27"><sup><small>27</small></sup>  А останалите дела, които Амрий направи, и юначествата, които показа, не са ли написани в Книгата на летописите на Израилевите царе? </p>
<p id="v28"><sup><small>28</small></sup>  И Амрий заспа с бащите си, и биде погребан в Самария; а вместо него се възцари син му Ахаав. </p>
<p id="v29"><sup><small>29</small></sup>  И в тридесет и осмата година на Юдовия цар Аса, се възцари над Израиля Ахаав Амриевият син; и Ахаав Амриевият син царува над Израиля в Самария двадесет и две години. </p>
<p id="v30"><sup><small>30</small></sup>  А Ахаав, Амриевият син, върши зло пред Господа повече от всичките, които бяха преди него. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  И като, че беше малко това, че ходеше в греховете на Еровоама Наватовия син, при това той взе за жена Езавел, дъщеря на сидонския цар Етваал, и отиде да служи на Ваала и да му се покланя. </p>
<p id="v32"><sup><small>32</small></sup>  И издигна жертвеник на Ваала във Вааловото капище, което построи в Самария. </p>
<p id="v33"><sup><small>33</small></sup>  Ахаав направи и ашера; тъй че от всичките Израилеви царе, които бяха преди него, Ахаав извърши най-много да разгневи Господа Израилевия Бог. </p>
<p id="v34"><sup><small>34</small></sup>  В неговите дни ветилецът Хиил съгради Ерихон; тури основите му със смъртта на първородния си син Авирон, и постави вратите му със смъртта на най-младия си син Селув, според словото, което Господ говори чрез Исуса Навиевия син. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/15">3 Царе - глава 15</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/17">3 Царе - глава 17</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 16:23-24 <i>Опит за търговия със земя</i>: <a href="/bg/The_Urantia_Book/97#p9_18">КУ 97:9.18</a>. </li>
  <li id="fn2"><a href="#cite2">↑</a> 16:30-33 <i>Идолопоклоннически монарх</i>: <a href="/bg/The_Urantia_Book/97#p2_1">КУ 97:2.1</a>. </li>
  <li id="fn3"><a href="#cite3">↑</a> 16:34 <i>Положена основа с първородния</i>: <a href="/bg/The_Urantia_Book/89#p6_6">КУ 89:6.6</a>.  <i>Чрез словото на Господа</i>: <a href="/bg/The_Urantia_Book/89#p6_6">КУ 89:6.6</a>. </li>
</ol>
</div>
