<!--
title: 3 Царе - глава 20
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Kings/19">3 Царе - глава 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Kings/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Kings/21">3 Царе - глава 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава сирийският цар Венадад, събра цялата си войска; (а имаше с него тридесет и двама царе, и коне и колесници); и влезе та обсади Самария и воюваше против нея. </p>
<p id="v2"><sup><small>2</small></sup>  И прати човеци на Израилевия цар Ахаава, в града, да му кажат: Така казва Венадад: </p>
<p id="v3"><sup><small>3</small></sup>  Среброто и златото ти е мое; тоже и жените ти и най-добрите от чадата ти са мои. </p>
<p id="v4"><sup><small>4</small></sup>  И Израилевият цар в отговор рече: Според както казваш, господарю мой царю, твой съм аз и все що имам. </p>
<p id="v5"><sup><small>5</small></sup>  А пратениците пак дойдоха та рекоха: Така говори Венадад, казвайки: Наистина пратих до тебе да кажат: Ще дадеш на мене среброто си, златото си, жените си и чадата си; </p>
<p id="v6"><sup><small>6</small></sup>  обаче утре, около тоя час, ще пратя слугите си при тебе, които да претърсят къщата ти и къщите на слугите ти; и все що ти се вижда желателно ще го турят в ръцете си и ще го отнемат. </p>
<p id="v7"><sup><small>7</small></sup>  Тогава Израилевият цар повика всичките старейшини на страната та рече: Забележете, моля и вижте, че тоя човек търси повод за зло; защото прати до мене за жените ми, за чадата ми, за среброто ми и за златото ми, и не му отказах нищо. </p>
<p id="v8"><sup><small>8</small></sup>  А всичките старейшини и всичките люде му рекоха: Да не го послушаш, нито да склониш. </p>
<p id="v9"><sup><small>9</small></sup>  Затова, той каза на Венададовите пратеници: Кажете на господаря ми царя: Всичко каквото ти заръча на слугата си изпърво ще го направя, но това нещо не мога да направя. И тъй, пратениците си отидоха та му занесоха отговор. </p>
<p id="v10"><sup><small>10</small></sup>  Тогава Венадад прати до него да кажат: Така да ми направят боговете, да! и повече да притурят, ако пръстта на Самария бъде достатъчна по за една шепа на всичките люде, които ме следват. </p>
<p id="v11"><sup><small>11</small></sup>  Но Израилевият цар в отговор рече: кажете му: Ония, който опасва оръжия , нека не се хвали както оня, който ги разпасва. </p>
<p id="v12"><sup><small>12</small></sup>  А когато Венадад чу тая дума, той и царете, които бяха с него , пиеха в шатрите: и рече на слугите си: Опълчете се. И те се опълчиха против града. </p>
<p id="v13"><sup><small>13</small></sup>  И, ето, един пророк дойде против Израилевия цар Ахаав и каза: Така казва Господ, виждаш ли цялото това голямо множество? ето, Аз днес го предавам в ръцете ти; и ще познаеш, че Аз съм Господ. </p>
<p id="v14"><sup><small>14</small></sup>  А Ахаав рече: Чрез кого? А той каза: Така казва Господ. Чрез слугите на областните управители. Тогава рече: Кой ще почне сражението? И той отговори: Ти. </p>
<p id="v15"><sup><small>15</small></sup>  Тогава Ахаав събра слугите на областните управители, които бяха двеста и тридесет и двама души, и след тях събра всичките люде, всичките израилтяни, които бяха седем хиляди души; </p>
<p id="v16"><sup><small>16</small></sup>  и те излязоха около пладне. А Венадад пиеше и се опиваше в шатрите, той и царете, тридесет и двамата съюзници с него царе. </p>
<p id="v17"><sup><small>17</small></sup>  Първи излязоха слугите на областните управители; и когато прати Венадад да се научи , известиха му казвайки: Мъже излязоха из Самария. </p>
<p id="v18"><sup><small>18</small></sup>  А той рече: Било, че са излезли с мир, хванете ги живи, или ако са излезли за бой, пак ги живи хванете. </p>
<p id="v19"><sup><small>19</small></sup>  И тъй, слугите на областните управители и войската, която ги следваше, излязоха из града. </p>
<p id="v20"><sup><small>20</small></sup>  И всеки уби човека насреща си; и сирийците побягнаха, и Израил ги преследва; а сирийският цар Венадад се отърва на кон с конниците. </p>
<p id="v21"><sup><small>21</small></sup>  Тогава Израилевият цар излезе та порази бягащите на конете и в колесниците, и нанесе на сирийците голямо поражение. </p>
<p id="v22"><sup><small>22</small></sup>  След това, пророкът дойде при Израилевия цар и му рече: Иди, укрепи се: размисли, и внимавай какво да направиш; защото, след като се измине една година, сирийският цар ще дойде против тебе. </p>
<p id="v23"><sup><small>23</small></sup>  А слугите на сирийския цар му рекоха: Техният бог е планински бог, затова израилтяните надделяха над нас; но ако се бием с тях на полето, непременно ние ще надделеем над тях. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  Затова, ето какво да направиш: отмахни всеки от царете от мястото му, и вместо тях постави военачалници. </p>
<p id="v25"><sup><small>25</small></sup>  После ти си събери войска колкото войската, която ти изгуби, кон вместо кон, колесница вместо колесница; и нека се бием с тях на полето, и непременно ще надделеем над тях. И той послуша гласа им та направи така. </p>
<p id="v26"><sup><small>26</small></sup>  Тогава, след като се измина една година, Венадад събра сирийците и възлезе в Афек, за да се бие с Израиля. </p>
<p id="v27"><sup><small>27</small></sup>  И израилтяните, като бяха събрани и продоволствувани, отидоха насреща им; и израилтяните разположиха стана си срещу тях, като две малки кози стада, а сирийците изпълниха страната. </p>
<p id="v28"><sup><small>28</small></sup>  Тогава Божият човек дойде та говори на Израилевия цар, казвайки: Така говори Господ, понеже сирийците рекоха: Иеова е Бог на планините, а не Бог на долините, затова ще предам в ръката ти цялото това голямо множество; и ще познаете, че Аз съм Иеова. </p>
<p id="v29"><sup><small>29</small></sup>  И стояха разположени в стан един срещу други седем дена, а на седмия ден завързаха бой; и израилтяните избиха от сирийците сто хиляди пешаци в един ден. </p>
<p id="v30"><sup><small>30</small></sup>  А останалите, като побягнаха до Афек, в града, стената падна върху двадесет и седем хиляди от останалите мъже. Побягна и Венадад та влезе в града, гдето се криеше из клет в клет. </p>
<p id="v31"><sup><small>31</small></sup>  Тогава слугите му му казаха: Ето, сега, чули сме, че царете от Израилевия дом били милостиви царе; нека турим, прочее, вретища на кръстовете си и въжета на главите си, и нека излезем при Израилевия цар, дано би ти пощадил живота. </p>
<p id="v32"><sup><small>32</small></sup>  И тъй, като се препасаха с вретища около кръстовете си и туриха въжета на главите си, дойдоха при Израилевия цар та рекоха: Слугата ти Венадад казва: Моля ти се, остави ме да живея. А той каза: Жив ли е още? брат ми е. </p>
<p id="v33"><sup><small>33</small></sup>  А мъжете взеха това за добър знак, и побързаха да го уловят от него, и казаха: Брат ти Венадад. И той каза: Идете, доведете го. И когато дойде Венадад при него, той го качи на колесницата си. </p>
<p id="v34"><sup><small>34</small></sup>  Тогава Венадад му рече: Градовете, които баща ми превзе от твоя баща, ще ти ги върна; и ти си направи улици в Дамаск както си направи баща ми в Самария. А Ахаав отговори : И аз ще те пусна с тоя договор. Така направи договор с него и го пусна. </p>
<p id="v35"><sup><small>35</small></sup>  Тогава един човек от пророческите ученици рече на другаря си чрез Господното слово: Удари ме, моля. Но човекът отказа да го удари. </p>
<p id="v36"><sup><small>36</small></sup>  Затова, той му рече: Понеже ти не послуша Господния глас, ето, щом си тръгнеш от мене, лъв ще те убие. И щом тръгна от него, намери го лъв и го уби. </p>
<p id="v37"><sup><small>37</small></sup>  Сетне той намери друг човек и рече: Удари ме, моля. И човекът го удари и с удара го нарани. </p>
<p id="v38"><sup><small>38</small></sup>  Тогава пророкът си отиде и чакаше на пътя за царя, като бе се предрешил с покривало на очите си. </p>
<p id="v39"><sup><small>39</small></sup>  И когато минаваше царят, той извика към царя и рече: Слугата ти отиде всред сражението; и ето, един човек, като се отби на страна доведе едного при мене и рече: Пази тоя човек; ако побегне някак, тогава твоят живот ще бъде вместо неговия живот, или ще платиш един талант сребро. </p>
<p id="v40"><sup><small>40</small></sup>  И като се занимаваше слугата ти тук-таме, той се изгуби. А Израилевият цар му каза: Ето присъдата ти: Ти сам си я изрекъл. </p>
<p id="v41"><sup><small>41</small></sup>  Тогава той побърза та дигна покривалото от очите си; и Израилевият цар го позна, че беше един от пророците. </p>
<p id="v42"><sup><small>42</small></sup>  А той му рече: Така казва Господ, понеже ти пусна от ръката си човека, когото Аз бях обрекъл на погубване, затова твоят живот ще бъде вместо неговия живот, и твоите люде вместо неговите люде. </p>
<p id="v43"><sup><small>43</small></sup>  И Израилевият цар дойде в Самария и отиде у дома си тъжен и огорчен. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 20:23 <i>Техните богове са богове на хълмове</i>: <a href="/bg/The_Urantia_Book/96#p1_13">КУ 96:1.13</a>. </li>
</ol>
</div>
