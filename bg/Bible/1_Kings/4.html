<!--
title: 3 Царе - глава 4
description: 
published: true
date: 2022-10-6T9:45:13Z
tags: bible, bible—1 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/3">3 Царе - глава 3</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/5">3 Царе - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Цар Соломон, прочее, царуваше над целия Израил; </p>
<p id="v2"><sup><small>2</small></sup>  и ето началниците, които той имаше: Азария, Садоковия син, свещеник; </p>
<p id="v3"><sup><small>3</small></sup>  Елиореф и Ахия, синовете на Сиса, секретари; Иосафат, Ахилудовия син, летописец; </p>
<p id="v4"><sup><small>4</small></sup>  Ванаия, Иодаевия син, над войската; Садок и Авиатар, свещеници; </p>
<p id="v5"><sup><small>5</small></sup>  Азария, Натановия син, над надзирателите на храната ; Завуд, Натановия син, главен чиновник и приятел на царя. </p>
<p id="v6"><sup><small>6</small></sup>  Ахисар, домоуправител; а Адонирам, Авдовия син, над набора. </p>
<p id="v7"><sup><small>7</small></sup>  А Соломон имаше из целия Израил дванадесет надзиратели; които доставяха храните на царя и за дома му; всеки доставяше за един месец в годината. </p>
<p id="v8"><sup><small>8</small></sup>  И ето имената им: Оровия син, надзирател в Ефремовата гора; </p>
<p id="v9"><sup><small>9</small></sup>  Декеровият син, в Макас-Саавим, Ветсемес и Елон-Ветанан. </p>
<p id="v10"><sup><small>10</small></sup>  Еседовият син, в Арувот; под него бе Сохо и цялата страна Ефер; </p>
<p id="v11"><sup><small>11</small></sup>  Авинадавовият син, в целия Нафат-дор; той имаше за жена Соломоновата дъщеря Тафата; </p>
<p id="v12"><sup><small>12</small></sup>  Ваана Ахилудовият син, в Таанах и Магедон, и в целия Ветсан, който е при Церетан под Езраил, от Ветсан до Авел-меола до отвъд Иокмеам; </p>
<p id="v13"><sup><small>13</small></sup>  Геверовият син, в Рамот-галаад; той имаше градовете на Яира Манасиевият син, които са в Галаад; той имаше и областта Аргов, която е във Васан, - шестдесет големи градове със стени и медни лостове; </p>
<p id="v14"><sup><small>14</small></sup>  Ахинадав Иодовият син, в Маханаим; </p>
<p id="v15"><sup><small>15</small></sup>  Ахимаас, в Нефталим; и той взе за жена Соломоновата дъщеря Васемата; </p>
<p id="v16"><sup><small>16</small></sup>  Ваана, Хусевият син, в Асир и в Алот; </p>
<p id="v17"><sup><small>17</small></sup>  Иосафат, Фаруевият син, в Исахар; </p>
<p id="v18"><sup><small>18</small></sup>  Семей, Илаевият син, във Вениамин; </p>
<p id="v19"><sup><small>19</small></sup>  и Гевер, Уриевият син, в галаадската земя, в земята на аморейския цар Сион и на васанския цар Ог; и в тая земя той бе единственият надзирател. </p>
<p id="v20"><sup><small>20</small></sup>  Юда и Израил бяха многобройни, по множество както крайморския пясък; ядяха, пиеха и веселяха се. </p>
<p id="v21"><sup><small>21</small></sup>  И Соломон владееше над всичките царства от реката Евфрат до филистимската земя и до египетската граница; и те донасяха подаръци, и бяха подчинени на Соломона през всичките дни на неговия живот. </p>
<p id="v22"><sup><small>22</small></sup>  А продоволствието за Соломона за един ден бе тридесет кора чисто брашно и шестдесет кора друго брашно, </p>
<p id="v23"><sup><small>23</small></sup>  десет угоени говеда и двадесет охранени говеда, и сто овци, освен елени, сърни, биволи и тлъсти птици. </p>
<p id="v24"><sup><small>24</small></sup>  Защото той владееше над цялата земя отсам реката, от Тапса дори до Газа, - над всички царе отсам реката; и той имаше мир навсякъде около себе си. </p>
<p id="v25"><sup><small>25</small></sup>  Юда и Израил живееха безопасно, всеки под лозята си и под смоковницата си, от Дан до Вирсавее, през всичките дни на Соломона. </p>
<p id="v26"><sup><small>26</small></sup>  И Соломон имаше обори за четиридесет хиляди коне за колесници. </p>
<p id="v27"><sup><small>27</small></sup>  И ония надзиратели продоволствуваха, всеки в месеца си, за цар Соломона и за всички, които дохождаха на Соломоновата трапеза; те не допускаха никаква оскъдност. </p>
<p id="v28"><sup><small>28</small></sup>  Още ечемик и слама за конете и бързоногите коне донасяха на мястото, гдето бяха, всеки според както му беше определено. </p>
<p id="v29"><sup><small>29</small></sup>  И Бог даде на Соломона твърде много мъдрост и разум, и душевен простор, като крайморския пясък. </p>
<p id="v30"><sup><small>30</small></sup>  Така Соломоновата мъдрост надмина мъдростта на всичките източни жители и цялата египетска мъдрост; </p>
<p id="v31"><sup><small>31</small></sup>  защото беше по-мъдър от всичките човеци, - от езраеца Етан, и от Емана, Халкола и Дарда, синовете на Маола; и името му се прочу между всичките околни народи. </p>
<p id="v32"><sup><small>32</small></sup>  Той изрече три хиляди поговорки; а песните му бяха хиляда и пет на брой . </p>
<p id="v33"><sup><small>33</small></sup>  Той говори за дърветата, от ливанския кедър дори до исопа, който никне из стената; говори още за животните, за птиците, за пълзящите и за рибите. </p>
<p id="v34"><sup><small>34</small></sup>  И от всичките народи, и от всичките царе на света, които бяха чули за мъдростта на Соломона, дохождаха да слушат неговата мъдрост. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/3">3 Царе - глава 3</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/5">3 Царе - глава 5</a></td>
      </tr>
    </tbody>
  </table>
</figure>
