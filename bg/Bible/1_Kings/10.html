<!--
title: 3 Царе - глава 10
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Kings/9">3 Царе - глава 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Kings/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Kings/11">3 Царе - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Савската царица, като чу, че Соломон се прочува като служител на Господното име, дойде да го опита с мъчни за нея въпроси . </p>
<p id="v2"><sup><small>2</small></sup>  Дойде в Ерусалим с една твърде голяма свита, с камили натоварени с аромати, и с твърде много злато и скъпоценни камъни; и като дойде при Соломона, говори с него за всичко що имаше на сърцето си. </p>
<p id="v3"><sup><small>3</small></sup>  И Соломон отговори на всичките й въпроси; нямаше нищо скрито за царя, което на можа да й обясни. </p>
<p id="v4"><sup><small>4</small></sup>  А като видя Савската царица всичката мъдрост на Соломона, и къщата който бе построил, </p>
<p id="v5"><sup><small>5</small></sup>  ястията на трапезата му, седенето на слугите му, и прислужването на служителите му, и облеклото им, и виночерпците му, и нагорнището, с което отиваше в Господния дом, не остана дух в нея. </p>
<p id="v6"><sup><small>6</small></sup>  И рече на царя: Верен беше слухът, който чух в земята си, за твоето състояние и за мъдростта ти. </p>
<p id="v7"><sup><small>7</small></sup>  Аз не вярвах думите, докато не дойдох и не видях с очите си; но, ето, нито половината не ми е била казана; мъдростта ти о благоденствието ти надминават слуха, който бях чула. </p>
<p id="v8"><sup><small>8</small></sup>  Честити мажете ти, честити тия твои слуги, които стоят всякога пред тебе та слушат мъдростта ти. </p>
<p id="v9"><sup><small>9</small></sup>  Да бъде благословен Господ твоят Бог, Който има благоволение към тебе да те постави на Израилевия престол. Понеже Господ е възлюбил Израиля за винаги, затова те е поставил цар, за да раздаваш правосъдие и да вършиш правда. </p>
<p id="v10"><sup><small>10</small></sup>  И тя даде на царя сто и двадесет таланта злато, и твърде много аромати и скъпоценни камъни; не дойде вече такова изобилие от аромати, каквото ония, които Савската царица даде на Соломона. </p>
<p id="v11"><sup><small>11</small></sup>  Още и Хирамовите кораби, които донасяха злато от Офир, донасяха от Офир и голямо изобилие алмугови дървета и скъпоценни камъни. </p>
<p id="v12"><sup><small>12</small></sup>  А от алмуговите дървета царят направи преградки в Господния дом и в царската къща, тоже и арфи и псалтири за певците; такива алмугови дървета не са дохождали нито са били виждали до днес. </p>
<p id="v13"><sup><small>13</small></sup>  И цар Соломон даде на Савската царица всичко що тя желаеше, каквото поиска, освен онова, което цар Соломон й даде доброволно. И тъй тя се върна със слугите си та си отиде в своята си земя. </p>
<p id="v14"><sup><small>14</small></sup>  А теглото на златото, което дохождаше на Соломона всяка година, беше шестстотин и шестдесет и шест златни таланта, </p>
<p id="v15"><sup><small>15</small></sup>  освен онова, което се внасяше от купувачите, от товарите на търговците, от всичките арабски царе и от управителите на страната. </p>
<p id="v16"><sup><small>16</small></sup>  И цар Соломон направи двеста щита от ковано злато; шестстотин сикли злато се иждиви за всеки щит: </p>
<p id="v17"><sup><small>17</small></sup>  и триста щитчета от ковано злато; три фунта злато се иждиви за всяко щитче; и царят ги положи в къщата Ливански лес. </p>
<p id="v18"><sup><small>18</small></sup>  Царят направи и един великолепен престол от слонова кост, който позлати с най-чисто злато. </p>
<p id="v19"><sup><small>19</small></sup>  Престолът имаше шест стъпала, и върхът на престола беше кръгъл отзаде; и имаше облегалки от двете страни на седалището, и два лъва стояха край облегалките. </p>
<p id="v20"><sup><small>20</small></sup>  А там, върху шестте стъпала, от двете страни, стояха дванадесет лъва; подобно нещо не се е направило в никое царство. </p>
<p id="v21"><sup><small>21</small></sup>  И всичките цар Соломонови съдове за пиене бяха златни, и всичките съдове в къщата Ливански лес от чисто злато; ни един не бе от сребро; среброто се считаше за нищо в Соломоновото време. </p>
<p id="v22"><sup><small>22</small></sup>  Защото царят имаше на морето кораби, като тарсийските, заедно с корабите на Хирама; еднъж в три години тия тарсийски кораби дохождаха и донасяха злато и сребро, слонова кост, маймуни и пауни. </p>
<p id="v23"><sup><small>23</small></sup>  Така цар Соломон надмина всичките царе на света по богатство и мъдрост. </p>
<p id="v24"><sup><small>24</small></sup>  И целият свят търсеше Соломоновото присъствие, за да чуят мъдростта, която Бог бе турил в сърцето му. </p>
<p id="v25"><sup><small>25</small></sup>  И всяка година донасяха всеки от тях подаръка си, сребърни вещи, златни вещи, облекла, оръжия и аромати, коне и мъски. </p>
<p id="v26"><sup><small>26</small></sup>  Тоже Соломон събра колесници и конници; имаше хиляда и четиристотин колесници, и дванадесет хиляди конници, които настани в градовете за колесниците и при царя в Ерусалим. </p>
<p id="v27"><sup><small>27</small></sup>  И царят направи среброто да изобилва в Ерусалим, като камъни, а кедрите направи, като полските черници. </p>
<p id="v28"><sup><small>28</small></sup>  И конете, които имаше Соломон, се докарваха из Египет; и царските търговци ги купуваха по стада с определена цена. </p>
<p id="v29"><sup><small>29</small></sup>  А всяка колесница излизаше из Египет и възхождаше в Ерусалим за шестстотин сребърни сикли и всеки кон за сто и петдесет; така също за всичките хетейски царе, и за сирийските царе, те се доставяха чрез тия търговци . </p>
