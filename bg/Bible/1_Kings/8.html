<!--
title: 3 Царе - глава 8
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/7">3 Царе - глава 7</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/9">3 Царе - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Соломон събра при себе си в Ерусалим Израилевите старейшини, и всичките началници на племената, началниците на бащините домове на израилтяните, за да възнесат ковчега на Господния завет от Давидовия град, който е Сион. </p>
<p id="v2"><sup><small>2</small></sup>  И тъй всичките Израилеви мъже се събраха при цар Соломона на празника в месец Етаним, който е седмият месец. </p>
<p id="v3"><sup><small>3</small></sup>  А когато дойдоха всичките Израилеви старейшини, свещениците вдигнаха ковчега. </p>
<p id="v4"><sup><small>4</small></sup>  Те занесоха Господния ковчег и шатъра за срещане с всичките свети принадлежности, които бяха в шатъра; свещениците и левитите ги занесоха. </p>
<p id="v5"><sup><small>5</small></sup>  А цар Соломон и цялото Израилево общество, колкото се бяха събрали при него, бяха с него пред ковчега, и жертвуваха овци и говеда, които по множеството си не можеха да се пресметнат или да се изброят. </p>
<p id="v6"><sup><small>6</small></sup>  Така свещениците внесоха ковчега на Господния завет на мястото му, в светилището на дома, в пресветото място, под крилата на херувимите. </p>
<p id="v7"><sup><small>7</small></sup>  Защото херувимите бяха с крилата си разперени над мястото на ковчега и херувимите покриваха отгоре ковчега и върлините му. </p>
<p id="v8"><sup><small>8</small></sup>  И върлините се издадоха така щото се виждаха краищата на върлините от светото място пред светилището, но извън не се виждаха; и там са до днес. </p>
<p id="v9"><sup><small>9</small></sup>  В ковчега нямаше друго освен двете каменни плочи, които Моисей положи там на Хорив, гдето Господ направи завет с израилтяните, когато бяха излезли от Египетската земя. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  А щом излязоха свещениците из светилището, облакът изпълни Господния дом; </p>
<p id="v11"><sup><small>11</small></sup>  така щото поради облака свещениците на можеха да застанат, за да служат, защото Господната слава изпълни Господния дом. </p>
<p id="v12"><sup><small>12</small></sup>  Тогава Соломон говори: Господ е казал, че ще обитава в мрак. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Аз Ти построих дом за обитаване, място, в което да пребиваваш вечно. </p>
<p id="v14"><sup><small>14</small></sup>  После царят обърна лицето си та благоволи цялото Израилево общество, докато цялото Израилево общество стоеше на крака, като каза: </p>
<p id="v15"><sup><small>15</small></sup>  Благословен да бъде Господ Израилевият Бог, Който извърши с реката Си онова, което говори с устата Си онова, което говори с устата Си на баща ми Давида, като рече: </p>
<p id="v16"><sup><small>16</small></sup>  От деня, когато изведох людете Си Израиля из Египет, не избрах измежду всичките Израилеви племена ни един град, гдето да се построи дом за да се настани името Ми там; но избрах Давида, за да бъде над людете Ми Израиля. </p>
<p id="v17"><sup><small>17</small></sup>  И в сърцето на баща ми Давида дойде да построи дом за името на Господа Израилевия Бог; </p>
<p id="v18"><sup><small>18</small></sup>  но Господ рече на баща ми Давида: Понеже дойде в сърцето ти да построиш дом за името Ми, добре си сторил, че е дошло това в сърцето ти. </p>
<p id="v19"><sup><small>19</small></sup>  Ти, обаче, няма да построиш дома; но синът ти, който ще излезе из чреслата ти, кой ще построи дома за името Ми. </p>
<p id="v20"><sup><small>20</small></sup>  Господ, прочее, изпълни словото, което говори; и като се издигнах аз вместо баща си Давида, и седнах на Израилевия престол, според както говори Господ, построих дома за името на Господа Израилевия Бог. </p>
<p id="v21"><sup><small>21</small></sup>  И в него приготвих място за ковчега, в който е заветът, който Господ направи с бащите ни, когато ги изведе из Египетската земя. </p>
<p id="v22"><sup><small>22</small></sup>  Тогава Соломон застана пред Господния олтар, пред цялото Израилево общество, и като простря ръцете си към небето рече: </p>
<p id="v23"><sup><small>23</small></sup>  Господи Боже Израилев, няма гора на небето или долу на земята бог подобен на Тебе, Който пазиш завета и милостта към слугите Си, които ходят пред Тебе с цялото си сърце; <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Който си изпълнил към слугата Си Давида, баща ми, това, което си му обещал; да! каквото си говорил с устата Си, това си свършил с ръката Си, както се вижда днес. </p>
<p id="v25"><sup><small>25</small></sup>  Сега, Господи Боже Израилев, изпълни към слугата Си Давида, баща ми, онова, което си му обещал, като си рекъл: Няма да ти липсва мъж, който да седи пред Мене на Израилевия престол, ако само внимават чадата ти в пътя си, за да ходят пред Мене, както ти си ходил пред Мене. </p>
<p id="v26"><sup><small>26</small></sup>  Сега, прочее, Боже Израилев, нека се потвърди, моля, словото, което си говорил на слугата Си Давида баща ми. </p>
<p id="v27"><sup><small>27</small></sup>  Но Бог наистина ли ще обитава на земята? Ето, небето и небето на небесата не са достатъчни да Ти поберат; колко по-малко тоя дом, който построих! <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Но пак погледни благосклонно към молитвата на слугата Си и към молението му, Господи Боже мой, тъй щото да послушаш вика и молитвата, с която слугата Ти се моли днес пред Тебе, </p>
<p id="v29"><sup><small>29</small></sup>  за да бъдат очите Ти, нощем и денем, отворени към Твоя дом, към мястото, за което Ти си казвал: Името Ми ще бъде там, за да слушаш молитвата, с която слугата Ти ще се моли на това място. </p>
<p id="v30"><sup><small>30</small></sup>  Слушай молението на слугата Си и на людете Си Израиля, когато се молят на това място да! слушай Ти от местообиталището Си, от небето, и като слушаш бивай милостив. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Ако съгреши някой на ближния си, и му се наложи клетва за да се закълне, и той дойде та се закълне пред олтара Ти в тоя дом, </p>
<p id="v32"><sup><small>32</small></sup>  тогава послушай Ти от небето и подействувай, извърши правосъдие за слугите Си, и осъди беззаконния, така щото да възвърнеш делото му върху главата му, а оправяй праведния като му отдадеш според правдата му. </p>
<p id="v33"><sup><small>33</small></sup>  Когато людете Ти Израил бъдат разбити пред неприятеля по причина, че са Ти съгрешили, ако се обърнат към Тебе та изповядат Твоето име, и принесат молитва, като Ти се помолят в тоя дом, </p>
<p id="v34"><sup><small>34</small></sup>  тогава Ти послушай от небето, и прости греха на людете Си Израиля, и възвърни ги в земята, която си дал на бащите им. </p>
<p id="v35"><sup><small>35</small></sup>  Когато се затвори небето та не вали дъжд по причина, че са Ти съгрешили, ако се помолят на това място и изповядат Твоето име, и се обърнат от греховете си, понеже ги съкрушаваш, </p>
<p id="v36"><sup><small>36</small></sup>  тогава Ти послушай от небето и прости греха на слугите Си и на людете Си Израиля, и покажи им добрия път, в който трябва да ходят, и дай дъжд на земята Си, която си дал в наследство на людете Си. </p>
<p id="v37"><sup><small>37</small></sup>  Ако настане глад на земята, ако настане мор, ако се появят изсушителен вятър, мана, скакалци, или гъсеници, ако неприятелят им ги обсади в градовете на земята им, - каквато и да е язвата, каквато и да е болестта, - </p>
<p id="v38"><sup><small>38</small></sup>  тогава всяка молитва, всяко моление, което би се принесло от кой да бил човек, или от всичките Ти люде Израиля, който ще познае всеки раната на своето сърце, и простре ръцете си към тоя дом, </p>
<p id="v39"><sup><small>39</small></sup>  Ти послушай от небето, от местообиталището Си, и прости и подействувай та въздай на всекиго според всичките му постъпки, като познаваш сърцето му, (защото Ти, само Ти, познаваш сърцата на целия човешки род), <sup id="cite6"><a href="#fn6">[6]</a></sup></p>
<p id="v40"><sup><small>40</small></sup>  за да Ти се боят през всичкото време, когато живеят на земята, която си дал на бащите ни. </p>
<p id="v41"><sup><small>41</small></sup>  Още за чужденеца, който не е от людете Ти Израиля, но иде от далечна страна, заради Твоето име, </p>
<p id="v42"><sup><small>42</small></sup>  (защото ще чуят за великото Ти име, и за Твоята мощна ръка, и за Твоята издигната мишца), - когато дойде та се помоли в тоя дом, </p>
<p id="v43"><sup><small>43</small></sup>  Ти послушай от небето, от местообиталището Си, и подействувай според всичко, за което чужденецът Те призове; за да познаят името Ти всичките люде на света, да Ти се боят както людете Ти Израил, и да познаят, че с Твоето име се нарече тоя дом, който построих. </p>
<p id="v44"><sup><small>44</small></sup>  Ако людете ти излязат на бой против неприятеля си, където би ги пратил Ти, и се помолят на Господа като се обърнат към града, който Ти си избрал, и към дома, който построих за Твоето име, </p>
<p id="v45"><sup><small>45</small></sup>  тогава послушай от небето молитвата им и защити правото им. </p>
<p id="v46"><sup><small>46</small></sup>  Ако Ти съгрешат, (защото няма човек, който да не греши), и Ти се разгневиш на тях та ги предадеш на неприятеля, и пленителите им ги заведат пленници в неприятелската земя, далеч или близо, <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  все пак, ако дойдат на себе си в земята, гдето са отведени пленници, та се обърнат и Ти се помолят в земята на пленителите си, и рекат: Съгрешихме, беззаконстувахме, сторихме неправда, </p>
<p id="v48"><sup><small>48</small></sup>  и се обърнат към Тебе с цялото си сърце и с цялата си душа в земята на неприятелите, които са ги запленили, и Ти се помолят като се обърнат към земята си, която си дал на бащите им, към града, който си избрал, и към дома, който построих за Твоето име, </p>
<p id="v49"><sup><small>49</small></sup>  тогава Ти послушай от небето, от местообиталището Си, молитвата им и молението им, защити правото им, </p>
<p id="v50"><sup><small>50</small></sup>  и прости на людете Си, които са Ти съгрешили, всичките им прегрешения, чрез които станаха престъпници против Тебе, и умилостиви към тях пленителите им, за да им покажат милост; </p>
<p id="v51"><sup><small>51</small></sup>  защото те са Твои люде и Твое наследство, които си извел из Египет, отсред железарската пещ. </p>
<p id="v52"><sup><small>52</small></sup>  Нека прочее, бъдат отворени очите Ти към молението на слугата Ти и към молението на людете Ти Израиля, за да ги слушаш за каквото и да Те призоват; </p>
<p id="v53"><sup><small>53</small></sup>  защото Ти, Господи Иеова, си ги отделил от всичките племена на света, за да бъдат Твое наследство, според както говори чрез слугата Си Моисея, когато изведе бащите ни из Египет. </p>
<p id="v54"><sup><small>54</small></sup>  И като свърши Соломон да принася цялата тая молитва и това моление към Господа, стана отпред Господния олтар, гдето бе коленичил с ръце прострени към небето. </p>
<p id="v55"><sup><small>55</small></sup>  И застана та благослови с висок глас цялото Израилево общество, като каза: </p>
<p id="v56"><sup><small>56</small></sup>  Благословен да бъде Господ, Който успокои людете Си Израиля според всичко що е обещал. Не пропадна ни едно от всичките добри обещания, които даде чрез слугата Си Моисея. </p>
<p id="v57"><sup><small>57</small></sup>  Дано бъде Господ наш Бог с нас както е бил с бащите ни, да не ни остави, нито да ни отхвърли! </p>
<p id="v58"><sup><small>58</small></sup>  да преклони сърцата ни към себе Си, тъй щото да ходим във всичките Му пътища, и да пазим заповедите, повеленията и съдбите, които е заповядал на бащите ни! </p>
<p id="v59"><sup><small>59</small></sup>  И тия мои думи, с които се помолих пред Господа, нека бъдат денем и нощем близо при Господа нашия Бог, за да защищава правото на слугата Си и правото на людете Си Израиля според всекидневната нужда; </p>
<p id="v60"><sup><small>60</small></sup>  така щото всичките племена на света да познаят, че Иеова Той е Бог; няма друг. </p>
<p id="v61"><sup><small>61</small></sup>  Прочее, вашите сърца нека бъдат съвършени спрямо Господа нашия Бог, за да ходите в повеленията Му и да пазите заповедите Му, както правите днес. <sup id="cite8"><a href="#fn8">[8]</a></sup></p>
<p id="v62"><sup><small>62</small></sup>  Тогава царят и целият Израил с него принесоха жертви пред Господа. </p>
<p id="v63"><sup><small>63</small></sup>  За примирителни жертви, които принесе Господу, Соломон пожертвува двадесет и две хиляди говеда и сто и двадесет хиляди овци. Така царят и всичките израилтяни посветиха Господния дом. </p>
<p id="v64"><sup><small>64</small></sup>  В същия ден царят освети средата на двора, който е към лицето на Господния дом; защото там принесе всеизгарянето и хлебния принос и тлъстината на примирителните приноси, понеже медният олтар, който бе пред Господа, бе твърде малък, за да побере всеизгарянето и хлебния принос и тлъстината на примирителните приноси. </p>
<p id="v65"><sup><small>65</small></sup>  По тоя начин Соломон и целият Израил с него, голям събор събран из местностите от прохода на Емат до египетския поток пазеха в онова време празника пред Господа нашия Бог седем дена и седем дена, четиринадесет дена. </p>
<p id="v66"><sup><small>66</small></sup>  А на осмия ден разпусна людете: и те благословиха царя, и отидоха си в шатрите си с радостни и весели сърца поради всичкото добро, което Господ бе показал към слугата Си Давида и към людете Си Израиля. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/7">3 Царе - глава 7</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/9">3 Царе - глава 9</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 8:9 <i>Нови фетиши</i>: <a href="/bg/The_Urantia_Book/88#p2_5">КУ 88:2.5</a>. </li>
  <li id="fn2"><a href="#cite2">↑</a> 8:12 <i>Бог обитава в гъста тъмнина</i>: <a href="/bg/The_Urantia_Book/2#p1_1">КУ 2:1.1</a>.  <i>Тъмни гравитационни тела</i>: <a href="/bg/The_Urantia_Book/14#p1_7">КУ 14:1.7</a>. </li>
  <li id="fn3"><a href="#cite3">↑</a> 8:23 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
  <li id="fn4"><a href="#cite4">↑</a> 8:27 <i>Небето на небесата</i>: <a href="/bg/The_Urantia_Book/2#p1_1">КУ 2:1.1</a>.  <i>Небето на небесата</i>: <a href="/bg/The_Urantia_Book/3#p1_2">КУ 3:1.2</a>.  <i>Небето, небето на небесата</i>: <a href="/bg/The_Urantia_Book/48#p6_12">КУ 48:6.12</a>.  <i>Небето на небесата</i>: <a href="/bg/The_Urantia_Book/181#p1_2">КУ 181:1.2</a>.  <i>Небето, небето на небесата</i>: <a href="/bg/The_Urantia_Book/48#p6_12">КУ 48:6.12</a>. </li>
  <li id="fn5"><a href="#cite5">↑</a> 8:30,34,36,39 <i>Справедливост, честност и милост</i>: <a href="/bg/The_Urantia_Book/133#p4_7">КУ 133:4.7</a>. </li>
  <li id="fn6"><a href="#cite6">↑</a> 8:39 <i>Господ познава децата си</i>: <a href="/bg/The_Urantia_Book/32#p4_8">КУ 32:4.8</a>. </li>
  <li id="fn7"><a href="#cite7">↑</a> 8:46-48 <i>Покаяние за прошка (Стар завет)</i>: <a href="/bg/The_Urantia_Book/159#p5_13">КУ 159:5.13</a>. </li>
  <li id="fn8"><a href="#cite8">↑</a> 8:61 <i>Бъдете перфектни</i>: <a href="/bg/The_Urantia_Book/107#p0_3">КУ 107:0.3</a>.  <i>Бъдете перфектни</i>: <a href="/bg/The_Urantia_Book/106#p2_6">КУ 106:2.6</a>.  <i>Бъдете перфектни</i>: <a href="/bg/The_Urantia_Book/1#p0_6">КУ 1:0.6</a>.  <i>Бъдете перфектни</i>: <a href="/bg/The_Urantia_Book/140#p3_16">КУ 140:3.16</a>.  <i>Бъдете перфектни</i>: <a href="/bg/The_Urantia_Book/131#p2_6">КУ 131:2.6</a>.  <i>Бъдете перфектни</i>: <a href="/bg/The_Urantia_Book/31#p3_6">КУ 31:3.6</a>.  <i>Бъдете перфектни</i>: <a href="/bg/The_Urantia_Book/140#p4_11">КУ 140:4.11</a>.  <i>Бъдете съвършени</i>: <a href="/bg/The_Urantia_Book/140#p5_15">КУ 140:5.15</a>.  <i>Бъдете перфектни</i>: <a href="/bg/The_Urantia_Book/37#p5_3">КУ 37:5.3</a>.  <i>Бъдете перфектни</i>: <a href="/bg/The_Urantia_Book/40#p7_4">КУ 40:7.4</a>.  <i>Бъдете перфектни</i>: <a href="/bg/The_Urantia_Book/1#p0_3">КУ 1:0.3</a>.  <i>Бъдете перфектни</i>: <a href="/bg/The_Urantia_Book/26#p4_5">КУ 26:4.5</a>.  <i>Бъдете перфектни</i>: <a href="/bg/The_Urantia_Book/26#p11_4">КУ 26:11.4</a>.  <i>Бъдете съвършени</i>: <a href="/bg/The_Urantia_Book/99#p5_3">КУ 99:5.3</a>.  <i>Бъдете съвършени, както съм аз</i>: <a href="/bg/The_Urantia_Book/56#p0_1">КУ 56:0.1</a>.  <i>Бъдете перфектни</i>: <a href="/bg/The_Urantia_Book/26#p9_3">КУ 26:9.3</a>.  <i>Търсете съвършенството</i>: <a href="/bg/The_Urantia_Book/143#p2_6">КУ 143:2.6</a>.  <i>Бъдете съвършени</i>: <a href="/bg/The_Urantia_Book/7#p4_7">КУ 7:4.7</a>.  <i>Бъдете перфектни</i>: <a href="/bg/The_Urantia_Book/137#p8_13">КУ 137:8.13</a>.  <i>Бъдете перфектни</i>: <a href="/bg/The_Urantia_Book/161#p1_10">КУ 161:1.10</a>.  <i>Бъдете перфектни</i>: <a href="/bg/The_Urantia_Book/140#p8_32">КУ 140:8.32</a>.  <i>Ставайки съвършен</i>: <a href="/bg/The_Urantia_Book/13#p2_8">КУ 13:2.8</a>.  <i>Бъдете перфектни</i>: <a href="/bg/The_Urantia_Book/7#p5_1">КУ 7:5.1</a>.  <i>Бъдете перфектни</i>: <a href="/bg/The_Urantia_Book/140#p10_1">КУ 140:10.1</a>.  <i>Бъдете перфектни</i>: <a href="/bg/The_Urantia_Book/142#p7_13">КУ 142:7.13</a>.  <i>Станете духовно съвършени</i>: <a href="/bg/The_Urantia_Book/181#p1_2">КУ 181:1.2</a>.  <i>Духовно усъвършенстване</i>: <a href="/bg/The_Urantia_Book/181#p2_25">КУ 181:2.25</a>. </li>
</ol>
</div>
