<!--
title: 3 Царе - глава 22
description: 
published: true
date: 2022-10-6T9:45:13Z
tags: bible, bible—1 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/21">3 Царе - глава 21</a></td>
        <td><a href="/bg/Bible/1_Kings/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  И минаха се три години без война между Сирия и Израиля. </p>
<p id="v2"><sup><small>2</small></sup>  А в третата година, когато Юдовият цар Иосафат слезе при Израилевия цар, </p>
<p id="v3"><sup><small>3</small></sup>  рече Израилевият цар на слугите си: Знаете ли, че Рамот-галаад е наш; а ние немарим да си го вземем от ръката на сирийския цар? </p>
<p id="v4"><sup><small>4</small></sup>  Рече и на Иосафата: Дохождаш ли с мена на бой в Рамот-галаад? И Иосафат каза на Израилевия цар: Аз съм както си ти, моите люде както твоите люде, моите коне както твоите коне. </p>
<p id="v5"><sup><small>5</small></sup>  Иосафат каза още на Израилевия цар: Моля, допитайте се сега до Господното слово. </p>
<p id="v6"><sup><small>6</small></sup>  Тогава Израилевият цар събра прорците си , около четиристотин мъже, та из каза: Да ида ли на бой против Рамот-галаад, или да не ида? А те казаха: Възлез и Господ ще го предаде в ръката на царя. </p>
<p id="v7"><sup><small>7</small></sup>  Обаче Иосафат каза: Няма ли тук освен тия , някой Господен пророк, за да се допитаме чрез него? <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  И Израилевият цар рече на Иосафата: Има още един човек, Михей, син на Емла, чрез когото можем да се допитаме до Господа; но аз го мразя, защото не пророкува добро за мене, но зло. А Иосафат каза: Нека не говори така царят. </p>
<p id="v9"><sup><small>9</small></sup>  Тогава Израилевият цар повика един скопец и рече: Доведи скоро Михея син на Емла. </p>
<p id="v10"><sup><small>10</small></sup>  А Израилевият цар и Юдовият цар Иосафат седяха, всеки на престола си, облечени в одеждите си, на открито място при входа на самарийската порта: и всичките пророци пророкуваха пред тях. </p>
<p id="v11"><sup><small>11</small></sup>  А Седекия, Ханаановият син, си направи железни рогове, и рече: Така казва Господ: С тия ще буташ сирийците догде ги довършиш. </p>
<p id="v12"><sup><small>12</small></sup>  Също и всичките пророци така пророкуваха, казвайки: Иди в Рамот-галаад, и ще имаш добър успех; защото Господ ще го предаде в ръката на церя. </p>
<p id="v13"><sup><small>13</small></sup>  А пратеникът, който отиде да повика Михея, му говори казвайки: Ето сега, думите на пророците, като из едни уста са добри за царя; моля, и твоята дума да бъде като думата на един от тях, и ти говори доброто. </p>
<p id="v14"><sup><small>14</small></sup>  А Михей рече: В името на живия Господ заявявам, че каквото ми рече Господ, това ще говоря. </p>
<p id="v15"><sup><small>15</small></sup>  И тъй, дойде при царя. И царят му каза: Михее, да идем ли на бой в Рамот-галаад, или да не идем? А той му говори: Възлез и ще имаш добър успех; защото Господ ще го предаде в ръката на царя. </p>
<p id="v16"><sup><small>16</small></sup>  А царят му каза: Колко пъти ще те заклевам да ми не говориш друга освен истината в Господното име! </p>
<p id="v17"><sup><small>17</small></sup>  А той рече: Видях целият Израил пръснат по планините, като овци, които нямат овчар; и Господ рече: Тия нямат господар; нека се върнат всеки у дома си с мир. </p>
<p id="v18"><sup><small>18</small></sup>  Тогава Израилевият цар каза на Иосафата: Не рекох ли ти, че не ще прорече добро за мене, но зло? </p>
<p id="v19"><sup><small>19</small></sup>  А Михей рече: Чуй, прочее, Господното слово. Видях Господа седящ на престола Си, и цялото небесно множество стоящо около него отдясно и отляво. </p>
<p id="v20"><sup><small>20</small></sup>  И Господ рече: Кой ще примами Ахаава, за да отиде и да падне в Рамот-галаад? И един каза едно, а друг каза друго. </p>
<p id="v21"><sup><small>21</small></sup>  Сетне излезе един дух та застана пред Господа и рече: Аз ще го примамя. </p>
<p id="v22"><sup><small>22</small></sup>  И Господ му рече: Как? А той каза: Ще изляза и ще бъда лъжлив дух в устата на всичките му пророци. И Господ рече: Примамвай го, още и ще сполучиш; излез, стори така. </p>
<p id="v23"><sup><small>23</small></sup>  Сега, прочее, ето, Господ е турил лъжлив дух в устата на всички тия твои пророци; обаче Господ е говорил зла за тебе. </p>
<p id="v24"><sup><small>24</small></sup>  Тогава Седекия, Ханаановият син, се приближи та плесна Михея по бузата и каза: През кой път мина Господният Дух от мене, за да говори на тебе? </p>
<p id="v25"><sup><small>25</small></sup>  А Михей рече: Ето, ще видиш в оня ден, когато ще отиваш из клет в клет за да се криеш. </p>
<p id="v26"><sup><small>26</small></sup>  Тогава Израилевият цар каза: Хванете Михея та го върнете при градския управител Амон и при царския син Иоас. </p>
<p id="v27"><sup><small>27</small></sup>  И речете: Така казва царят: Турете тогова в тъмницата, и хранете го със затворническа порция хляб и вода догде си дойда с мир. </p>
<p id="v28"><sup><small>28</small></sup>  И рече Михей: Ако някога се върнеш с мир, то Господ не е говорил чрез мене. Рече още: Слушайте вие, всички племена. </p>
<p id="v29"><sup><small>29</small></sup>  И така, Израилевият цар и Юдовият цар Иосафат отидоха в Рамот-галаад. </p>
<p id="v30"><sup><small>30</small></sup>  И Израилевият цар рече на Иосафата: Аз ще се предреша като вляза в сражението, а ти облечи одеждите си. Прочее, Израилевият цар се предреши та влезе в сражението. </p>
<p id="v31"><sup><small>31</small></sup>  А сирийският цар бе заповядал на тридесет и двамата свои колесниценачалници, казвайки: Не се бийте нито с малък, нито с голям, но само с Израилевия цар. </p>
<p id="v32"><sup><small>32</small></sup>  А колесниценачелниците, като видяха Иосафата, рекоха: Несъмнено тоя ще е Израилевия цар; и отклониха се, да го ударят; но Иосафат извика. </p>
<p id="v33"><sup><small>33</small></sup>  И колесниценачалниците, като видяха, че не беше Израилевият цар, престанаха да го преследват и се върнаха. </p>
<p id="v34"><sup><small>34</small></sup>  А един човек стреля без да мери, и удари Израилевия цар между ставите на бронята му; за това той рече на колесничаря си: Обърни ръката си та ме изведи из сражението, защото съм тежко ранен. </p>
<p id="v35"><sup><small>35</small></sup>  И в оня ден сражението се усили; а царят биде подкрепен в колесницата си срещу сирийците, но привечер умря; и кръвта течеше от раната в дъното на колесницата. </p>
<p id="v36"><sup><small>36</small></sup>  И около захождането на слънцето, нададе се в стана вик, който казваше: Всеки да иде в града си и всеки на мястото си! </p>
<p id="v37"><sup><small>37</small></sup>  Така царят умря, и донесоха в Самария, и погребаха царя в Самария. </p>
<p id="v38"><sup><small>38</small></sup>  И като миеха колесницата в самарийския водоем, гдето се миеха и блудниците, кучетата лижеха кръвта му, според словото, което Господ бе говорил. </p>
<p id="v39"><sup><small>39</small></sup>  А останалите дела на Ахаава, и всичко що върши, и къщата която построи от слонова кост, и всичките градове, които съгради, не са ли написани в Книгата на летописите на Израилевите царе? </p>
<p id="v40"><sup><small>40</small></sup>  Така Ахаав заспа с бащите си; и вместо него се възцари син му Охозия. </p>
<p id="v41"><sup><small>41</small></sup>  А над Юда се възцари Иосафат, син на Аса, в четвъртата година на Израилевия цар Ахаав. </p>
<p id="v42"><sup><small>42</small></sup>  Иосафат бе тридесет и пет години на възраст, когато се възцари, и царува двадесет и пет години в Ерусалим; а името на майка му беше Азува, дъщеря на Силея. </p>
<p id="v43"><sup><small>43</small></sup>  Той ходи съвършено в пътя на баща си Аса: не се отклони от него а вършеше това, което бе право пред Господа. Високите места, обаче, не се отмахнаха; людете още жертвуваха и кадяха по високите места. </p>
<p id="v44"><sup><small>44</small></sup>  И Иосафат сключи мир с Израилевия цар. </p>
<p id="v45"><sup><small>45</small></sup>  А останалите дела на Иосафата, юначествата, които показа, и как воюваше, не са ли написани в Книгата на летописите на Юдовите царе. </p>
<p id="v46"><sup><small>46</small></sup>  Също той изтреби от земята останалите мъжеложци, които бяха останали от времето на баща му Аса. </p>
<p id="v47"><sup><small>47</small></sup>  В това време нямаше цар в Едом, но наместник царуваше. </p>
<p id="v48"><sup><small>48</small></sup>  Иосафат построи кораби като тарсийските, които да идат в Офир за злато; обаче не отидоха, защото корабите се разбиха в Есевон-гавер. </p>
<p id="v49"><sup><small>49</small></sup>  Тогава Охозия Ахаавовият син каза на Иосафата: Нека отидат моите слуги с твоите слуги в корабите. Но Иосафат отказа. </p>
<p id="v50"><sup><small>50</small></sup>  И Иосафат заспа с бащите си, и биде погребан с бащите си в града на баща си Давида; и вместо него се възцари син му Иорам. </p>
<p id="v51"><sup><small>51</small></sup>  Охозия, Ахаавовия син, се възцари над Израиля в Самария, в седемдесетата година на Юдовия цар Иосафат, и царува две години над Израиля. </p>
<p id="v52"><sup><small>52</small></sup>  Той върши зло пред Господа, като ходи в пътя на баща си, и в пътя на майка си, и в пътя на Еровоама, Наватовия син, който направи Израиля да греши; </p>
<p id="v53"><sup><small>53</small></sup>  защото служи на Ваала и му се поклони, и разгневи Господа Израилевия Бог според всичко, което бе вършил баща му. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/21">3 Царе - глава 21</a></td>
        <td><a href="/bg/Bible/1_Kings/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 22:7-28 <i>Микея</i>: <a href="/bg/The_Urantia_Book/97#p2_2">КУ 97:2.2</a>. </li>
</ol>
</div>
