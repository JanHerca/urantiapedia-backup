<!--
title: 3 Царе - глава 15
description: 
published: true
date: 2022-10-6T9:45:13Z
tags: bible, bible—1 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/14">3 Царе - глава 14</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/16">3 Царе - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В осемнадесетата година от царуването на Еровоама Наватовия син, Авия се възцари над Юда; </p>
<p id="v2"><sup><small>2</small></sup>  и царува три години в Ерусалим. Името на майка му бе Мааха, Авесаломова дъщеря. </p>
<p id="v3"><sup><small>3</small></sup>  Той ходи във всичките грехове, които баща му бе сторил преди него; и сърцето му не бе съвършенно пред Господа неговия Бог, както сърцето на баща му Давида. </p>
<p id="v4"><sup><small>4</small></sup>  Но заради Давида Господ неговият Бог му даде светилник в Ерусалим, като издигна сина му подир него и утвърди Ерусалим; </p>
<p id="v5"><sup><small>5</small></sup>  защото Давид стори онова, което бе право пред Господа, и през всичките дни на живота си, не се отклоняваше от нищо, което му заповяда, освен в делото относно хетееца Урия. </p>
<p id="v6"><sup><small>6</small></sup>  И между Ровоама е Еровоама имаше война през всичките дни на Ровоамовия живот. </p>
<p id="v7"><sup><small>7</small></sup>  А останалите дела на Авия, и всичко що извърши, не са ли написани в книгата на Юдовите царе? Имаше война и между Авия и Еровоама. </p>
<p id="v8"><sup><small>8</small></sup>  И Авия заспа с бащите си, и погребаха го в Давидовия град; и вместо него се възцари син му Аса. </p>
<p id="v9"><sup><small>9</small></sup>  Аса се възцари над Юда в двадесетата година на Израилевия цар Еровоама, </p>
<p id="v10"><sup><small>10</small></sup>  и царува в Ерусалим четиридесет и една година. Името на майка му бе Мааха, Авесаломова дъщеря. </p>
<p id="v11"><sup><small>11</small></sup>  И Аса върши това, което бе право пред Господа, както баща му Давид. </p>
<p id="v12"><sup><small>12</small></sup>  Той отмахна мъжеложците от земята, и дигна всичките идоли, които бяха направили бащите му.. </p>
<p id="v13"><sup><small>13</small></sup>  А още свали и майка си Мааха да не бъде царица, понеже тя бе направила отвратителен идол на Ашера; и Аса съсече нейния идол та го изгори при потока Кедрон. </p>
<p id="v14"><sup><small>14</small></sup>  Но високите места не се премахнаха; сърцето обаче на Аса бе съвършено пред Господа през всичките му дни. </p>
<p id="v15"><sup><small>15</small></sup>  И Той донесе в Господния дом посветените от баща му вещи, и посветените от самия него вещи, сребро, злато и съдове. </p>
<p id="v16"><sup><small>16</small></sup>  И между Аса и Израилевия цар Вааса имаше война през всичките им дни. </p>
<p id="v17"><sup><small>17</small></sup>  И Израилевият цар Вааса като възлезе против Юда, съгради Рама, за да не оставя никого да излиза от Юдовия цар Аса, нито да влиза при него. </p>
<p id="v18"><sup><small>18</small></sup>  Тогава Аса все всичкото сребро и злато, останало в съкровищата на Господния дом и в съкровищата на царската къща, та ги даде в ръцете на слугата си; и цар Аса ги прати при сирийския цар Венадад, син на Тавримона, син на Есиона, който живееше в Дамаск, да рекат: </p>
<p id="v19"><sup><small>19</small></sup>  Нека има договор между мене и тебе, както е имало между баща ми и твоя баща; ето, пратих ти подарък сребро и злато; иди, развали договора си с Израилевия цар Вааса, за да се оттегли от мене. </p>
<p id="v20"><sup><small>20</small></sup>  И Венадад послуша цар Аса та прати началниците на силите си против Израилевите градове, и порази, Иион, Дан, Авел-вет-мааха и целия Хинерот с цялата Нефталимова земя. </p>
<p id="v21"><sup><small>21</small></sup>  А Вааса, като чу това, престана да гради Рама, и установи се в Терса. </p>
<p id="v22"><sup><small>22</small></sup>  Тогава цар Аса възгласи на целия Юда, без никакво изключение та дигнаха камъните на Рама и дърветата й, с които Вааса градеше; и с тях цар Аса съгради Гава Вениаминова и Масфа. </p>
<p id="v23"><sup><small>23</small></sup>  А всичките останали дела на Аса, всичкото му юначество, всичко що извърши, и градовете, които съгради, не са ли написани в Книгата на летописите на Юдовите царе? А във времето на старостта си той се разболя от болест в нозете. </p>
<p id="v24"><sup><small>24</small></sup>  И Аса заспа с бащите си, и биде погребан с бащите си в града на баща си Давида; а вместо него се възцари син му Иосафат. </p>
<p id="v25"><sup><small>25</small></sup>  А във втората година на Юдовия цар Аса, над Израиля се възцари Надав Еровоамовия син, и царува над Израиля две години. </p>
<p id="v26"><sup><small>26</small></sup>  Той върши зло пред Господа, като ходи в пътя на баща си, и в греховете му, чрез които направи Израиля да греши. </p>
<p id="v27"><sup><small>27</small></sup>  А Вааса, Ахиевият син, от Исахаровия дом, направи заговор против него; и Вааса го уби в Гиветон, който принадлежеше на филистимците; защото Надав и целият Израил обсаждаха Гиветон. </p>
<p id="v28"><sup><small>28</small></sup>  А Вааса го уби в третата година на Юдовия цар Аса, и се възцари вместо него. </p>
<p id="v29"><sup><small>29</small></sup>  И щом се възцари, изби целия Еровоамов род; не остави на Еровоама нищо живо, което не изтреби, според словото, което Господ говори чрез слугата Си Ахия силонеца, </p>
<p id="v30"><sup><small>30</small></sup>  поради греховете, с които Еровоам съгреши, и чрез които направи Израиля да греши, и поради раздразнението, с което предизвика гнева на Господа Израилевия Бог. </p>
<p id="v31"><sup><small>31</small></sup>  А останалите дела на Надава, и всичко що извърши, не са ли написани в Книгата на летописите на Израилевите царе? </p>
<p id="v32"><sup><small>32</small></sup>  И между Аса и Израилевия цар Вааса имаше война през всичките им дни. </p>
<p id="v33"><sup><small>33</small></sup>  В третата година на Юдовия цар Аса се възцари в Терса Вааса Ахиевият син над целия Израил и царува двадесет и четири години. </p>
<p id="v34"><sup><small>34</small></sup>  Той върши зло пред Господа, като ходи в пътя на Еровоама, и в греха му, чрез който направи Израил да греши. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/14">3 Царе - глава 14</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/16">3 Царе - глава 16</a></td>
      </tr>
    </tbody>
  </table>
</figure>
