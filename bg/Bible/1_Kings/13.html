<!--
title: 3 Царе - глава 13
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/12">3 Царе - глава 12</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/14">3 Царе - глава 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И, ето, един Божий човек дойде от Юда във Ветил чрез Господното слово; а Еровоам стоеше при жертвеника за да покади. </p>
<p id="v2"><sup><small>2</small></sup>  И човекът извика против жертвеника чрез Господното слово, казвайки: Жертвениче, жертвениче, така говори Господ: Ето, син ще се роди на Давидовия дом, на име Иосия, и ще заколи върху тебе жреците от високите места, които кадят върху тебе; и човешки кости ще се изгорят върху тебе. </p>
<p id="v3"><sup><small>3</small></sup>  И в същия ден той даде знамение, като рече: Ето знамението, което изговори Господ: Ето, жертвеникът ще се разцепи, и пепелта, която е на него, ще се разсипе. </p>
<p id="v4"><sup><small>4</small></sup>  А когато цар Еровоам чу думите, които Божият човек извика против жертвеника във Ветил, простря ръката си от жертвеника и рече: Хванете го. И ръката му, която простря против него, изсъхна, така щото не можа да я потегли надире към себе си. </p>
<p id="v5"><sup><small>5</small></sup>  Също и жертвеникът се разцепи и пепелта се разсипа от жертвеника, според знамението, което Божият човек даде чрез Господното слово. </p>
<p id="v6"><sup><small>6</small></sup>  Тогава царят проговаряйки, каза на Божия човек: Изпроси, моля, благоволението на Господа твоя Бог, и моли се за мене, за да ми се възстанови ръката. И тъй, Божият човек се помоли Господу; и ръката на царя му се възстанови и стана както беше по-напред. </p>
<p id="v7"><sup><small>7</small></sup>  Тогава царят каза на Божия човек: Дойди с мене у дома и обядвай, и ще ти дам подарък. </p>
<p id="v8"><sup><small>8</small></sup>  Но Божият човек рече на царя: Ако щеш да ми дадеш половината от дома си, няма да вляза с тебе, нито ще ям хляб, нито ще пия вода на това място; </p>
<p id="v9"><sup><small>9</small></sup>  защото така ми бе заръчано чрез Господното слово, което ми каза: Не яж хляб там , нито пий вода, и не се връщай през пътя, по който бе отишъл. </p>
<p id="v10"><sup><small>10</small></sup>  Така той си тръгна по друг път, и не се върна през пътя по който бе дошъл във Ветил. </p>
<p id="v11"><sup><small>11</small></sup>  А във Ветил живееше един стар пророк; и синовете му дойдоха та му разказаха всичките дела, които Божият човек бе сторил онзи ден във Ветил; разказаха още на баща си и думите, които бе говорил на царя. </p>
<p id="v12"><sup><small>12</small></sup>  И баща им каза: През кой път си отиде? А синовете му бяха видели през кой път си отиде Божият човек, който беше дошъл от Юда. </p>
<p id="v13"><sup><small>13</small></sup>  Той, прочее, каза на синовете си: Пригответе ми осела. И те му приготвиха осела; а той, като го възседна, </p>
<p id="v14"><sup><small>14</small></sup>  отиде подир Божия човек, и го намери седнал под един дъб; и каза му: Ти ли си Божият човек дошъл от Юда? И рече: аз съм. </p>
<p id="v15"><sup><small>15</small></sup>  Тогава му каза: Дойди с мене у дома и яж хляб. </p>
<p id="v16"><sup><small>16</small></sup>  А той рече: Не мога да се върна с тебе, нито да сляза у тебе, нито ще ям хляб, нито ще пия вода с тебе на това място; </p>
<p id="v17"><sup><small>17</small></sup>  защото ми се каза чрез Господното слово: Да не ядеш хляб, нито да пиеш вода там, нито, като се върнеш, да отидеш през пътя по който си дошъл. </p>
<p id="v18"><sup><small>18</small></sup>  А той му каза: И аз съм пророк както си ти; и ангел ми говори чрез Господното слово, казвайки: Върни го със себе си у дома си за да яде хляб и да пие вода. Обаче той го лъжеше. </p>
<p id="v19"><sup><small>19</small></sup>  И тъй, човекът се върна с него та яде хляб в къщата му и пи вода. </p>
<p id="v20"><sup><small>20</small></sup>  А като седяха на трапезата, Господното слово дойде към пророка, който беше го върнал, </p>
<p id="v21"><sup><small>21</small></sup>  та извика към Божия човек, който беше дошъл от Юда, и рече: Така говори Господ, понеже ти не послуша Господното слово, и не опази заповедта, която ти даде Господ твоят Бог, </p>
<p id="v22"><sup><small>22</small></sup>  но се върна та яде хляб и пи вода на мястото, за което Той ти рече да не ядеш хляб, нито да пиеш вода там, затова тялото ти няма да се положи в гроба на бащите ти. </p>
<p id="v23"><sup><small>23</small></sup>  И след като човекът беше ял хляб и пил, старият пророк оседла осела на пророка, когото бе върнал. </p>
<p id="v24"><sup><small>24</small></sup>  А като си отиде той, лъв го намери по пътя и го уби; и тялото му бе простряно на пътя, и оселът стоеше при него; също и лъвът стоеше при тялото. </p>
<p id="v25"><sup><small>25</small></sup>  И, ето, човеци като минаваха видяха тялото простряно на пътя и лъва стоящ при тялото; и като дойдоха, известиха това в града, гдето жевееше старият пророк. </p>
<p id="v26"><sup><small>26</small></sup>  А когато пророкът, който го беше върнал чу, рече: Това е Божият човек, който не послуша Господното слово; затова го предаде Господ на лъва, та го разкъса и го уби, според словото, което Господ му говори. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Тогава говори на синовете си, казвайки: Оседлайте ми осела. И те го оседлаха. </p>
<p id="v28"><sup><small>28</small></sup>  И той отиде та намери тялото му простряно на пътя, и оселът и лъвът стоящи при тялото; лъвът не бе изял тялото, нито бе разкъсал осела. </p>
<p id="v29"><sup><small>29</small></sup>  И пророкът дигна тялото на Божия човек та го качи на осела и занесе го; и старият пророк дойде в града си за да го оплаче и да го погребе. </p>
<p id="v30"><sup><small>30</small></sup>  И положи тялото му в своя ; и плакаха над него, казвайки : Уви, брате мой! </p>
<p id="v31"><sup><small>31</small></sup>  И като го погреба, говори на синовете си казвайки: Когато умра, погребете и мене в гроба, гдето е погребан Божият човек; турете костите ми при неговите кости; </p>
<p id="v32"><sup><small>32</small></sup>  защото непременно ще се изпълни това, което той извика чрез Господното слово против жертвеника във Ветил, и против всичките капища по високите места, които са в самарийските градове. </p>
<p id="v33"><sup><small>33</small></sup>  Но след това Еровоам не се върна от лошия си път, но пак правеше от всякакви люде жреци за високите места, които се в самарийските градове. </p>
<p id="v34"><sup><small>34</small></sup>  И това нещо бе грях за Еровоамовия дом, поради което да бъде изтребен и погубен от лицето на земята. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/12">3 Царе - глава 12</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/14">3 Царе - глава 14</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 13:26 <i>„Бог каза“</i>: <a href="/bg/The_Urantia_Book/156#p5_4">КУ 156:5.4</a>. </li>
</ol>
</div>
