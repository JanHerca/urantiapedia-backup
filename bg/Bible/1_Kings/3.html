<!--
title: 3 Царе - глава 3
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/2">3 Царе - глава 2</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/4">3 Царе - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Соломон се сроди с египетския цар Фараона, като взе Фараоновата дъщеря; и доведе я да живее в Давидовия град догде да свърши съграждането на своя дом, и на Господния дом и не стената около Ерусалим. </p>
<p id="v2"><sup><small>2</small></sup>  Но людете жертвуваха по високите места, понеже до онова време нямаше дом съграден за Господното име. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  И Соломон възлюби Господа, и ходеше в повеленията на баща си Давида; само че жертвуваше и кадеше по високите места. </p>
<p id="v4"><sup><small>4</small></sup>  И царят отиде в Гаваон, за да принесе там жертва, защото това бе главното високо място; хиляда всеизгаряния принесе Соломон на оня олтар. </p>
<p id="v5"><sup><small>5</small></sup>  А в Гаваон Господ се яви на Соломона на сън през нощта; и рече Бог: Искай какво да ти дам. </p>
<p id="v6"><sup><small>6</small></sup>  А Соломон каза: Ти показа голяма милост към слугата Си баща ми Давида, понеже той ходи пред Тебе във вярност, в правда и в сърдечна правота с Тебе; и Ти си запазил за него тая голяма милост, че си му дал син да седи на престола му, както е днес. </p>
<p id="v7"><sup><small>7</small></sup>  И сега, Господи Боже мой, Ти си направил слугата Си цар вместо баща ми Давида; а аз съм малко момче; на зная как да се обхождам. </p>
<p id="v8"><sup><small>8</small></sup>  И слугата Ти е всред Твоите люде които Ти си избрал, люде много, които поради множеството си не могат да се изброят, нито да се пресметнат. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Дай, прочее, на слугата Си разумно сърце, за да съди людете Ти, за да различава между добро и зло; защото кой може да съди тоя Твой голям народ; </p>
<p id="v10"><sup><small>10</small></sup>  И тия думи бяха угодни Господу, понеже Соломон поиска това нещо. </p>
<p id="v11"><sup><small>11</small></sup>  И Бог му каза: Понеже ти поиска това нещо, и не поиска за себе си дълъг живот, нито поиска за себе си богатство, нито поиска смъртта на неприятелите си, но поиска за себе си разум за да разбираш правосъдие, </p>
<p id="v12"><sup><small>12</small></sup>  ето, сторих според както си казал; ето, дадох ти мъдро и разумно сърце, така щото преди тебе не е имало подобен на тебе, нито подир тебе ще се издигне подобен на тебе. </p>
<p id="v13"><sup><small>13</small></sup>  А при това ти дадох каквото не си поискал - и богатство и слава, така щото между царете не ще има подобен на тебе през всичките ти дни. </p>
<p id="v14"><sup><small>14</small></sup>  И ако ходиш в Моите пътища, и пазиш повеленията Ми и заповедите Ми, както ходи баща ти Давид, тогава ще продължа дните ти. </p>
<p id="v15"><sup><small>15</small></sup>  И събуди се Соломон; и, ето, бе сън. След това, дойде в Ерусалим и като застана пред ковчега на Господния завет, пожертвува всеизгаряния и принесе примирителни приноси; направи и угощение на всичките си слуги. </p>
<p id="v16"><sup><small>16</small></sup>  Тогава дойдоха при царя две блудници та застанаха пред него. </p>
<p id="v17"><sup><small>17</small></sup>  И едната жена рече: О, господарю мой! аз и тая жена живеем в една къща; и аз родих като живеех с нея в къщата. </p>
<p id="v18"><sup><small>18</small></sup>  И на третия ден, откак родих аз, роди и тая жена; и ние бяхме сами заедно, нямаше външен човек с нас в къщата, само ние двете бяхме в къщата. </p>
<p id="v19"><sup><small>19</small></sup>  И през нощта умря синът на тая жена, понеже го налегнала. </p>
<p id="v20"><sup><small>20</small></sup>  А тя, като станала посред нощ, взела сина ми от при мене, когато слугинята ти спеше, та го турила на своята пазуха, а своя мъртъв син турила на моята пазуха. </p>
<p id="v21"><sup><small>21</small></sup>  И в зори, като станах, за да накърмя сина си, ето, той бе мъртъв; но на утринта, като го разгледах, ето, не бе моят син, когото бях родила. </p>
<p id="v22"><sup><small>22</small></sup>  А другата жена рече: Не, но живият е моят син, и мъртвият е твоят син. А тая рече: Не, но мъртвият е твоят син, а живият е моят син. Така говориха пред царя. </p>
<p id="v23"><sup><small>23</small></sup>  Тогава царят рече: Едната казва: Тоя живият е моят син, а мъртвият е твоят син; а другата казва: Не, но мъртвият е твоят син, а живият е моят син. </p>
<p id="v24"><sup><small>24</small></sup>  И царят рече: Донесете ми нож. И донесоха нож пред царя. </p>
<p id="v25"><sup><small>25</small></sup>  И царят рече: Разделете на две живото дете, и дайте половината на едната и половината на другата. </p>
<p id="v26"><sup><small>26</small></sup>  Тогава оная жена, чието беше живото дете, говори на царя (защото сърцето й я заболя за сина й), казвайки: О господарю мой! дай й живото дете, и недей го убива. А другата рече: Нито мое да е, нито твое; разделете го. </p>
<p id="v27"><sup><small>27</small></sup>  Тогава царят в отговор рече: Дайте на тая живото дете, и недейте го убива; тая е майка му. </p>
<p id="v28"><sup><small>28</small></sup>  И целият Израил чу за съда който царят отсъди; и бояха се от царя, защото видяха, че Божия мъдрост имаше в него, за да раздава правосъдие. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/2">3 Царе - глава 2</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/4">3 Царе - глава 4</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 3:2-3 <i>Високи места</i>: <a href="/bg/The_Urantia_Book/85#p1_5">КУ 85:1.5</a>. </li>
  <li id="fn2"><a href="#cite2">↑</a> 3:8 <i>Избрани от Бога хора</i>: <a href="/bg/The_Urantia_Book/96#p5_6">КУ 96:5.6</a>.  <i>Избран народ</i>: <a href="/bg/The_Urantia_Book/121#p2_8">КУ 121:2.8</a>.  <i>Избран народ</i>: <a href="/bg/The_Urantia_Book/93#p5_1">КУ 93:5.1</a>.  <i>Избран народ</i>: <a href="/bg/The_Urantia_Book/97#p4_2">КУ 97:4.2</a>.  <i>Избран народ</i>: <a href="/bg/The_Urantia_Book/96#p2_3">КУ 96:2.3</a>.  <i>Избран народ</i>: <a href="/bg/The_Urantia_Book/97#p10_1">КУ 97:10.1</a>. </li>
</ol>
</div>
