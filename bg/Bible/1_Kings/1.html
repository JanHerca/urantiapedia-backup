<!--
title: 3 Царе - глава 1
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Kings/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Kings/2">3 Царе - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А когато цар Давид бе остарял, в напреднала възраст, при все, че го покриваха с дрехи, не се стоплюваше. </p>
<p id="v2"><sup><small>2</small></sup>  Затова, слугите му казаха: Нека потърсят за господаря ни царя млада девица за да престоява пред царя и да му пригажда, и да спи на пазвата му, за да се топли господарят ни царят. </p>
<p id="v3"><sup><small>3</small></sup>  И тъй, потърсиха по всичките Израилеви предели красива девица, и намериха сунамката Ависага, и доведоха я при царя. </p>
<p id="v4"><sup><small>4</small></sup>  Девицата бе много красива, и пригаждаше на царя и му слугуваше; но царят не я позна. </p>
<p id="v5"><sup><small>5</small></sup>  Тогава Адония, Агитиният син, надуто си каза: Аз ще царувам. И приготви си колесници и конници и петдесет мъже, които да тичат пред него. </p>
<p id="v6"><sup><small>6</small></sup>  А баща му никога не беше му досаждал с думите: Ти защо правиш това? А той беше и много хубав на глед; и роди се на Давида подир Авесалома. </p>
<p id="v7"><sup><small>7</small></sup>  Той се сговори с Иоава Саруиния син и със свещеника Авиатара, и те последваха Адония и му помагаха. </p>
<p id="v8"><sup><small>8</small></sup>  Но свещеник Садок, Ванаия Иодаевият син, пророк Натан, Семей и Реий и Давидовите силни мъже не бяха с Адония. </p>
<p id="v9"><sup><small>9</small></sup>  И Адония закла овци, говеда и угоени телци при скалата на Зоелет, която е при извора Рогих, и покани всичките си братя царските синове, и всичките Юдови мъже царските слуги. </p>
<p id="v10"><sup><small>10</small></sup>  Обаче пророк Натана, Ванаия и силните мъже и брата си Соломона не покани. </p>
<p id="v11"><sup><small>11</small></sup>  Тогава Натан говори на Соломоновата майка Витсавее, казвайки: Не си ли чула, че се е възцарил Адония Агитиният син, а господарят ни Давид не знае това? </p>
<p id="v12"><sup><small>12</small></sup>  Сега, прочее, ела, моля, да те съветвам, за да избавиш своя живот и живота на сина си Соломона. </p>
<p id="v13"><sup><small>13</small></sup>  Иди, влез при цар Давида и кажи му: Господарю мой царю, не закле ли се ти на слугинята си, казвайки: Синът ти Соломон непременно ще царува подир мене, и той ще седи на престола ми? Защо, прочее, се възцари Адония? </p>
<p id="v14"><sup><small>14</small></sup>  И ето, докато ти още говориш там с царя, ще дойда и аз подир тебе и ще потвърдя думите ти. </p>
<p id="v15"><sup><small>15</small></sup>  И така, Витсавее възлезе при царя, в спалнята, като беше царят много стар, и сунамката Ависага му слугуваше. </p>
<p id="v16"><sup><small>16</small></sup>  И Витсавее се наведе та се поклони на царя. И царят рече: Какво желаеш? </p>
<p id="v17"><sup><small>17</small></sup>  А тя му каза: Господарю мой, ти се закле в Господа твоя Бог на слугинята си и каза : Твоят син Соломон непременно ще царува подир мене, и той ще седи на престола ми. </p>
<p id="v18"><sup><small>18</small></sup>  Но сега, ето, Адония се е възцарил; а ти, господарю мой царю, не знаеш това. </p>
<p id="v19"><sup><small>19</small></sup>  И той е заклал говеда, угоени телци и овци в изобилие, и е поканил всичките царски синове, и свещеника Авиатара, и военачалника Иоава; обаче, слугата ти Соломона не е поканил. </p>
<p id="v20"><sup><small>20</small></sup>  Но към тебе, господарю мой царю, към тебе са обърнати очите на целия Израил, за да им известиш кой ще седне на престола на господаря ми царя подир него. </p>
<p id="v21"><sup><small>21</small></sup>  Иначе, когато господарят ми царят заспа с бащите си, аз и синът ми Соломон ще се считаме за оскърбители. </p>
<p id="v22"><sup><small>22</small></sup>  А докато тя още говореше с царя, ето, дойде и пророк Натан. </p>
<p id="v23"><sup><small>23</small></sup>  И известявайки на царя, рекоха: Ето пророк Натан. И той, като влезе пред царя, поклони му се с лице до земята. </p>
<p id="v24"><sup><small>24</small></sup>  И Натан каза: Господарю мой царю, рекъл ли си ти, Адония ще царува подир мене, и той ще седи на престола ми? </p>
<p id="v25"><sup><small>25</small></sup>  Защото той слезе днес та закла говеда, угоени телци , и овци в изобилие, и покани всичките царски синове, и военачалниците, и свещеника Авиатара; и, ето, ядат и пият пред него, и думат: Да живее цар Адония! </p>
<p id="v26"><sup><small>26</small></sup>  А мене, мене слугата ти, и свещеника Садока, и Ванаия Иодаевия син, и слугата ти Соломона не покани. </p>
<p id="v27"><sup><small>27</small></sup>  От господаря ми царя ли стана това нещо, без да си обявил на слугите си, кой ще седне на престола на господаря ми царя подир него? </p>
<p id="v28"><sup><small>28</small></sup>  Тогава цар Давид в отговор рече: Повикайте ми Витсавее. И тя влезе при царя и застана пред него. </p>
<p id="v29"><sup><small>29</small></sup>  И царят се закле, казвайки: В името на живия Господ, Който е избавил душата ми от всяко бедствие, </p>
<p id="v30"><sup><small>30</small></sup>  непременно, както ти се заклех в Господа Израилевия Бог и рекох, че синът ти Соломон ще царува подир мене, и че той ще седи вместо мене на престола ми, непременно така ще направя днес. </p>
<p id="v31"><sup><small>31</small></sup>  Тогава Витсавее се наведе с лице до земята та се поклони на царя, и каза: Да живее господарят ми цар Давид до века! </p>
<p id="v32"><sup><small>32</small></sup>  Тогава рече цар Давид: Повикайте ми свещеника Садока, пророка Натана и Ванаия Иодаевия син. И те дойдоха пред царя. </p>
<p id="v33"><sup><small>33</small></sup>  И царят им рече: Вземете със себе си слугите на вашия господар, качете сина ми Соломона на моята мъска, и заведете го долу в Гион; </p>
<p id="v34"><sup><small>34</small></sup>  и свещеник Садок и порок Натан нека го помажат там за цар над Израиля; и засвирете с тръба и кажете: Да живее цар Соломон! </p>
<p id="v35"><sup><small>35</small></sup>  Тогава качете се тук подир него, и нека дойде и седне на престола ми, защото той ще царува вместо мене, и аз го назначих да бъде вожд на Израиля и на Юда. </p>
<p id="v36"><sup><small>36</small></sup>  А Ванаия Иодаевият син, в отговор на царя, рече: Амин! така да повели и Господ Бог на господаря ми царя! </p>
<p id="v37"><sup><small>37</small></sup>  Както е бил Господ с господаря ми царя, така да бъде и със Соломона, и да направи престола му още по-велик от престола на господаря ми цар Давида. </p>
<p id="v38"><sup><small>38</small></sup>  И така, свещеник Садок пророк Натан и Ванаия Иодаевият син, с херетците и фелетците, слязоха та качиха Соломона на цар Давидовата мъска и доведоха го в Гион. </p>
<p id="v39"><sup><small>39</small></sup>  И свещеник Садок взе рога с мирото от шатъра, за срещане та помаза Соломона. И засвириха с тръба, и всичките люде рекоха: Да живее цар Соломон! </p>
<p id="v40"><sup><small>40</small></sup>  И всичките люде отидоха нагоре подир него; и людете свиреха с кавали и веселяха се с голямо веселие, така че земята се цепеше от виковете им. </p>
<p id="v41"><sup><small>41</small></sup>  А Адония и всичките му гости чуха шума , като свършиха яденето си. И когато Иоав чу тръбният звук рече: Защо е тоя шум и градът развълнуван? </p>
<p id="v42"><sup><small>42</small></sup>  Докато още говореше, ето, Ионатан, син на свещеника Авиатара дойде; и Адония рече: Влез, защото ти си достоен мъж и носиш дори известия. </p>
<p id="v43"><sup><small>43</small></sup>  А Ионатан в отговор рече на Адония: Наистина господарят ни цар Давид направи Соломона цар; </p>
<p id="v44"><sup><small>44</small></sup>  и царят прати с него свещеника Садока, пророка Натана и Ванаия Иодаевия син, с херетците и фелетците, та го възкачиха на царевата мъска; </p>
<p id="v45"><sup><small>45</small></sup>  И свещеникът Садок и пророк Натан го помазаха за цар в Гион; и от там отидоха нагоре веселящи се, така щото градът екна. Това е шумът, който сте чули. </p>
<p id="v46"><sup><small>46</small></sup>  При това, Соломон седна на престола на царството. </p>
<p id="v47"><sup><small>47</small></sup>  Освен туй, и царските слуги влязоха да честитят на господаря ни цар Давида, и рекоха: Бог да направи името на Соломона по-светло и от твоето име, и да направи престола му по-велик и от твоя престол. И царят се поклони както беше на леглото си. </p>
<p id="v48"><sup><small>48</small></sup>  Царят още говори така: Благословен да бъде Господ Израилевият Бог, Който ми даде днес син да седи на престола ми, докато очите ми го гледат. </p>
<p id="v49"><sup><small>49</small></sup>  Тогава всичките гости на Адония се уплашиха, и ставайки отидоха всеки в пътя си. </p>
<p id="v50"><sup><small>50</small></sup>  А Адония, понеже се уплаши от Соломона, стана и отиде да се хване за роговете на олтара. </p>
<p id="v51"><sup><small>51</small></sup>  И известиха на Соломона, казвайки: Ето, Адония се бои от Цар Соломона, и, ето, хванал се е за роговете на олтара и казва: Нека ми се закълне днес цар Соломон, че няма да убие слугата си с меч. </p>
<p id="v52"><sup><small>52</small></sup>  И рече Соломон: Ако се покаже достоен мъж, ни един от космите му няма да падне на земята; но ако се намери зло в него, ще се умъртви. </p>
<p id="v53"><sup><small>53</small></sup>  И тъй, цар Соломон прати, та го свалиха от олтара; и той дойде да се поклони на цар Соломона. А Соломон му рече: Иди у дома си. </p>
