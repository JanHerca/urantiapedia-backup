<!--
title: 3 Царе - глава 18
description: 
published: true
date: 2023-11-8T20:7:31Z
tags: bible, bible—1 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/1_Kings/17">
          <span class="mdi mdi-arrow-left-drop-circle"></span><span class="pl-2">3 Царе - глава 17</span>
        </a>
        </td>
        <td>
        <a href="/bg/Bible/1_Kings/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/1_Kings/19">
          <span class="pr-2">3 Царе - глава 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  А след дълго време, в третата година, Господното слово дойде към Илия и рече: Иди, яви се на Ахава; и ще дам дъжд на земята. </p>
<p id="v2"><sup><small>2</small></sup>  Илия, прочее, отиде да се яви на Ахава. А гладът бе тежък в Самария. </p>
<p id="v3"><sup><small>3</small></sup>  А Ахав беше повикал домоуправителя Авдия. (А Авдия се боеше много от Господа; </p>
<p id="v4"><sup><small>4</small></sup>  защото, когато Езавел изтребваше Господните пророци, Авдия бе взел сто пророка та бе ги скрил, петдесет в една пещера и петдесет в друга, и беше ги хранил с хляб и вода). </p>
<p id="v5"><sup><small>5</small></sup>  И Ахаав беше казал на Авдия: Обиколи земята и иди към всичките водни извори и към всичките потоци, дано намерим трева за да запазим живота на конете и на мъските, и да не се лишим от животните. </p>
<p id="v6"><sup><small>6</small></sup>  И тъй, те бяха разделили земята помежду си, за да я обиколят: Ахаав беше отишъл съм по един път, а Авдия беше отишъл сам по друг път. </p>
<p id="v7"><sup><small>7</small></sup>  И като беше Авдия на пътя, ето, Илия го срещна; и той го позна и падна на лице и рече: Ти ли си, господарю мой Илие: </p>
<p id="v8"><sup><small>8</small></sup>  А той каза: Аз съм. Иди, кажи на господаря си: Ето Илия. </p>
<p id="v9"><sup><small>9</small></sup>  А той каза: В що съм съгрешил, та искаш да предадеш слугата си в ръката на Ахаава, за да ме убие? </p>
<p id="v10"><sup><small>10</small></sup>  Заклевам ти се в живота на Господа твоя Бог, че няма народ или царство, гдето да не е пращал господарят ми да те търси; и когато кажеха: Няма го тук , той зеклеваше царството и народа, че не са те намерили. </p>
<p id="v11"><sup><small>11</small></sup>  А сега ти казваш: Иди, кажи на господаря си: Ето Илия. </p>
<p id="v12"><sup><small>12</small></sup>  А щом се отделя от тебе, Господният Дух ще те отведе, гдето аз не знай; и така, когато отида да известя на Ахаава, че си тук , и той не те намери, ще ме убие. Но аз, твоят слуга, се боя от Господа още от младостта си. </p>
<p id="v13"><sup><small>13</small></sup>  Не е ли известно на господаря ми що сторих, когато Езавел убиваше Господните пророци, как скрих сто души от Господните пророци, петдесет в една пещера и петдесет в друга, и храних ги с хляб и вода? </p>
<p id="v14"><sup><small>14</small></sup>  А сега ти казваш: Иди, кажи на господаря си: Ето Илия; и той ще ме убие! </p>
<p id="v15"><sup><small>15</small></sup>  Но Илия рече: Заклевам ти се в живота на Господа на Силите, Комуто служа, днес ще му се явя. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  И тъй, Авдия отиде да посрещне Ахаава и му извести. А Ахаав отиде да посрещне Илия. </p>
<p id="v17"><sup><small>17</small></sup>  А като видя Илия, Ахаав му рече: Ти ли си, смутителю на Израиля? <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  А той отговори: Не смущавам аз Израиля, но ти и твоят бащин дом; защото вие оставихте Господните заповеди, и ти последва ваалимите. </p>
<p id="v19"><sup><small>19</small></sup>  Сега, прочее, прати та събери при мене целия Израил на планината Кармил, и четиристотин и петдесет Ваалови пророци, и четирите стотин пророци на Ашера, които ядат на Езавелината трапеза. </p>
<p id="v20"><sup><small>20</small></sup>  И така, Ахаав прати до всичките израилтяни та събра пророците на планината Кармил. </p>
<p id="v21"><sup><small>21</small></sup>  Тогава Илия дойде при всичките люде та рече: До кога ще се колебаете между две мнения? Иеова, ако е Бог, следвайте Го; но ако е Ваал, следвайте него. А людете не му отговориха ни дума. </p>
<p id="v22"><sup><small>22</small></sup>  Тогава Илия рече на людете: Само аз останах Господен пророк; а Вааловите пророци са четиристотин и петдесет мъже. </p>
<p id="v23"><sup><small>23</small></sup>  Те, прочее, нека ни дадат две юнеца; и нека изберат единия юнец за себе си, нека го разсекат и го турят на дървата, но огън да не турят отдолу; и аз ще приготвя другия юнец и ще го туря на дървата, но огън няма да туря отдолу. </p>
<p id="v24"><sup><small>24</small></sup>  Тогава вие призовете името на вашия бог, и аз ще призова името на Господа; и оня бог, който отговори с огън, той нека е Бог. И всичките люде в отговор казаха: Добро е каквото си казал. </p>
<p id="v25"><sup><small>25</small></sup>  И тъй, Илия каза на Вааловите пророци: Изберете си единия юнец та го пригответе вие първо, защото сте мнозина; и призовете името на бога си, огън обаче не туряйте отдолу. </p>
<p id="v26"><sup><small>26</small></sup>  И те взеха юнеца, който им се даде, та го приготвиха, и призоваха името на Ваала от сутринта дори до пладне, като викаха: Послушай ни, Ваале! Но нямаше глас, нито кой да отговори; и те скачаха около жертвеника, който бяха издигнали. </p>
<p id="v27"><sup><small>27</small></sup>  А около пладне Илия им се присмиваше като казваше: Викайте със силен глас, защото е бог! той или размишлява, или има някаква работа, или е на път, или - може би - спи и трябва да се събуди. </p>
<p id="v28"><sup><small>28</small></sup>  И те викаха със силен глас и режеха се според обичая си с мечове и с ножове, догде бликна кръв от тях. </p>
<p id="v29"><sup><small>29</small></sup>  И като мина пладне, те пророкуваха до часа на вечерния принос; но нямаше глас нито кой да отговори, нито кой да внимава. </p>
<p id="v30"><sup><small>30</small></sup>  Тогава Илия каза на всичките люде: Приближете се при мене. И всичките люде се приближиха при него. И той поправи Господния олтар, който беше съборен; </p>
<p id="v31"><sup><small>31</small></sup>  защото Илия взе дванадесет камъни, според числото на племената на синовете на Якова, към когото дойде Господното слово и рече: Израил ще бъде името ти. </p>
<p id="v32"><sup><small>32</small></sup>  И с камъните издигна олтар в Господното име; и около олтара направи окоп, доволно голям да побира две сати семе. </p>
<p id="v33"><sup><small>33</small></sup>  И като нареди дървета, насече юнеца на късове та го положи на дърветата, и каза: Напълнете четири бъчви с вода, та излейте на всеизгарянето и на дървата. </p>
<p id="v34"><sup><small>34</small></sup>  И рече: Повторете. И повториха. </p>
<p id="v35"><sup><small>35</small></sup>  И водата обикаляше около олтара, още и окопът се напълни с вода. </p>
<p id="v36"><sup><small>36</small></sup>  А в часа на вечерния принос, пророк Илия се приближи и каза: Господи, Боже Авраамов, Исаков и Израилев, нека стане известно днес, че Ти си Бог в Израиля, и аз Твой слуга, и че според Твоето слово аз сторих всички тия неща. </p>
<p id="v37"><sup><small>37</small></sup>  Послушай ме, Господи, послушай ме, за да познаят тия люде, че Ти, Господи, си Бог, и че Ти си възвърнал сърцата им надире. </p>
<p id="v38"><sup><small>38</small></sup>  Тогава огън от Господа падна та изгори всеизгарянето, дървата, камъните и пръстта, и облиза водата, която бе в окопа. <sup id="cite3"><a href="#fn3">[3]</a></sup></p>
<p id="v39"><sup><small>39</small></sup>  И всичките люде, когато видяха това, паднаха на лицата си и рекоха: Иеова, Той е Бог; Иеова, Той е Бог. </p>
<p id="v40"><sup><small>40</small></sup>  И Илия им каза: Хванете Вааловите пророци; ни един от тях да не избяга. И хванаха ги; и Илия ги заведе при потока Кисон и там ги изкла. <sup id="cite4"><a href="#fn4">[4]</a></sup></p>
<p id="v41"><sup><small>41</small></sup>  Тогава Илия каза на Ахаава: Качи се, яж и пий, защото се чува глас на изобилен дъжд. </p>
<p id="v42"><sup><small>42</small></sup>  И тъй, Ахаав възлезе да яде и да пие: а Илия се възкачи на връх Кармил, и като се наведе до земята тури лицето си между коленете си, </p>
<p id="v43"><sup><small>43</small></sup>  и рече на слугата си: Възлез сега, погледни към морето. И той възлезе та погледна и рече: Няма нищо. А Илия рече: Иди пак, до седем пъти. </p>
<p id="v44"><sup><small>44</small></sup>  И седем пъти той рече: Ето, малък облак колкото човешка длан, се издига от морето. Тогава Илия каза: Иди, кажи на Ахаава: Впрегни колесницата си та слез, за да те не спре дъждът. </p>
<p id="v45"><sup><small>45</small></sup>  А между това небето се помрачи от облаци и вятър, и заваля силен дъжд. И Ахаав, возейки се, отида в Езраил. </p>
<p id="v46"><sup><small>46</small></sup>  И Господната ръка, бидейки върху Илия, той стегна кръста си, та се завтече пред Ахаава до входа на Езраел. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/1_Kings/17">
          <span class="mdi mdi-arrow-left-drop-circle"></span><span class="pl-2">3 Царе - глава 17</span>
        </a>
        </td>
        <td>
        <a href="/bg/Bible/1_Kings/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/1_Kings/19">
          <span class="pr-2">3 Царе - глава 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 18:15 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
  <li id="fn2"><a href="#cite2">↑</a> 18:17-40 <i>Яве срещу Ваал</i>: <a href="/bg/The_Urantia_Book/97#p3_5">КУ 97:3.5</a>. </li>
  <li id="fn3"><a href="#cite3">↑</a> 18:38 <i>Огън от боговете</i>: <a href="/bg/The_Urantia_Book/69#p6_6">КУ 69:6.6</a>. </li>
  <li id="fn4"><a href="#cite4">↑</a> 18:40 <i>Враг на Ваал</i>: <a href="/bg/The_Urantia_Book/97#p2_1">КУ 97:2.1</a>. </li>
</ol>
</div>
