<!--
title: 3 Царе - глава 21
description: 
published: true
date: 2022-10-6T9:45:13Z
tags: bible, bible—1 kings
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/20">3 Царе - глава 20</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/22">3 Царе - глава 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След тия събития, понеже езраелецът Навутей имаше лозе в Езраил, близо до палата на самарийския цар Ахаава, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ахаав говори на Навутея казвайки: Дай ми лозето си да го имам за бостан, понеже е близо до къщата ми; и вместо него ще ти дам лозе по-добро от него, или, ако ти се види добре, ще ти дам стойността му в пари. </p>
<p id="v3"><sup><small>3</small></sup>  А Навутей рече на Ахаава: Да ми не даде Господ да ти дам бащиното си наследство. </p>
<p id="v4"><sup><small>4</small></sup>  И Ахаав дойде у дома си тъжен и огорчен поради думата, която езраелецът Навутей му каза, като рече: Не ща да ти дам бащиното си наследство. И като легна на леглото си, отвърна лицето си и не яде хляб. </p>
<p id="v5"><sup><small>5</small></sup>  Тогава жена му Езавел дойде при него та му рече: Защо е духът ти тъжен, та не ядеш хляб? </p>
<p id="v6"><sup><small>6</small></sup>  А той каза: Понеже говорейки на езраелеца Навутей рекох му: Дай ми лозето си с пари, или, ако обичаш, ще ти дам друго лозе вместо него; а той отговори: Не ща да ти дам лозето си. </p>
<p id="v7"><sup><small>7</small></sup>  А жена му Езавел му рече: Царуваш ли ти наистина над Израиля? Стани, яж хляб, и нека е весело на сърцето ти; аз ще ти дам лозето на езраелеца Навутей. </p>
<p id="v8"><sup><small>8</small></sup>  И така, тя писа писма от Ахаавово име, и като ги запечата с печата му, прати писмата до старейшините и благородните, които бяха в града му, живеещи с Навутея. </p>
<p id="v9"><sup><small>9</small></sup>  В писмата писа, казвайки: Прогласете пост, и поставете Навутея на видно място пред людете; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  и срещу него поставете двама лоши човеци да засвидетелствуват против него казвайки: Ти похули Бога и царя. Тогава го изведете вън и убийте го с камъни, и нека умре. </p>
<p id="v11"><sup><small>11</small></sup>  И мъжете от града му, старейшините и благородниците, които живееха в града му, сториха според заповедта, която Езавел им бе пратила, според написаното в писмата, които им бе пратила; </p>
<p id="v12"><sup><small>12</small></sup>  прогласиха пост, и поставиха Навутея на видно място пред людете. </p>
<p id="v13"><sup><small>13</small></sup>  И двамата лоши човеци влязоха и седнаха пред него; и лошите човеци свидетелствуваха против него, против Навутея, пред людете, казвайки: Навутей похули Бога и царя. Тогава го изведоха вън от града, та го убиха с камъни; и умря. </p>
<p id="v14"><sup><small>14</small></sup>  После пратиха да Езавел да кажат: Навутей е убит с камъни и умря. </p>
<p id="v15"><sup><small>15</small></sup>  И като чу Езавел, че Навутей бил убит с камъни и умрял, Езавел рече на Ахаава: Стани, присвои си лозето, което езраелецът Навутей отказа да ти даде с пари; защото Навутей не е жив, но е умрял. </p>
<p id="v16"><sup><small>16</small></sup>  И като чу Ахаав, че Навутей е умрял, Ахаав стана та слезе в лозето на езраелеца Навутей за да го присвои. </p>
<p id="v17"><sup><small>17</small></sup>  Но Господното слово дойде към тесвиеца Илия и рече: <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Стани, слез да посрещнеш Израилевия цар Ахаава, който живее в Самария; ето, той е в Навутеевото лозе, гдето слезе да го присвои. </p>
<p id="v19"><sup><small>19</small></sup>  И да му говориш казвайки: Така казва Господ: Уби ли ти, а още присвои ли ти? Да му говориш още казвайки: Така казва Господ: На мястото, гдето кучетата лизаха Навутеевата кръв, кучетата ще лижат твоята кръв, да! твоята. </p>
<p id="v20"><sup><small>20</small></sup>  А Ахаава каза на Илия: Намери ли ме, враже мой? А той отговори: Намерих те, защото ти си продал себе си да вършиш зло пред Господа. </p>
<p id="v21"><sup><small>21</small></sup>  Ето казва Господ : Аз ще докарам зло върху тебе, ще те измета, и ще изтребя от Ахаава всеки от мъжки пол, както малолетния, така и пълнолетния в Израиля; </p>
<p id="v22"><sup><small>22</small></sup>  и ще направя дома ти като дома на Еровоама Наватовия син, и като дома на Вааса Ахиевия син, поради раздразнението, с което Ме ти разгневи, като направи Израиля да съгреши. </p>
<p id="v23"><sup><small>23</small></sup>  Също и на Езавел говори Господ, казвайки: Кучетата ще изядат Езавел при рова на Езраел. </p>
<p id="v24"><sup><small>24</small></sup>  Който от Ахаавовия род умре в града, него кучетата ще изядат; а който умре в полето, него въздушните птици ще изядат. </p>
<p id="v25"><sup><small>25</small></sup>  (Никой, наистина, не биде подобен на Ахаава, който продаде себе си да върши зло пред Господа, като го подбуждаше жена му Езавел, <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  и който извърши много мерзости, като следваше идолите, съвсем, както вършеха аморейците, които Господ бе изгонил пред израилтяните). </p>
<p id="v27"><sup><small>27</small></sup>  А Ахаав, като чу тия думи, раздра дрехите си, тури вретище на снагата си, пости и лежеше обвит във вретище, и ходеше внимателно. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Тогава Господното слово дойде към тесвиеца Илия и рече: </p>
<p id="v29"><sup><small>29</small></sup>  Видя ли как се смири Ахаав пред Мене? Понеже той се смири пред Мене, няма да докарам злото в неговите дни; в дните на сина му ще докарам злото върху дома му. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Kings/20">3 Царе - глава 20</a></td>
        <td><a href="/bg/Bible/1_Kings/Index">Индекс</a></td>
        <td><a href="/bg/Bible/1_Kings/22">3 Царе - глава 22</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 21:1-16 <i>Убитите наботи</i>: <a href="/bg/The_Urantia_Book/97#p3_6">КУ 97:3.6</a>.  <i>Навутей убит</i>: <a href="/bg/The_Urantia_Book/97#p9_19">КУ 97:9.19</a>. </li>
  <li id="fn2"><a href="#cite2">↑</a> 21:9,12 <i>Ритуално гладуване</i>: <a href="/bg/The_Urantia_Book/89#p3_1">КУ 89:3.1</a>. </li>
  <li id="fn3"><a href="#cite3">↑</a> 21:17-24 <i>Илия изобличава Ахав</i>: <a href="/bg/The_Urantia_Book/97#p9_19">КУ 97:9.19</a>. </li>
  <li id="fn4"><a href="#cite4">↑</a> 21:17-29 <i>Историята на Илия</i>: <a href="/bg/The_Urantia_Book/123#p5_12">КУ 123:5.12</a>. </li>
  <li id="fn5"><a href="#cite5">↑</a> 21:25-26 <i>Идолопоклоннически монарх</i>: <a href="/bg/The_Urantia_Book/97#p2_1">КУ 97:2.1</a>. </li>
  <li id="fn6"><a href="#cite6">↑</a> 21:27 <i>Бедност и покаяние</i>: <a href="/bg/The_Urantia_Book/89#p3_3">КУ 89:3.3</a>. </li>
</ol>
</div>
