<!--
title: 1 Летописи - глава 22
description: 
published: true
date: 2022-10-6T9:45:13Z
tags: bible, bible—1 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Chronicles/21">1 Летописи - глава 21</a></td>
        <td><a href="/bg/Bible/1_Chronicles/Index">Индекс</a></td>
        <td><a href="/bg/Bible/1_Chronicles/23">1 Летописи - глава 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава рече Давид: Това е домът на Господа Бога, и това е олтарът за всеизгаряне за Израиля. </p>
<p id="v2"><sup><small>2</small></sup>  И Давид заповяда да съберат чужденците, които бяха в Израилевата земя; и накара каменосечци да насекат и издялат камъни за построяването на Божия дом. </p>
<p id="v3"><sup><small>3</small></sup>  Давид приготви и много желязо за гвоздеи, за вратите на портите и за скобите, и мед толкоз много, щото превишаваше теглото, </p>
<p id="v4"><sup><small>4</small></sup>  и кедрови дървета без брой; защото сидонците и тиряните донасяха на Давида много кедрови дървета. </p>
<p id="v5"><sup><small>5</small></sup>  Защото Давид си казваше: Понеже син ми Соломон е млад и нежен, и домът, който ще се построи Господу, трябва да бъде извънредно великолепен, прочут и славен в цялата вселена, затова ще направя приготовление за него. И тъй, Давид направи голямо приготовление преди смъртта си. </p>
<p id="v6"><sup><small>6</small></sup>  Тогава повика сина си Соломона, та му заръча да построи дом за Господа Израилевия Бог. </p>
<p id="v7"><sup><small>7</small></sup>  И Давид каза на Соломона: Сине мой, аз пожелах в сърцето си да построя дом за името на Господа моя Бог; </p>
<p id="v8"><sup><small>8</small></sup>  но Господното слово дойде до мене, което каза: Много кръв си пролял, и големи войни си водил; ти няма да построиш дом за името Ми, защото си пролял много кръв на земята пред Мене. </p>
<p id="v9"><sup><small>9</small></sup>  Ето, ще ти се роди син, който ще бъде спокоен човек, защото ще го успокоя от всичките неприятели около него; понеже Соломон ще му бъде името, и в неговите дни ще дам мир и тишина на Израиля; </p>
<p id="v10"><sup><small>10</small></sup>  той ще построи дом за името Ми; и той ще Ми бъде син, и Аз ще му бъда Отец, и ще утвърдя престола на царството му над Израиля до века. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Сега, сине мой, Господ да бъде с тебе; а ти да благоуспееш, та да построиш дома на Господа твоя Бог, както Той е говорил за тебе. </p>
<p id="v12"><sup><small>12</small></sup>  Само да ти даде Господ мъдрост и разум, и да те упътва за управлението на Израиля, за да пазиш закона на Господа твоя Бог. </p>
<p id="v13"><sup><small>13</small></sup>  Ако внимаваш да изпълняваш повеленията и съдбите, които Господ заповяда на Моисея за Израиля, тогава ще благоуспееш. Бъди силен и храбър, не бой се, и не се страхувай. </p>
<p id="v14"><sup><small>14</small></sup>  И, ето, аз, в смирението си, приготвил съм за Господния дом сто хиляди таланта злато, и един милион таланта сребро, а мед и желязо без тегло, защото е много; приготвил съм и дървета и камъни, на които може ти да притуриш. </p>
<p id="v15"><sup><small>15</small></sup>  А имам и доста много работници - каменоделци, зидари, дърводелци и работници изкусни във всякакъв вид работа. </p>
<p id="v16"><sup><small>16</small></sup>  Златото, среброто, медта и желязото са без брой. Стани та действувай; и Господ да бъде с тебе! </p>
<p id="v17"><sup><small>17</small></sup>  Давид заповяда и на всичките Израилеви първенци да помагат на сина му Соломона, като каза : </p>
<p id="v18"><sup><small>18</small></sup>  Не е ли с вас Господ вашият Бог? и не даде ли ви спокойствие от всякъде? защото предаде в моята ръка жителите на тая земя; и земята се подчини пред Господа и пред Неговите люде. </p>
<p id="v19"><sup><small>19</small></sup>  Утвърдете, прочее, сърцето си и душата си да търсите Господа вашия Бог; и станете та постройте светилището на Господа Бога, за да донесете ковчега на Господния завет и светите Божии вещи в дома, който ще се построи за Господното име. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Chronicles/21">1 Летописи - глава 21</a></td>
        <td><a href="/bg/Bible/1_Chronicles/Index">Индекс</a></td>
        <td><a href="/bg/Bible/1_Chronicles/23">1 Летописи - глава 23</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 22:10 <i>Освободени Божии синове</i>: <a href="/bg/The_Urantia_Book/143#p2_7">КУ 143:2.7</a>.  <i>Всяко дете е син на Бога</i>: <a href="/bg/The_Urantia_Book/196#p0_2">КУ 196:0.2</a>.  <i>Евангелие на синовството</i>: <a href="/bg/The_Urantia_Book/190#p3_1">КУ 190:3.1</a>.  <i>Спасени Божии синове</i>: <a href="/bg/The_Urantia_Book/170#p2_8">КУ 170:2.8</a>.  <i>Божии синове</i>: <a href="/bg/The_Urantia_Book/34#p6_10">КУ 34:6.10</a>.  <i>Ние сме синове на Бога</i>: <a href="/bg/The_Urantia_Book/2#p5_4">КУ 2:5.4</a>.  <i>Братство на Божиите синове</i>: <a href="/bg/The_Urantia_Book/153#p2_4">КУ 153:2.4</a>.  <i>Всички са деца на Бога</i>: <a href="/bg/The_Urantia_Book/99#p5_5">КУ 99:5.5</a>.  <i>Синове на живия Бог</i>: <a href="/bg/The_Urantia_Book/140#p3_16">КУ 140:3.16</a>.  <i>Бог е МОЯТ Баща</i>: <a href="/bg/The_Urantia_Book/131#p10_5">КУ 131:10.5</a>.  <i>Синове на живия Бог</i>: <a href="/bg/The_Urantia_Book/149#p2_10">КУ 149:2.10</a>.  <i>Ние сме Божии синове на земята</i>: <a href="/bg/The_Urantia_Book/193#p0_5">КУ 193:0.5</a>.  <i>Бог е наш баща</i>: <a href="/bg/The_Urantia_Book/149#p6_8">КУ 149:6.8</a>.  <i>Ние сме деца на Бога</i>: <a href="/bg/The_Urantia_Book/131#p10_2">КУ 131:10.2</a>.  <i>Деца на живия Бог</i>: <a href="/bg/The_Urantia_Book/142#p5_2">КУ 142:5.2</a>.  <i>Деца на Бога</i>: <a href="/bg/The_Urantia_Book/170#p2_20">КУ 170:2.20</a>.  <i>Деца на живия Бог</i>: <a href="/bg/The_Urantia_Book/140#p1_6">КУ 140:1.6</a>.  <i>Ние сме деца на Бога</i>: <a href="/bg/The_Urantia_Book/5#p4_8">КУ 5:4.8</a>.  <i>Вярващите са Божии синове</i>: <a href="/bg/The_Urantia_Book/181#p2_14">КУ 181:2.14</a>.  <i>Вярващи, синове на Бога</i>: <a href="/bg/The_Urantia_Book/181#p2_12">КУ 181:2.12</a>.  <i>Ние сме Божии деца</i>: <a href="/bg/The_Urantia_Book/141#p4_2">КУ 141:4.2</a>.  <i>Връзката между баща и дете</i>: <a href="/bg/The_Urantia_Book/131#p10_8">КУ 131:10.8</a>.  <i>Вяра - Божии синове</i>: <a href="/bg/The_Urantia_Book/141#p2_2">КУ 141:2.2</a>.  <i>Вярващите са Божии синове</i>: <a href="/bg/The_Urantia_Book/180#p1_6">КУ 180:1.6</a>.  <i>Вяра, синове на Бога</i>: <a href="/bg/The_Urantia_Book/40#p6_1">КУ 40:6.1</a>.  <i>Връзката между баща и дете</i>: <a href="/bg/The_Urantia_Book/131#p10_6">КУ 131:10.6</a>.  <i>Вие сте синове Божии на земята</i>: <a href="/bg/The_Urantia_Book/193#p0_3">КУ 193:0.3</a>.  <i>Бог е наш баща</i>: <a href="/bg/The_Urantia_Book/141#p4_2">КУ 141:4.2</a>.  <i>Божии синове</i>: <a href="/bg/The_Urantia_Book/8#p6_4">КУ 8:6.4</a>.  <i>Освободени Божии синове</i>: <a href="/bg/The_Urantia_Book/170#p2_20">КУ 170:2.20</a>.  <i>Потомство на Бог</i>: <a href="/bg/The_Urantia_Book/1#p3_1">КУ 1:3.1</a>.  <i>Вяра - деца на живия Бог</i>: <a href="/bg/The_Urantia_Book/142#p1_1">КУ 142:1.1</a>.  <i>Ние сме Негови синове</i>: <a href="/bg/The_Urantia_Book/149#p6_8">КУ 149:6.8</a>.  <i>Всички хора са синове Божии</i>: <a href="/bg/The_Urantia_Book/190#p5_4">КУ 190:5.4</a>.  <i>Всички хора са синове Божии</i>: <a href="/bg/The_Urantia_Book/193#p1_2">КУ 193:1.2</a>.  <i>Бог: любящ баща на всички хора</i>: <a href="/bg/The_Urantia_Book/194#p4_6">КУ 194:4.6</a>. </li>
</ol>
</div>
