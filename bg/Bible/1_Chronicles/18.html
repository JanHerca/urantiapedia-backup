<!--
title: 1 Летописи - глава 18
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Chronicles/17">1 Летописи - глава 17</a></td>
        <td><a href="/bg/Bible/1_Chronicles/Index">Индекс</a></td>
        <td><a href="/bg/Bible/1_Chronicles/19">1 Летописи - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това Давид порази филистимците и ги покори, и отне Гет и селата му от ръката на филистимците. </p>
<p id="v2"><sup><small>2</small></sup>  Порази и моавците; и моавците станаха Давидови слуги и плащаха данък. </p>
<p id="v3"><sup><small>3</small></sup>  Давид още порази совския цар Ададезер в Емат, като последният отиваше да утвърди властта си на реката Евфрат. </p>
<p id="v4"><sup><small>4</small></sup>  Давид му отне хиляда колесници, седем хиляди конници и двадесет хиляди пешаци и Давид пресече жилите на всичките колеснични коне, само че запази от тях за сто колесници. </p>
<p id="v5"><sup><small>5</small></sup>  И когато дамаските сирийци дойдоха за да помогнат на совския цар Ададезер, Давид порази от сирийците двадесет и две хиляди мъже. </p>
<p id="v6"><sup><small>6</small></sup>  Тогава Давид постави гарнизон в дамаска Сирия; и сирийците станаха Давидови слуги и плащаха данък. И Господ запазваше Давида където и да отиваше. </p>
<p id="v7"><sup><small>7</small></sup>  И Давид взе златните щитове, които бяха върху слугите на Ададезера, та ги донесе в Ерусалим. </p>
<p id="v8"><sup><small>8</small></sup>  И от Тиват и от Хун, Ададезериви градове, Давид взе твърде много мед, от която Соломон направи медното море, стълбовете и медните съдове. </p>
<p id="v9"><sup><small>9</small></sup>  А ематският цар Той, когато чу, че Давид порази всичката сила на совския цар Ададезер, </p>
<p id="v10"><sup><small>10</small></sup>  прати сина си Адорам при цар Давида за да го поздрави и да го благослови понеже се бил против Ададезера и го поразил, защото Ададезер често воюваше против Тоя. И Адорам донесе със себе си всякакви златни, сребърни и медни съдове; </p>
<p id="v11"><sup><small>11</small></sup>  па и тях цар Давид посвети на Господа, заедно със среброто и златото, което беше отнел от всичките народи, от Едом, от Моав, от амонците, от филистимците и от Амалика. </p>
<p id="v12"><sup><small>12</small></sup>  При това, Ависей, Саруиният син, порази осемнадесет хиляди едомци в долината на солта. </p>
<p id="v13"><sup><small>13</small></sup>  И постави гарнизони в Едом, и всичките едомци се подчиниха на Давида. И Господ запазваше Давида където и да отиваше. </p>
<p id="v14"><sup><small>14</small></sup>  Така Давид царува над целия Израил, и съдеше всичките си люде и им раздаваше правда. </p>
<p id="v15"><sup><small>15</small></sup>  А Иоав, Саруиният син беше над войската; а Иосафат, Ахилудовият син, летописец; </p>
<p id="v16"><sup><small>16</small></sup>  а Садок, Ахитововият син и Авимелех, Авиатаровият син, свещеници; а Суса, секретар; </p>
<p id="v17"><sup><small>17</small></sup>  а Ванаия, Иодаевият син, беше над херетците и фелетците; а Давидовите синове бяха първенци около царя. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Chronicles/17">1 Летописи - глава 17</a></td>
        <td><a href="/bg/Bible/1_Chronicles/Index">Индекс</a></td>
        <td><a href="/bg/Bible/1_Chronicles/19">1 Летописи - глава 19</a></td>
      </tr>
    </tbody>
  </table>
</figure>
