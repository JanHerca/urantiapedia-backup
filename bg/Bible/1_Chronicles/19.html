<!--
title: 1 Летописи - глава 19
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Chronicles/18">1 Летописи - глава 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Chronicles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Chronicles/20">1 Летописи - глава 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, царят на амонците, Наас, умря, и вместо него се възцари син му Анун . </p>
<p id="v2"><sup><small>2</small></sup>  Тогава Давид каза: Ще покажа благост към Ануна Наасовия син, понеже баща му показа благост към мене. И така, Давид прати посланици да го утешат за баща му. А когато Давидовите слуги дойдоха при Ануна в земята на амонците за да го утешат, </p>
<p id="v3"><sup><small>3</small></sup>  първенците на амонците рекоха на Ануна: Мислиш ли, че от почит към баща ти, Давид ти е изпратил утешители? Не дойдоха ли слугите му при тебе за да разузнаят да разорят и да съгледат земята? </p>
<p id="v4"><sup><small>4</small></sup>  Затова , Анун хвана Давидовите слуги та ги обръсна, отряза дрехите им до половина - до бедрата им, и ги отпрати. </p>
<p id="v5"><sup><small>5</small></sup>  И някои отидоха та известиха на Давида за стореното на мъжете; и той изпрати човеци да ги посрещнат, (понеже мъжете се крайно срамуваха), и да им рекат от царя: Седете в Ерихон, догде пораснат брадите ви, и тогава се върнете. </p>
<p id="v6"><sup><small>6</small></sup>  А като видяха амонците, че бяха станали омразни на Давида, Анун и амонците пратиха хиляда таланта сребро за да си наемат колесници и конници от Месопотамия, от Сириямаах и от Сова. </p>
<p id="v7"><sup><small>7</small></sup>  И наеха си тридесет и две хиляди колесници, също и царя на Мааха с людете му, които дойдоха та разположиха стан срещу Медева. И амонците, като се събраха от градовете си, дойдоха да воюват. </p>
<p id="v8"><sup><small>8</small></sup>  И когато чу това Давид, прати Иоава и цялото множество силни мъже. </p>
<p id="v9"><sup><small>9</small></sup>  А амонците излязоха та се строиха за бой при градската порта; а надошлите царе бяха отделно на полето. </p>
<p id="v10"><sup><small>10</small></sup>  А Иоав, като видя, че бяха се строили за бой против него отпред и отзад, избра между всичките отбрани Израилеви мъже, та ги опълчи против сирийците; </p>
<p id="v11"><sup><small>11</small></sup>  а останалите люде даде в ръката на брата си Ависея; и те се опълчиха против амонците. </p>
<p id="v12"><sup><small>12</small></sup>  И рече: ако сирийците надделеят над мене, тогава ти ще ми помогнеш; а ако амонците надделеят над тебе, тогава аз ще ти помогна. </p>
<p id="v13"><sup><small>13</small></sup>  Дързай, и нека бъдем мъжествени за людете си и за градовете на нашия Бог; а Господ нека извърши каквото Му се вижда угодно. </p>
<p id="v14"><sup><small>14</small></sup>  И тъй, Иоав и людете, които бяха с него, стъпиха в сражение против сирийците; и те побягнаха пред него. </p>
<p id="v15"><sup><small>15</small></sup>  А когато амонците видяха, че сирийците побягнаха, тогава и те побягнаха пред брата му Ависей и влязоха в града. Тогава Иоав си дойде в Ерусалим. </p>
<p id="v16"><sup><small>16</small></sup>  А сирийците, като видяха, че бидоха победени пред Израиля, пратиха посланици да изведат сирийците, които бяха оттатък реката Евфрат , със Совака, военачалника на Ададезера, на чело. </p>
<p id="v17"><sup><small>17</small></sup>  И когато се извести на Давида, той събра целият Израил, и като премина Иордан, дойде до тях и се опълчи против тях. И тъй, като се опълчи Давид на бой против сирийците, те се биха с него. </p>
<p id="v18"><sup><small>18</small></sup>  Но сирийците побягнаха пред Израиля; и Давид изби от сирийците мъжете на седем хиляди колесници и четиридесет хиляди пешаци; уби и военачалника Совак. </p>
<p id="v19"><sup><small>19</small></sup>  И слугите на Ададезера, като видяха, че бяха победени от Израиля, сключиха мир с Давида и му се подчиниха. И сирийците отказаха да помагат вече на амонците. </p>
