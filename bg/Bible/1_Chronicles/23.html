<!--
title: 1 Летописи - глава 23
description: 
published: true
date: 2022-10-6T9:45:13Z
tags: bible, bible—1 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Chronicles/22">1 Летописи - глава 22</a></td>
        <td><a href="/bg/Bible/1_Chronicles/Index">Индекс</a></td>
        <td><a href="/bg/Bible/1_Chronicles/24">1 Летописи - глава 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Така Давид, като остаря и се насити с дни, направи сина си Соломона цар над Израиля. </p>
<p id="v2"><sup><small>2</small></sup>  И събра всичките Израилеви първенци, и свещениците и левитите. </p>
<p id="v3"><sup><small>3</small></sup>  А левийците бяха преброени от тридесет годишна възраст нагоре; и като се преброиха мъжете един по един, броят им бе тридесет и осем хиляди души, </p>
<p id="v4"><sup><small>4</small></sup>  от които двадесет и четири хиляди да надзирават делото на Господния дом, а шест хиляди да бъдат управители и съдии, </p>
<p id="v5"><sup><small>5</small></sup>  четири хиляди вратари, и четири хиляди да хвалят Господа с инструменти, които направих, рече Давид , за да хвалят с тях Господа . </p>
<p id="v6"><sup><small>6</small></sup>  И Давид ги раздели на отреди според Левиевите синове, Гирсона, Каата и Мерария </p>
<p id="v7"><sup><small>7</small></sup>  От Гирсоновците бяха Ладан и Семей. </p>
<p id="v8"><sup><small>8</small></sup>  Ладанови синове бяха: Ехиил - главният, Зетам и Иоил, трима. </p>
<p id="v9"><sup><small>9</small></sup>  Семееви синове: Селомит, Азиил и Аран, трима. Тия бяха началници на Ладановите бащини домове . </p>
<p id="v10"><sup><small>10</small></sup>  А Семееви синове: Яат, Зиза, Еус и Верия. Тия четирима бяха Семееви синове. </p>
<p id="v11"><sup><small>11</small></sup>  А Яат бе главният и Зиза вторият: а Еус и Верия нямаха много синове, затова бяха преброени заедно като един бащин дом. </p>
<p id="v12"><sup><small>12</small></sup>  Каатови синове бяха: Амрам, Исаар, Хеврон и Озиил, четирима. </p>
<p id="v13"><sup><small>13</small></sup>  Амрамови синове: Аарон и Моисей. А Аарон бе отделен, той и синовете му, за да освещават пресветите неща за всякога, да кадят пред Господа, да Му служат, и за благославят в Неговото име за винаги. </p>
<p id="v14"><sup><small>14</small></sup>  А синовете на Божия човек Моисей, се числяха между Левиевото племе. </p>
<p id="v15"><sup><small>15</small></sup>  Синовете на Моисея бяха: Гирсам и Елиезер. </p>
<p id="v16"><sup><small>16</small></sup>  От Гирсамовите синове, Суваил бе главният. </p>
<p id="v17"><sup><small>17</small></sup>  И Елиезеровият син беше Равия - главният. Елиезер нямаше други синове; а Равиевите синове бяха премного. </p>
<p id="v18"><sup><small>18</small></sup>  От Исааровите синове, Селомит бе главният. </p>
<p id="v19"><sup><small>19</small></sup>  Хевроновите синове: Ерия, първият; Амария, вторият; Язиил, третият; и Екамеам, четвъртият. </p>
<p id="v20"><sup><small>20</small></sup>  Азииловите синове: Михей, първият; и Есия, вторият. </p>
<p id="v21"><sup><small>21</small></sup>  Мерариеви синове бяха: Маалий и Мусий. Маалиеви синове: Елеазар и Кис. </p>
<p id="v22"><sup><small>22</small></sup>  А Елеазар умря без да има синове, а само дъщери; затова братовчедите им, Кисовите синове, ги взеха за жени . </p>
<p id="v23"><sup><small>23</small></sup>  Мусиеви синове бяха: Маалий, Едер и Еримот трима. </p>
<p id="v24"><sup><small>24</small></sup>  Тия бяха левийците, според бащините си домове, началници на бащините си домове според преброяването си, броени един по един по име, които извъшваха работите по службата на Господния дом, от двадесет годишна възраст и нагоре. </p>
<p id="v25"><sup><small>25</small></sup>  Защото Давид рече: Господ Израилевият Бог успокои людете Си, за да живеят в Ерусалим за винаги. </p>
<p id="v26"><sup><small>26</small></sup>  При това, не ще има нужда вече левитите да носят скинията и всичките нейни вещи за службата й; </p>
<p id="v27"><sup><small>27</small></sup>  защото, според последните думи на Давида, левийците бяха преброени от двадесет годишна възраст нагоре. </p>
<p id="v28"><sup><small>28</small></sup>  Понеже тяхната работа бе да помагат на Аароновите потомци в службата на Господния дом, в дворовете, в стаите, в очистването на всичките свети неща, - във всичката работа на службата на Господния дом, </p>
<p id="v29"><sup><small>29</small></sup>  също в грижата за присъствените хлябове, за чистото брашно на хлебните приноси, било за безквасните кори, или за нещата, които се пекат в тава, или за препечените, и от всякаква мярка и големина. </p>
<p id="v30"><sup><small>30</small></sup>  и всяка заран да стоят за да славят и хвалят Господа, тоже и вечер, </p>
<p id="v31"><sup><small>31</small></sup>  и да принасят Господу всичките всеизгаряния в съботите, на новолунията, и на презниците, по число, според определеното за тях, всякога пред Господа, </p>
<p id="v32"><sup><small>32</small></sup>  и да пазят заръчаното за шатъра за срещане, и заръчаното за светилището, и заръчаното от братята си Аароновите потомци по службата на Господния дом. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Chronicles/22">1 Летописи - глава 22</a></td>
        <td><a href="/bg/Bible/1_Chronicles/Index">Индекс</a></td>
        <td><a href="/bg/Bible/1_Chronicles/24">1 Летописи - глава 24</a></td>
      </tr>
    </tbody>
  </table>
</figure>
