<!--
title: 1 Летописи - глава 11
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Chronicles/10">1 Летописи - глава 10</a></td>
        <td><a href="/bg/Bible/1_Chronicles/Index">Индекс</a></td>
        <td><a href="/bg/Bible/1_Chronicles/12">1 Летописи - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава целият Израил се събра при Давида в Хеврон и рекоха: Ето, ние сме твоя кост и твоя плът, </p>
<p id="v2"><sup><small>2</small></sup>  И по-напред още, и докато Саул царуваше, ти беше, който извеждаше и въвеждаше Израиля, и на тебе Господ твоят Бог каза: Ти ще пасеш людете Ми Израиля, и ти ще бъдеш вожд над людете Ми Израиля. </p>
<p id="v3"><sup><small>3</small></sup>  И така, всичките Израилеви старейшини дойдоха при царя в Хеврон; и Давид направи завет с тях пред Господа в Хеврон; и те помазаха Давида цар над Израиля, според Господното слово чрез Самуила. </p>
<p id="v4"><sup><small>4</small></sup>  Тогава Давид и целият Израил отидоха в Ерусалим (който бе Евус), гдето бяха жителите на земята, евусците. </p>
<p id="v5"><sup><small>5</small></sup>  А жителите на Евус рекоха на Давида: Няма да влезеш тук. Обаче, Давид превзе крепостта Сион; това е Давидовият град. </p>
<p id="v6"><sup><small>6</small></sup>  И рече Давид: Който пръв удари евусците, той ще бъде военачалник и вожд. И Иоав, Саруиният син, се качи пръв; и стана военачалник. </p>
<p id="v7"><sup><small>7</small></sup>  Тогава Давид се зесели в крепостта; затова тя се нарече Давидов град. </p>
<p id="v8"><sup><small>8</small></sup>  И той съгради града околовръст от Мило и наоколо; а Иоав поправи останалата част от града. </p>
<p id="v9"><sup><small>9</small></sup>  И Давид преуспяваше и ставаше по-велик, защото Господ на Силите бе с него. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  А ето началниците на силните мъже, които имаше Давид, които заедно с целия Израил се подвизаваха с него за царството му, за да го направят цар, според Господното слово относно Израиля. </p>
<p id="v11"><sup><small>11</small></sup>  А ето изчислението на силните мъже, които имаше Давид: Ясовеам, Ахмоновия син, главен военачалник; той като махаше копието си против триста души неприятели , уби ги в едно сражение. </p>
<p id="v12"><sup><small>12</small></sup>  И след него бе ахохиецът Елеазар Додовият син, който бе един от тримата силни мъже. </p>
<p id="v13"><sup><small>13</small></sup>  Той бе с Давида във Фас-дамим, когато филистимците се събраха за бой там, гдето имаше частица земя пълна с ечемик; и когато людете побягнаха пред филистимците, </p>
<p id="v14"><sup><small>14</small></sup>  те застанаха всред нивата и я защитаваха и поразиха филистимците; и Господ извърши голямо избавление. </p>
<p id="v15"><sup><small>15</small></sup>  После, трима от тридесетте военачалници слязоха до скалата при Давида в одоламската пещера; а филистимският стан бе разположен в рафаимската долина. </p>
<p id="v16"><sup><small>16</small></sup>  И като беше Давид тогава в канарата, а филистимският гарнизон бе в това време във Витлеем, </p>
<p id="v17"><sup><small>17</small></sup>  и Давид пожелавайки рече: Кой би ми дал да пия вода от витлеемския кладенец, който е при портата; </p>
<p id="v18"><sup><small>18</small></sup>  то тия трима пробиха филистимския стан та наляха вода от витлеемския кладенец, който е при портата, и като взеха донесоха на Давида. Но Давид отказа да пие, а я възля Господу, като рече: </p>
<p id="v19"><sup><small>19</small></sup>  Да ми не даде моят Бог да сторя това! Да пия ли кравта на тия мъже, които туриха живота си в опасност? защото с опасност за живота си я донесоха. Затова отказа да я пие. Това сториха тия трима силни мъже. </p>
<p id="v20"><sup><small>20</small></sup>  И Иоавовият брат Ависей беше главен между другите , трима; защото той като махаше копието си против триста души неприятели , уби ги и си придоби име между тримата. </p>
<p id="v21"><sup><small>21</small></sup>  Между тримата той бе по-славен от двамата, и стана им началник; но не стигна до първите трима. </p>
<p id="v22"><sup><small>22</small></sup>  Ванаия, Иодаевият син, син на един храбър мъж от Кавсеил, който беше извършил храбри дела, - той уби двамата лъвовидни моавски мъже; тоже той слезе та уби лъва всред рова в многоснежния ден; </p>
<p id="v23"><sup><small>23</small></sup>  при това, той уби египтянина, мъж с голям ръст, пет лакътя висок; в ръката на египтянина имаше копие като кросно на тъкач; а Ванаия слезе при него само с тояга, и като грабна копието от ръката на египтянина, уби го със собственото му копие. </p>
<p id="v24"><sup><small>24</small></sup>  Тия неща стори Ванаия, Иодаевият син, и си придоби име между тия трима силни мъже. </p>
<p id="v25"><sup><small>25</small></sup>  Ето, той стана по-славен от тридесетте, но не стигна до първите трима. И Давид го постави над телохранителите си. </p>
<p id="v26"><sup><small>26</small></sup>  А силните мъже между войските бяха: Асаил, Иоавовият брат, Елханан, син на Додо от Витлеем. </p>
<p id="v27"><sup><small>27</small></sup>  Самот арорецът, Хелис фелонецът, </p>
<p id="v28"><sup><small>28</small></sup>  Ирас, сина на текоеца Екис, Авезер анатонецът, </p>
<p id="v29"><sup><small>29</small></sup>  Сивехай хустанецът, Илай ахохиецът, </p>
<p id="v30"><sup><small>30</small></sup>  Маарай нетофатецът, Хелед, син на нетофатеца Ваана, </p>
<p id="v31"><sup><small>31</small></sup>  Итай, син на Риваия от Гавая, която принадлежеше на Вениаминовите потомци, Ванаия пиратонецът, </p>
<p id="v32"><sup><small>32</small></sup>  Урай от долините Гаас, Авиил арватецът, </p>
<p id="v33"><sup><small>33</small></sup>  Азмавет варумецът, Елиава саалвонецът, </p>
<p id="v34"><sup><small>34</small></sup>  синовете на Асима гизонеца, Ионатан син на арареца Сагий, </p>
<p id="v35"><sup><small>35</small></sup>  Ахиам син на арареца Сахар, Елифал Уровият син, </p>
<p id="v36"><sup><small>36</small></sup>  Ефер мехиратецът, Ахия фелонецът, </p>
<p id="v37"><sup><small>37</small></sup>  Есро кармилецът, Наарай Есвеевият син, </p>
<p id="v38"><sup><small>38</small></sup>  Иоил, Натановият брат, Мивар Аргиевият син, </p>
<p id="v39"><sup><small>39</small></sup>  Селек амонецът, Нахарай виротецът, оръженосецът на Иоава Саруиния син, </p>
<p id="v40"><sup><small>40</small></sup>  Ираз иетерецът, Гарив етерецът, </p>
<p id="v41"><sup><small>41</small></sup>  Урия хетеецът, Завад Аалаевият син, </p>
<p id="v42"><sup><small>42</small></sup>  Адина син на рувимеца Сиза, началник на рувимците, и тридесет души с него, </p>
<p id="v43"><sup><small>43</small></sup>  Анан, син на Мааха, Иосафат митнецът, </p>
<p id="v44"><sup><small>44</small></sup>  Озия астеротецът, Сама и Еиил синове на Хотама ароирецът, </p>
<p id="v45"><sup><small>45</small></sup>  Един син на Симрия, брат му Иоха тисецът, </p>
<p id="v46"><sup><small>46</small></sup>  Елиил маавецът, Еривай и Иосавия Елнаамови синове, Етема моавецът, </p>
<p id="v47"><sup><small>47</small></sup>  Елиил, Овид и Ясиил месоваецът. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Chronicles/10">1 Летописи - глава 10</a></td>
        <td><a href="/bg/Bible/1_Chronicles/Index">Индекс</a></td>
        <td><a href="/bg/Bible/1_Chronicles/12">1 Летописи - глава 12</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 11:9 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
</ol>
</div>
