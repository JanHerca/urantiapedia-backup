<!--
title: Агей - глава 1
description: 
published: true
date: 2022-10-6T9:45:13Z
tags: bible, bible—haggai
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Haggai/Index">Индекс</a></td>
        <td><a href="/bg/Bible/Haggai/2">Агей - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Във втората година на цар Дария, в шестия месец, на първия ден от месеца, Господнето слово дойде чрез пророк Агея към управителят на Юда Заровавел Салатиилевия син, и към великият свещеник Исус Иоседековия син, и рече: </p>
<p id="v2"><sup><small>2</small></sup>  Така говори Господ на Силите, казвайки: Тия люде думат - Не е още времето,  което щяло да дойде, времето да се постои Господният дом. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  За това, Господнето слово дойде чрез пророк Агея и рече: - </p>
<p id="v4"><sup><small>4</small></sup>  Време ли е сами вие Да живеете в своите с дъски обковани къщи, Докато тоя дом остава пуст? </p>
<p id="v5"><sup><small>5</small></sup>  Сега прочее така казва Господ на Силите: Помислете за постъпките си. </p>
<p id="v6"><sup><small>6</small></sup>  Посеяхте много, но малко събрахте; Ядете, но не се насищате; Пиете, но не се напивате; Обличате се, но никому не му е топло; И надничарят приема заплатата, за да я тури в скъсан мешец. </p>
<p id="v7"><sup><small>7</small></sup>  Така казва Господ на Силите: Помислете за постъпките си. </p>
<p id="v8"><sup><small>8</small></sup>  Качете се на гората, та докарайте дърва И постройте домът; И Аз ще благоволя в него, И ще се прославя, казва Господ. </p>
<p id="v9"><sup><small>9</small></sup>  Очаквахте за много, а, ето, излезе малко; И когато го донесохте у дома си, аз духнах на него. Защо? казва Господ на Силите. Поради Моя дом, който остава пуст, Докато вие тичате всеки в своята къща. </p>
<p id="v10"><sup><small>10</small></sup>  И тъй, поради вас небето задържа росата си, И земята възпира плода си; </p>
<p id="v11"><sup><small>11</small></sup>  Защото аз повиках суша На земята и по горите, На житото, на виното, и на дървеното масло, На всичко що произвежда земята, На човеците и на добитъка, И на всичките трудове на човешките  ръце. </p>
<p id="v12"><sup><small>12</small></sup>  Тогава Зоровавел Салатиилевият син, и великият свещеник Исус Иоседековият син, и всичките оцелели люде послушаха гласа на Господа своя Бог и думите на пророк Агея, както го бе изпратил Господ техният Бог; и людете се убояха пред Господа. </p>
<p id="v13"><sup><small>13</small></sup>  И Господният пратеник Агей говори на людете с думите на Господнето послание, казвайки: Аз съм с вас, дума Господ. </p>
<p id="v14"><sup><small>14</small></sup>  И Господ възбуди духа на управителя на Юда Зоровавел Салатиилевия син, и духа на великия свещеник Исус Иоседековия син, и духа на всички оцелели люде; и те дойдоха та работеха в дома на Господа на Силите, своя Бог, </p>
<p id="v15"><sup><small>15</small></sup>  като започнаха на двадесет и четвъртия ден от шестия месец, във втората година на цар Дария. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Haggai/Index">Индекс</a></td>
        <td><a href="/bg/Bible/Haggai/2">Агей - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:2 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
</ol>
</div>
