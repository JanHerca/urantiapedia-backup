<!--
title: Римляни - глава 15
description: 
published: true
date: 2022-9-13T21:39:43Z
tags: 
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Romans/14">Римляни - глава 14</a></td>
        <td><a href="/bg/Bible/Romans/Index">Индекс</a></td>
        <td><a href="/bg/Bible/Romans/16">Римляни - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Прочее, ние силните сме длъжни да носим немощите на слабите и да не угаждаме на себе си. </p>
<p id="v2"><sup><small>2</small></sup>  Всеки от нас да угождава на ближния си, с цел към това, което е добро за назиданието му. </p>
<p id="v3"><sup><small>3</small></sup>  Понеже и Христос не угоди на Себе Си, но, както е писано: - "Укорите на ония, които укоряваха тебе, Паднаха върху Мене". </p>
<p id="v4"><sup><small>4</small></sup>  Защото всичко, що е било от по-напред писано, писано е било за наша поука, та чрез твърдостта и утехата от писанията да имаме надежда. </p>
<p id="v5"><sup><small>5</small></sup>  А Бог на твърдостта и на утехата да ви даде единомислие помежду ви по примера на Христа Исуса. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  щото единодушно и с едни уста да славите Бога и Отца на нашия Господ Исус Христос. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Затова приемайте се един друг, както и Христос ви прие, за Божията слава. </p>
<p id="v8"><sup><small>8</small></sup>  Защото казвам, че Христос, заради Божията вярност, стана служител на обрязаните, за да утвърди обещанията дадени на бащите, </p>
<p id="v9"><sup><small>9</small></sup>  и за да прославят езичниците Бога за Неговата милост, както е писано:- "Затова ще Те хваля между народите, И на името ти ще пея". </p>
<p id="v10"><sup><small>10</small></sup>  И пак казва: - "Развеселете се, народи, с любовта Му". </p>
<p id="v11"><sup><small>11</small></sup>  И пак: - "Хвалете Господа, всички народи, И да Го славословят всички люде". </p>
<p id="v12"><sup><small>12</small></sup>  И пак Исаия казва: "Ще се яви Иесаевият корен", и, "Който ще се надигне да владее над народите; На Него ще се надяват народите". </p>
<p id="v13"><sup><small>13</small></sup>  А Бог на надеждата да ви изпълни с пълна радост и мир във вярването, тъй щото чрез силата на Светия Дух да се преумножава надеждата ви. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  И сам аз съм уверен за вас, братя мои, че сами вие сте пълни с благост, изпълнени от всяко знание, и че можете да се наставлявате един друг. </p>
<p id="v15"><sup><small>15</small></sup>  Но, за да ви напомня, пиша ви донякъде по-дързостно поради дадената ми от Бога благодат, </p>
<p id="v16"><sup><small>16</small></sup>  да бъда служител Исус Христов между езичниците, и да свещенослужа в Божието благовестие, за да бъдат езичниците благоприятен принос, осветен от Светия Дух. </p>
<p id="v17"><sup><small>17</small></sup>  И тъй, колкото за това, което се отнася до Бога, аз имам за какво да се похваля в Христа Исуса. </p>
<p id="v18"><sup><small>18</small></sup>  Защото не бих се осмелил да говоря за нещо освен онова, което Христос е извършил чрез мене за привеждане езичниците в покорност на вярата чрез моето слово и дело, </p>
<p id="v19"><sup><small>19</small></sup>  със силата на знамения и чудеса, със силата на Светия Дух [Божий], така щото от Ерусалим и околностите му дори до Илирик напълно съм проповядвал Христовото благовестие. </p>
<p id="v20"><sup><small>20</small></sup>  Обаче имах за цел да проповядвам благовестието така, - не там гдето беше вече известно Христовото име, да не би да гради на чужда основа; </p>
<p id="v21"><sup><small>21</small></sup>  но, както е писано: - "Ония ще видят, на които не се е възвестило за Него; И ония ще разберат, които не са чули" </p>
<p id="v22"><sup><small>22</small></sup>  Това ме е възпирало много пъти, та не съм дохождал при вас. </p>
<p id="v23"><sup><small>23</small></sup>  Но сега, като няма вече място за моето работене по тия страни, и понеже от много години съм желал да дойда при вас, </p>
<p id="v24"><sup><small>24</small></sup>  на отиването си в Испания ще дойда, защото се надявам да ви видя като минавам, и вие да ме изпратите до там, след като се наситя донякъде чрез общение с вас. </p>
<p id="v25"><sup><small>25</small></sup>  А сега отивам в Ерусалим да послужа на светиите. </p>
<p id="v26"><sup><small>26</small></sup>  Защото Македония и Ахаия благоволиха да дадат известна помощ за бедните между светиите в Ерусалим. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Благоволиха наистина, но и длъжни им са, защото, ако езичниците участвуват с тях и в духовните неща, длъжни са да им послужат и в телесните. </p>
<p id="v28"><sup><small>28</small></sup>  Прочее, когато свърша това, като им осигуря тоя плод, ще мина през вас в Испания. </p>
<p id="v29"><sup><small>29</small></sup>  И зная, че когато дойда при вас, ще дойда с изобилно благословение от [благовествуването на ] Христа. </p>
<p id="v30"><sup><small>30</small></sup>  А моля ви се, братя, заради нашия Господ Исус Хртистос, и заради любовта, която е плод на Духа, да ме придружават усърдна молитва към Бога за мене, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  та да се избави от противниците на вярата в Юдея, и моята услуга за Ерусалим да бъде благоприятна на светиите; </p>
<p id="v32"><sup><small>32</small></sup>  и с Божията воля да дойда радостен при Вас, и да си почина между вас. </p>
<p id="v33"><sup><small>33</small></sup>  А Бог на мира да бъде с всички Вас. Амин. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Romans/14">Римляни - глава 14</a></td>
        <td><a href="/bg/Bible/Romans/Index">Индекс</a></td>
        <td><a href="/bg/Bible/Romans/16">Римляни - глава 16</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 15:5-6 <i>Сродни умове</i>: <a href="/bg/The_Urantia_Book/16#p6_3">КУ 16:6.3</a>. </li>
  <li id="fn2"><a href="#cite2">↑</a> 15:6 <i>Отец на Господ Исус Христос</i>: <a href="/bg/The_Urantia_Book/194#p3_11">КУ 194:3.11</a>.  <i>Отец на Господ Исус Христос</i>: <a href="/bg/The_Urantia_Book/194#p4_6">КУ 194:4.6</a>. </li>
  <li id="fn3"><a href="#cite3">↑</a> 15:13 <i>Пълен с радост, щастие</i>: <a href="/bg/The_Urantia_Book/131#p10_6">КУ 131:10.6</a>. </li>
  <li id="fn4"><a href="#cite4">↑</a> 15:26 <i>Служил на бедните</i>: <a href="/bg/The_Urantia_Book/194#p4_7">КУ 194:4.7</a>. </li>
  <li id="fn5"><a href="#cite5">↑</a> 15:30 <i>Любовта на духа</i>: <a href="/bg/The_Urantia_Book/8#p6_4">КУ 8:6.4</a>. </li>
</ol>
</div>
