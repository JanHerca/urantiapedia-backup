<!--
title: Изход - глава 18
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/17">Изход - глава 17</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/19">Изход - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И като чу Мадиамският жрец Иотор, Моисеевият тъст, за всичко, което Бог извършил а Моисея и за людете си Израиля, как Господ, извел Израиля из Египет, </p>
<p id="v2"><sup><small>2</small></sup>  то Моисеевият тъст Иотор взе Сепфора, Моисеевата жена, (след като я беше изпратил надире), </p>
<p id="v3"><sup><small>3</small></sup>  и двата й сина, (от които на единия името бе Гирсом, защото Моисей беше казал: Пришелец станах в чужда земя; </p>
<p id="v4"><sup><small>4</small></sup>  на другия името бе Елиезер§, защото беше казал: Бащиният ми Бог ми стана помощник и ме избави от Фараоновия нож); </p>
<p id="v5"><sup><small>5</small></sup>  и Иотор Моисеевият тъст, дойде при Моисея със синовете му и с жена му в пустинята до Божията планина, гдето се беше разположил на стан, </p>
<p id="v6"><sup><small>6</small></sup>  и извести на Моисея: Аз, тъстът ти Иотор, ида при тебе с жена ти и двата й сина с нея. </p>
<p id="v7"><sup><small>7</small></sup>  Тогава Моисей излезе да посрещне тъста си, поклони се, и го целуна; и като се разпитаха един друг за здравето си влязоха в шатъра. </p>
<p id="v8"><sup><small>8</small></sup>  И Моисей разказа на тъста си всичко що бе сторил Господ на Фараона и на египтяните, заради Израиля, и всичките мъчнотии, които ги сполетяха из пътя, и как ги избави Господ. </p>
<p id="v9"><sup><small>9</small></sup>  И Иотор се зарадва много за всичкото добро, което Господ бе сторил на Израиля, като го избави от ръката на египтяните. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  И Иотор каза: Благословен Господ, Който ви избави от ръката на египтяните и от Фараоновата ръка, който избави людете от ръката на египтяните. </p>
<p id="v11"><sup><small>11</small></sup>  Сега зная, че Господ е по-велик от всичките богове, даже и в това, с което те се гордееха, той стана по-горен от тях. </p>
<p id="v12"><sup><small>12</small></sup>  Тогава Моисеевият тъст Иотор взе всеизгаряне и жертви, за да принесе Богу; и Аарон и всичките Израилеви старейшини дойдоха да ядат хляб с Моисеевия тъст пред Бога. </p>
<p id="v13"><sup><small>13</small></sup>  На другия ден Моисей седна да съди людете; и людете стояха около Моисея от заран до вечер. </p>
<p id="v14"><sup><small>14</small></sup>  А Моисеевият тъст, като видя всичко, което той вършеше за людете рече: Що е това, което правиш с людете? Защо седиш сам и всичките люде стоят около тебе от заран до вечер? </p>
<p id="v15"><sup><small>15</small></sup>  А Моисей рече на тъста си: Защото людете дохождат при мене да се допитват до Бога. </p>
<p id="v16"><sup><small>16</small></sup>  Когато имат дело дохождат при мене; и аз съдя между единия и другия, и пояснявам им Божиите повеления и закони. </p>
<p id="v17"><sup><small>17</small></sup>  Но Моисеевият тъст каза: Това, което правиш, не е добро. </p>
<p id="v18"><sup><small>18</small></sup>  Непременно и ти ще се изнуриш и тия люде, които са с тебе, защото това е много тежко за тебе; не можеш го върши сам. </p>
<p id="v19"><sup><small>19</small></sup>  Сега послушай думите ми; ще те посъветвам, и Бог да бъде с тебе. Та предстоявай между людете и Бога, за да представяш делата пред Бога; </p>
<p id="v20"><sup><small>20</small></sup>  и поучавай ги в повеленията и законите и показвай им пътя, по който трябва да ходят и делата, които трябва да вършат. </p>
<p id="v21"><sup><small>21</small></sup>  Но при това измежду всичките люде избери си способни мъже, които се боят от Бога, обичат истината и мразят несправедливата печалба, и постави над людете такива за хилядници, стотници, петдесетници и десетници; </p>
<p id="v22"><sup><small>22</small></sup>  и те нека съдят людете всякога, всяко голямо дело нека донасят пред тебе, а всяко малко дело нека съдят сами; така ще ти олекне, и те ще носят товара заедно с тебе. </p>
<p id="v23"><sup><small>23</small></sup>  Ако сториш това, и ако Бог така ти заповяда, тогава ще можеш да утраеш; па и всички тия люде ще стигнат на мястото си с мир. </p>
<p id="v24"><sup><small>24</small></sup>  И Моисей послуша думите на тъста си и стори всичко що му рече. </p>
<p id="v25"><sup><small>25</small></sup>  Моисей избра способни мъже измежду целия Израил, които постави началници над людете - хилядници, стотници, петдесетници и десетници. </p>
<p id="v26"><sup><small>26</small></sup>  Те съдеха людете на всяко време; мъчните дела донасяха на Моисея, а всяко малко дело съдеха сами. </p>
<p id="v27"><sup><small>27</small></sup>  След това Моисей изпрати тъста си; и той отиде в своята земя. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/17">Изход - глава 17</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/19">Изход - глава 19</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 18:9 <i>Ако повече хора познаваха добротата на Бога</i>: <a href="/bg/The_Urantia_Book/131#p10_4">КУ 131:10.4</a>. </li>
</ol>
</div>
