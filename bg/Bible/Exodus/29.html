<!--
title: Изход - глава 29
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/28">Изход - глава 28</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/30">Изход - глава 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето какво да извършиш над тях, за да ги осветиш да Ми свещенодействуват. Вземи един юнец и два овена без недостатък, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  и безквасен хляб, безквасни пити месени с дървено масло, и безквасни кори намазани с масло; от чисто пшеничено брашно да ги направиш. </p>
<p id="v3"><sup><small>3</small></sup>  Да ги туриш всичките в един кош и да ги принесеш в коша с юнеца и двата овена. </p>
<p id="v4"><sup><small>4</small></sup>  Тогава да приведеш Аарона и синовете му при вратата на шатъра за срещане, и да ги умиеш с вода. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  После да вземеш одеждите и да облечеш Аарона с хитона, с мантията на ефода, с ефода и с нагръдника, и да го опашеш с изкусно изработената препаска на ефода, </p>
<p id="v6"><sup><small>6</small></sup>  и да туриш митрата на главата му, и на митрата да туриш светия венец. </p>
<p id="v7"><sup><small>7</small></sup>  Тогава да вземеш мирото за помазване и да го излееш на главата, му и тъй да го помажеш. </p>
<p id="v8"><sup><small>8</small></sup>  После да приведеш синовете му и да ги облечеш с хитони. </p>
<p id="v9"><sup><small>9</small></sup>  И да ги опашеш с пояси, Аарона и синовете му, и да им туриш гъжви. И свещенството ще бъде тяхно по вечен закон. Така да посветиш Аарона и синовете му. </p>
<p id="v10"><sup><small>10</small></sup>  Тогава да приведеш юнеца пред шатъра за срещане, а Аарон и синовете му да положат ръцете си на главата на юнеца. </p>
<p id="v11"><sup><small>11</small></sup>  И да заколиш юнеца пред Господа, при вратата на шатъра за срещане. </p>
<p id="v12"><sup><small>12</small></sup>  После, като вземеш от кръвта на юнеца, с пръста си да туриш от нея на роговете на олтара и тогава да излееш всичката кръв при основата на олтара. </p>
<p id="v13"><sup><small>13</small></sup>  И да вземеш всичката тлъстина, която покрива вътрешностите, и булото на дроба, и двата бъбрека с тлъстината около тях, и да ги изгориш на олтара. </p>
<p id="v14"><sup><small>14</small></sup>  А месото на юнеца, кожата му и изверженията му да изгориш в огън вън от стана; това е жертва за грях. </p>
<p id="v15"><sup><small>15</small></sup>  При това, да вземеш единия овен; и Аарон и синовете му да положат ръцете си на главата на овена. </p>
<p id="v16"><sup><small>16</small></sup>  И като заколиш овена, да вземеш кръвта му та с нея да поръсиш навред олтара. </p>
<p id="v17"><sup><small>17</small></sup>  Тогава да разсечеш овена на късове, и като измиеш вътрешностите му и нозете му, да ги сложиш върху късовете му и главата му. </p>
<p id="v18"><sup><small>18</small></sup>  И да изгориш целия овен на олтара; това е всеизгаряне Господу, благоухание, жертва чрез огън Господу. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  След това да вземеш и другият овен; и Аарон и синовете му да положат ръцете си на главата на овена. </p>
<p id="v20"><sup><small>20</small></sup>  Тогава да заколиш овена, да вземеш от кръвта му, и да туриш от нея на края на дясното ухо на Аарона, и на края на дясното ухо на синовете му, и на палеца на дясната им ръка и на палеца на дясната им нога, и с кръвта да поръсиш навред олтара. </p>
<p id="v21"><sup><small>21</small></sup>  И да вземеш от кръвта, която е на олтара, и от мирото за помазване, и с тях да поръсиш Аарона и одеждите му, и синовете му и одеждите на синовете му с него; така ще се осветят той и одеждите му, и синовете му и одеждите на синовете му с него. </p>
<p id="v22"><sup><small>22</small></sup>  После да вземеш тлъстината на овена, опашката и тлъстината; която покрива вътрешностите, булото на дроба, двата бъбрека с тлъстината, която е около тях, и дясното бедро, (защото е овен на посвещение), </p>
<p id="v23"><sup><small>23</small></sup>  и един хляб, една пита месена с дървено масло, и една кора из коша на безквасните ястия положени пред Господа. </p>
<p id="v24"><sup><small>24</small></sup>  Всички тия да туриш на ръката на Аарона и на ръцете на синовете му, и да ги подвижиш за движим принос пред Господа. </p>
<p id="v25"><sup><small>25</small></sup>  Тогава да ги вземеш от ръцете им и да ги изгориш на олтара над всеизгарянето, за благоухание пред Господа; това е жертва чрез огън Господу. </p>
<p id="v26"><sup><small>26</small></sup>  И да вземеш гърдите на овена на посвещението, което е за Аарона и да ги подвижиш за движим принос пред Господа; и това да бъде твой дял. </p>
<p id="v27"><sup><small>27</small></sup>  И да осветиш гърдите на движимия принос и бедрото на възвишаемия принос, който се е подвижил и който се е възвисил от овена на посвещението от оня, който е за Аарона, и от оня, който е за синовете му. </p>
<p id="v28"><sup><small>28</small></sup>  И това да бъде право на Аарона и на синовете му от израилтяните по вечен закон; защото е възвишаем принос; и ще бъде, възвишаем принос от израилтяните из примирителните им жертви, техният възвишаем принос Господу. </p>
<p id="v29"><sup><small>29</small></sup>  И светите одежди на Аарона ще бъдат за синовете му подир него, за да бъдат помазвани в тях и освещавани в тях. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Седем дена да се облича с тях оня от синовете му, който е свещеник, вместо него, когато влиза в шатъра за срещане, за да служи в светилището. </p>
<p id="v31"><sup><small>31</small></sup>  Тогава да вземеш овена на посвещението и да свариш месото му на свето място. </p>
<p id="v32"><sup><small>32</small></sup>  И Аарон и синовете му да ядат месото на овена и хляба, който е в коша, при вратата на шатъра за срещане; </p>
<p id="v33"><sup><small>33</small></sup>  да ядат ония приноси, с които се е извършило умилостивение за тяхното посвещение и освещаване; но чужденец да не яде от тях, защото са свети. </p>
<p id="v34"><sup><small>34</small></sup>  И ако остане до утринта нещо от месото на посвещението или от хляба, тогава да изгориш останалото в огън; да се не яде, защото е свето. </p>
<p id="v35"><sup><small>35</small></sup>  Така, прочее, да направиш на Аарона и на синовете му според всичко що ти заповядах; седем дена ще ги посвещаваш. </p>
<p id="v36"><sup><small>36</small></sup>  И всеки ден да принасяш по един юнец за умилостивение за грях; и да очистяш олтара като правиш умилостивение за него, и да го помажеш за да го осветиш. </p>
<p id="v37"><sup><small>37</small></sup>  Седем дена да правиш умилостивение за олтара и да го освещаваш; и олтарът ще бъде пресвет; всичко що се докосва до олтара ще бъде свето. </p>
<p id="v38"><sup><small>38</small></sup>  А ето какво да правиш на олтара: Всеки ден по две едногодишни агнета, винаги. </p>
<p id="v39"><sup><small>39</small></sup>  Едното агне да принасяш заран, и другото агне да принасяш привечер; </p>
<p id="v40"><sup><small>40</small></sup>  и с едното агне една десета от ефа чисто брашно смесено с четвърт ин първоток дървено масло, и четвърт ин вино за възлияние. </p>
<p id="v41"><sup><small>41</small></sup>  А другото агне да принасяш привечер, и да правиш нему според стореното на утринния принос и според стореното на възлиянието му, за благоухание, жертва чрез огън Господу. <sup id="cite6"><a href="#fn6">[6]</a></sup></p>
<p id="v42"><sup><small>42</small></sup>  Това да бъде във всичките ви поколения всегдашно всеизгаряне пред Господа, при вратата на шатъра за срещане, гдето ще се срещам с вас, да говоря там с тебе. </p>
<p id="v43"><sup><small>43</small></sup>  Там ще се срещам с израилтяните; и това място ще се освещава със славата Ми. </p>
<p id="v44"><sup><small>44</small></sup>  Ще осветя шатъра за срещане и олтара; тоже Аарона и синовете му ще осветя, за да Ми свещенодействуват. </p>
<p id="v45"><sup><small>45</small></sup>  И ще обитавам между израилтяните и ще им бъда Бог; </p>
<p id="v46"><sup><small>46</small></sup>  и те ще познаят, че Аз съм Иеова техният Бог, Който ги изведох из Египетската земя, за да обитавам между тях. Аз съм Иеова техният Бог. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/28">Изход - глава 28</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/30">Изход - глава 30</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 29:1 <i>Пожертва най-доброто от всичко</i>: <a href="/bg/The_Urantia_Book/89#p4_8">КУ 89:4.8</a>. </li>
  <li id="fn2"><a href="#cite2">↑</a> 29:4 <i>Пречистете дрехите на свещениците</i>: <a href="/bg/The_Urantia_Book/90#p5_3">КУ 90:5.3</a>. </li>
  <li id="fn3"><a href="#cite3">↑</a> 29:4-9,29 <i>Шамани (жреци)</i>: <a href="/bg/The_Urantia_Book/90#p1_1">КУ 90:1.1</a>. </li>
  <li id="fn4"><a href="#cite4">↑</a> 29:18,25,41 <i>Сладко благоухание в ноздрите на Бога</i>: <a href="/bg/The_Urantia_Book/89#p4_3">КУ 89:4.3</a>. </li>
  <li id="fn5"><a href="#cite5">↑</a> 29:29 <i>Наследствено свещеничество</i>: <a href="/bg/The_Urantia_Book/90#p5_4">КУ 90:5.4</a>. </li>
  <li id="fn6"><a href="#cite6">↑</a> 29:41-44 <i>Осветете скинията и района</i>: <a href="/bg/The_Urantia_Book/90#p5_3">КУ 90:5.3</a>.  <i>Пречистете скинията</i>: <a href="/bg/The_Urantia_Book/90#p5_3">КУ 90:5.3</a>. </li>
</ol>
</div>
