<!--
title: Изход - глава 8
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/7">Изход - глава 7</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/9">Изход - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Господ рече на Моисея: Влез при Фараона и кажи му: Така казва Господ, пусни людете Ми, за да Ми послужат. </p>
<p id="v2"><sup><small>2</small></sup>  Но ако откажеш да ги пуснеш, ето, Аз ще поразя всичките ти предели с жаби. </p>
<p id="v3"><sup><small>3</small></sup>  Реката ще кипне с жаби, които като излизат ще наскачат в къщата ти, в спалнята ти, по леглото ти, в къщата на слугите ти, върху людете ти, в пещите ти и по нощвите ти. </p>
<p id="v4"><sup><small>4</small></sup>  На тебе, на людете ти и на всичките ти слуги ще наскачат жабите. </p>
<p id="v5"><sup><small>5</small></sup>  И тъй, Господ рече на Моисея: Кажи на Аарона: Простри ръката си с жезъла си над реките, над потоците и над езерата, та стори да наскачат жаби по Египетската земя. </p>
<p id="v6"><sup><small>6</small></sup>  И Аарон простря ръката си над египетските води и възлязоха жабите и покриха Египетската земя. </p>
<p id="v7"><sup><small>7</small></sup>  Но и магьосниците сториха същото с баянията си, и направиха да наскачат жаби по Египетската земя. </p>
<p id="v8"><sup><small>8</small></sup>  Тогава Фараон повика Моисея и Аарона и рече: Помолете се Господу да махне жабите от мене и от людете ми; и ще пусна людете ви, за да пожертвуват Господу. </p>
<p id="v9"><sup><small>9</small></sup>  И Моисей рече на Фараона: Определи ми, кога да се помоля за тебе, за слугите ти и за людете ти, за да се изтребят жабите от тебе и от къщите ти, та да останат само в реката. </p>
<p id="v10"><sup><small>10</small></sup>  Фараон каза: Утре. А той рече: Ще бъде според както си казал, за да познаеш, че няма никой подобен на нашия Бог. </p>
<p id="v11"><sup><small>11</small></sup>  Жабите ще се махнат от тебе от къщите ти, от слугите ти и от людете ти; само в реката ще останат. </p>
<p id="v12"><sup><small>12</small></sup>  Тогава Моисей и Аарон излязоха отпред Фараона; и Моисей викна към Господа относно жабите, които беше пратил върху Фараона. </p>
<p id="v13"><sup><small>13</small></sup>  И Господ стори според както викна Моисей; жабите измряха от къщите, от дворовете и от нивите. </p>
<p id="v14"><sup><small>14</small></sup>  И събраха ги на купове: и земята се усмърдя. </p>
<p id="v15"><sup><small>15</small></sup>  А Фараон като видя, че му дойде облекчение, закорави сърцето си и не ги послуша според както Господ беше говорил. </p>
<p id="v16"><sup><small>16</small></sup>  След това Господ каза на Моисея: Речи на Аарона: Простри жезъла си та да удари земната пръст, за да се превърне на въшки в цялата Египетска земя. </p>
<p id="v17"><sup><small>17</small></sup>  И сториха така; Аарон простря ръката си с жезъла си и удари земната пръст, и явиха се по човеците и по животните; всичката земна пръст се превърна на въшки из цялата Египетска земя. </p>
<p id="v18"><sup><small>18</small></sup>  И магьосниците работеха да вършат същото с баянията си, за да произведат въшки, но не можаха; а въшките бяха по човеците и по животните. </p>
<p id="v19"><sup><small>19</small></sup>  Тогава рекоха магьосниците на Фараона: Божий пръст е това. Но сърцето на Фараона се закорави, и той не ги послуша, според както Господ беше говорил. </p>
<p id="v20"><sup><small>20</small></sup>  После Господ рече на Моисея: Стани утре рано та застани пред Фараона (ето, той излиза да отиде при водата), и кажи му: Така казва Господ: Пусни людете Ми, за да Ми послужат. </p>
<p id="v21"><sup><small>21</small></sup>  Защото, ако не пуснеш людете Ми, ето, ще изпратя рояци мухи върху тебе, върху слугите ти, върху людете ти и върху къщите ти; тъй щото къщите на египтяните и земята, на която живеят, ще се пълнят с рояци мухи. </p>
<p id="v22"><sup><small>22</small></sup>  Но в оня ден Аз ще отделя Гесенската земя, в която живеят людете Ми, щото да няма там рояци мухи, за да познаят, че Аз съм Господ всред земята. </p>
<p id="v23"><sup><small>23</small></sup>  Аз ще поставя преграда между Своите люде и твоите люде; утре ще стане това знамение. </p>
<p id="v24"><sup><small>24</small></sup>  И Господ стори така; навлязоха мъчителни рояци мухи във Фараоновата къща и в къщите на слугите му и в цялата Египетска земя; земята се развали от рояците мухи. </p>
<p id="v25"><sup><small>25</small></sup>  Тогава Фараон повика Моисея и Аарона и рече: Идете, принесете жертва на вашия Бог в тая земя. </p>
<p id="v26"><sup><small>26</small></sup>  Но Моисей каза: Не е прилично да направим така, защото ние ще жертвуваме на Господа нашия Бог онова, от което египтяните се гнусят; ето, ако жертвуваме пред очите на египтяните онова, от което те се гнусят, няма ли да ни избият с камъни? </p>
<p id="v27"><sup><small>27</small></sup>  Ще отидем на тридневен път в пустинята и ще жертвуваме на Господа нашия Бог, според както би ни казал. </p>
<p id="v28"><sup><small>28</small></sup>  Тогава рече Фараон: Ще ви пусна да пожертвувате на Господа вашия Бог в пустинята, само да не отидете много далеч. Помолете се Богу за мене. </p>
<p id="v29"><sup><small>29</small></sup>  И Моисей рече: Ето, аз излизам отпред тебе, и ще се помоля Господу да се махнат утре рояците мухи от Фараона, от слугите му и от людете му; но нека не следва Фараон да лъже и да не пуска людете ни да пожертвуват Господу. </p>
<p id="v30"><sup><small>30</small></sup>  И тъй, Моисей излезе отпред Фараона и помоли се Господу. </p>
<p id="v31"><sup><small>31</small></sup>  И Господ стори според както Моисей се молеше; той махна рояците мухи от Фараона, от слугите му и от людете му; не остана ни една. </p>
<p id="v32"><sup><small>32</small></sup>  Но Фараон и тоя път закорави сърцето си и не пусна людете. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/7">Изход - глава 7</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/9">Изход - глава 9</a></td>
      </tr>
    </tbody>
  </table>
</figure>
