<!--
title: Изход - глава 23
description: 
published: true
date: 2022-10-6T9:45:13Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/22">Изход - глава 22</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/24">Изход - глава 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Да не разнасяш лъжлив слух. Да не съдействуваш с неправедния и да не свидетелствуваш в полза на неправдата. </p>
<p id="v2"><sup><small>2</small></sup>  Да не следваш множеството да правиш зло; нито да свидетелствуваш в съдебно дело, така щото да се увличаш след множеството, за да изкривиш правосъдието; </p>
<p id="v3"><sup><small>3</small></sup>  нито да показваш пристрастие към сиромаха в делото му. </p>
<p id="v4"><sup><small>4</small></sup>  Ако срещнеш забъркалия се вол или осел на неприятеля си; непременно да му го закараш. </p>
<p id="v5"><sup><small>5</small></sup>  Ако видиш, че оселът на неприятеля ти е паднал под товара си, и не ти се иска да му помогнеш пак непременно да помогнеш заедно с него. </p>
<p id="v6"><sup><small>6</small></sup>  Да не изкривяваш правото на сиромаха между вас в делото му. </p>
<p id="v7"><sup><small>7</small></sup>  Отдалечавай се от всяка несправедлива работа, и не убивай невинния и праведния; защото Аз няма да оправдая нечестивия. </p>
<p id="v8"><sup><small>8</small></sup>  Да не приемаш подаръци, защото подаръците заслепяват видещите и извръщат душите на праведните. </p>
<p id="v9"><sup><small>9</small></sup>  И да не угнетяваш чужденеца; защото вие знаете що има на сърцето на чужденеца, понеже и вие сте били чужденци в Египетската земя. </p>
<p id="v10"><sup><small>10</small></sup>  Шест години да сееш земята си и да събираш плодовете й; </p>
<p id="v11"><sup><small>11</small></sup>  а в седмата да я оставиш да си почива и да не я работиш за да се хранят сиромасите между людете ти от самораслото, и полските животни нека ядат от оставеното от тях. Така да правиш и с лозето си и с маслините си. </p>
<p id="v12"><sup><small>12</small></sup>  Шест дена да вършиш работата си; а в седмия ден да си почиваш, за да се отмори волът ти и оселът ти, и да си отдъхне синът на слугинята ти и чужденецът. </p>
<p id="v13"><sup><small>13</small></sup>  И внимавайте във всичко що съм ви говорил; и име на други богове да не споменавате, нито да се чува то из устата ви. </p>
<p id="v14"><sup><small>14</small></sup>  Три пъти в годината да Ми правиш празник. </p>
<p id="v15"><sup><small>15</small></sup>  Да пазиш празника на безквасните хлябове; седем дена да ядеш безквасни хлябове, както съм ти заповядал, на определеното време в месец Авив, защото в него си излязъл из Египет; и никой да не се яви пред Мене с празни ръце; <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  и празника на жетвата, на първите плодове на труда ти, на това, което си посял в нивата; и празника на беритбата при края на годината, когато прибираш плодовете си от нивата. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Три пъти в годината всичките твои мъжки да се явят пред Господа Иеова. </p>
<p id="v18"><sup><small>18</small></sup>  Да не принасяш кръвта на жертвата Ми с квасен хляб, нито тлъстина от празника Ми да остава през нощта до сутринта. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Най-първите плодове от земята си да принасяш в дома на Господа твоя Бог. Да не свариш яре в млякото на майка му. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Ето, изпращам ангел пред тебе да те пази по пътя и да те заведе на мястото, което съм ти приготвил. </p>
<p id="v21"><sup><small>21</small></sup>  Внимавайте на него и слушайте гласа му; не го предизвиквайте, защото той няма да прости престъпленията ви; понеже Моето Име е в него. </p>
<p id="v22"><sup><small>22</small></sup>  Но ако слушаш внимателно гласа му, и вършиш всичко каквото говоря, тогава Аз ще бъда неприятел на твоите неприятели и противник на твоите противници. </p>
<p id="v23"><sup><small>23</small></sup>  Защото ангелът Ми ще върви пред тебе и ще те въведе при аморейците, хетейците, ферезейците, ханаанците, евейците и евусейците; и ще ги изтребя. </p>
<p id="v24"><sup><small>24</small></sup>  Да се не кланяш на техните богове, нито да им служиш, нито да вършиш според делата им; а да ги събаряш съвсем, и да изпотрошиш стълбовете им. </p>
<p id="v25"><sup><small>25</small></sup>  Но да служиш на Господа вашия Бог, и Той ще благославя хляба ти и водата ти; и Аз ще отмахвам всяка болест помежду ви. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Не ще има пометкиня или бездетна в земята ти, числото на дните ти ще направя пълно. </p>
<p id="v27"><sup><small>27</small></sup>  Ще изпратя пред тебе страх от Мене, и ще обезсиля всичките люде, между които отидеш, и ще направя всичките ти неприятели да обърнат гръб пред тебе. </p>
<p id="v28"><sup><small>28</small></sup>  Ще изпратя и стършели пред тебе, които ще изгонят отпред тебе, евейците, ханаанците и хетейците. </p>
<p id="v29"><sup><small>29</small></sup>  Няма да ги изпъдя отпред тебе в една година, да не би да запустее земята и се размножат против тебе полските зверове. </p>
<p id="v30"><sup><small>30</small></sup>  Малко по малко ще ги изпъждам отпред тебе, догде се размножиш и завладееш земята. </p>
<p id="v31"><sup><small>31</small></sup>  И ще поставя пределите ти от Червеното море до Филистимското море, и от пустинята до река Евфрат; защото ще предам местните жители в ръката ви, и ти ще ги изпъдиш отпред себе си. </p>
<p id="v32"><sup><small>32</small></sup>  Да не направиш завет с тях нито с боговете им. </p>
<p id="v33"><sup><small>33</small></sup>  Да не живеят в земята ти, да не би да те накарат да съгрешиш против Мене; защото ако служиш на боговете им, това непременно ще ти бъде примка. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/22">Изход - глава 22</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/24">Изход - глава 24</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 23:15 <i>Пази безквасните хлябове</i>: <a href="/bg/The_Urantia_Book/142#p3_13">КУ 142:3.13</a>. </li>
  <li id="fn2"><a href="#cite2">↑</a> 23:16 <i>Правете два празника</i>: <a href="/bg/The_Urantia_Book/142#p3_16">КУ 142:3.16</a>. </li>
  <li id="fn3"><a href="#cite3">↑</a> 23:16,19a <i>Донесете първите плодове</i>: <a href="/bg/The_Urantia_Book/142#p3_19">КУ 142:3.19</a>. </li>
  <li id="fn4"><a href="#cite4">↑</a> 23:18a <i>Без жертва с квасен хляб</i>: <a href="/bg/The_Urantia_Book/142#p3_17">КУ 142:3.17</a>. </li>
  <li id="fn5"><a href="#cite5">↑</a> 23:18b <i>Не остана храна до сутринта</i>: <a href="/bg/The_Urantia_Book/142#p3_18">КУ 142:3.18</a>. </li>
  <li id="fn6"><a href="#cite6">↑</a> 23:19b <i>Не варете дете в майчиното мляко</i>: <a href="/bg/The_Urantia_Book/142#p3_20">КУ 142:3.20</a>. </li>
  <li id="fn7"><a href="#cite7">↑</a> 23:25 <i>Служете на Господа, вашия Бог</i>: <a href="/bg/The_Urantia_Book/145#p2_2">КУ 145:2.2</a>. </li>
</ol>
</div>
