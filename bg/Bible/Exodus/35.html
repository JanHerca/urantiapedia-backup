<!--
title: Изход - глава 35
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/34">Изход - глава 34</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/36">Изход - глава 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Подир това Моисей събра цялото общество израилтяни и им каза: Ето какво заповяда Господ да правите. </p>
<p id="v2"><sup><small>2</small></sup>  Шест дена да се работи; а седмият ден да ви бъде свет, събота за почивка посветена Господу; всеки, който работи в тоя ден, да се умъртви. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  В съботен ден да не кладате огън в никое от жилищата си. </p>
<p id="v4"><sup><small>4</small></sup>  Моисей още говори на цялото общество израилтяни, казвайки: Ето какво заповяда Господ, като каза: </p>
<p id="v5"><sup><small>5</small></sup>  Съберете помежду си принос за Господа; всеки, който е сърдечно разположен, нека принесе принос за Господа; злато, сребро и мед, </p>
<p id="v6"><sup><small>6</small></sup>  синьо, мораво, червено, висон и козина, </p>
<p id="v7"><sup><small>7</small></sup>  червено боядисани овчи кожи и язовски кожи, ситимово дърво, </p>
<p id="v8"><sup><small>8</small></sup>  масло за осветление, и аромати за мирото за помазване и за благоуханното кадене, </p>
<p id="v9"><sup><small>9</small></sup>  ониксови камъни, и камъни за влагане на ефода и на нагръдника. </p>
<p id="v10"><sup><small>10</small></sup>  И всеки между вас, който има мъдро сърце, нека дойде, та да се направи всичко, което заповяда Господ: </p>
<p id="v11"><sup><small>11</small></sup>  скинията, покривката й, покривалото й, куките й, дъските й, лостовете й, стълбовете й и подложките й; </p>
<p id="v12"><sup><small>12</small></sup>  ковчега и върлините му, умилостивилището, и закривателната завеса; </p>
<p id="v13"><sup><small>13</small></sup>  трапезата и върлините й със всичките й прибори, и хлябът за постоянно приношение; </p>
<p id="v14"><sup><small>14</small></sup>  тоже и светилника за осветление с приборите му, светилата му, и маслото за осветление; </p>
<p id="v15"><sup><small>15</small></sup>  кадилния олтар и върлините му, мирото за помазване, благоуханния темян, входната покривка за входа на скинията; </p>
<p id="v16"><sup><small>16</small></sup>  олтара за всеизгарянето с медната му решетка, върлините му, и всичките му прибори, умивалника и подножието му; </p>
<p id="v17"><sup><small>17</small></sup>  завесите за двора, стълбовете му и подложките им, и закривката за дворния вход; </p>
<p id="v18"><sup><small>18</small></sup>  коловете за скинията и клоновете за двора с въжетата им; </p>
<p id="v19"><sup><small>19</small></sup>  служебните одежди за служене в светилището, светите одежди за свещеника Аарона, и одеждите за синовете му, за да свещенодействуват. </p>
<p id="v20"><sup><small>20</small></sup>  Тогава цялото общество на израилтяните си отиде от Моисеевото лице. </p>
<p id="v21"><sup><small>21</small></sup>  И пак дойдоха, всеки човек, когото сърцето подбуждаше, и всеки, когото духа разполагаше, и донесоха принос Господу за направата на шатъра за срещане и за всяка служба, и за светите одежди. </p>
<p id="v22"><sup><small>22</small></sup>  Дойдоха, мъже и жени, които имаха сърдечно разположение, и принесоха гривни, обеци, пръстени, мъниста и всякакви златни неща, - както и всички, които принесоха какъв да бил златен принос Господу. </p>
<p id="v23"><sup><small>23</small></sup>  И всеки, у когото се намираше синьо, мораво, червено, висон, козина, червено боядисани овчи кожи и язовски кожи, принесоха ги. </p>
<p id="v24"><sup><small>24</small></sup>  Всички, които можаха да направяп принос от сребро и мед, принесоха принос Господу; и всички, у които се намираше ситимово дърво, за каква да било работа на службата, принесоха ги. </p>
<p id="v25"><sup><small>25</small></sup>  Тоже и всяка жена, която имаше мъдро сърце, предеше с ръцете си и принасяше напреденото - синьото, моравото, червеното и висона. </p>
<p id="v26"><sup><small>26</small></sup>  Всичките жени, чието сърце ги подбуждаше, и които умееха, предяха козината. </p>
<p id="v27"><sup><small>27</small></sup>  А началниците принесоха ониксовите камъни и камъните за влагане на ефода и на нагръдника, </p>
<p id="v28"><sup><small>28</small></sup>  и ароматите, и маслото за осветление, и за мирото за помазване, и за благоуханния темян. </p>
<p id="v29"><sup><small>29</small></sup>  Израилтяните принесоха доброволен принос Господу, всеки мъж и жена, които имаха сърдечно разположение да принесат за каква да било работа, която Господ чрез Моисея заповяда да се направи. </p>
<p id="v30"><sup><small>30</small></sup>  Тогава рече Моисей на израилтяните: Вижте, Господ повика по име Веселеила, син на Урия, Оровия син, от Юдовото племе, </p>
<p id="v31"><sup><small>31</small></sup>  и го изпълни с Божия дух в мъдрост разум, знание и всякакво изкусно работене, <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  за да изобретява художествени изделия, да работи злато, сребро, мед; </p>
<p id="v33"><sup><small>33</small></sup>  да изсича камъни за влагане, и да изрязва дърва, и да работи всяка художествена работа. </p>
<p id="v34"><sup><small>34</small></sup>  И Той тури в неговото сърце, и в сърцето на Елиава, Ахисамаховия син, от Давидовото племе, да поучават. </p>
<p id="v35"><sup><small>35</small></sup>  Изпълни с мъдрост сърцето им, за да работят всякаква работа на резбар, на изкусен художник, и на везач в синьо, в мораво, в червено и във висон, и на тъкач, с една дума, работа на ония, които вършат каква да било работа, и на ония, които изобретяват художествени изделия. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/34">Изход - глава 34</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/36">Изход - глава 36</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 35:2-3 <i>спазването на съботата</i>: <a href="/bg/The_Urantia_Book/95#p1_2">КУ 95:1.2</a>. </li>
  <li id="fn2"><a href="#cite2">↑</a> 35:31 <i>Духът на Бога (Светият Дух)</i>: <a href="/bg/The_Urantia_Book/8#p5_5">КУ 8:5.5</a>.  <i>Дух на знанието</i>: <a href="/bg/The_Urantia_Book/36#p5_9">КУ 36:5.9</a>.  <i>Свети Дух</i>: <a href="/bg/The_Urantia_Book/34#p4_1">КУ 34:4.1</a>.  <i>Дух на разбирането</i>: <a href="/bg/The_Urantia_Book/36#p5_7">КУ 36:5.7</a>.  <i>Дух в човека (Светия Дух)</i>: <a href="/bg/The_Urantia_Book/103#p1_6">КУ 103:1.6</a>.  <i>Духът на Бога (Светият Дух)</i>: <a href="/bg/The_Urantia_Book/8#p5_3">КУ 8:5.3</a>.  <i>Дух на мъдростта</i>: <a href="/bg/The_Urantia_Book/36#p5_12">КУ 36:5.12</a>. </li>
</ol>
</div>
