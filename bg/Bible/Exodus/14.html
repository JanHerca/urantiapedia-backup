<!--
title: Изход - глава 14
description: 
published: true
date: 2023-11-8T20:7:31Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Exodus/13">
          <span class="mdi mdi-arrow-left-drop-circle"></span><span class="pl-2">Изход - глава 13</span>
        </a>
        </td>
        <td>
        <a href="/bg/Bible/Exodus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Exodus/15">
          <span class="pr-2">Изход - глава 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Господ говори на Моисея, казвайки: </p>
<p id="v2"><sup><small>2</small></sup>  Заповядай на израилтяните да завият и да се разположат на стан пред Пиаирот, между Мигодол и морето; срещу Веелсефон ще се разположите на стан близо до морето. </p>
<p id="v3"><sup><small>3</small></sup>  Защото Фараон ще рече за израилтяните: Те са се впримчили в земята; пустинята ги е затворила. </p>
<p id="v4"><sup><small>4</small></sup>  И Аз ще закоравя сърцето на Фараона, и той ще ги погне отдире; но Аз ще се прославя над Фараона и над цялата му войска, и египтяните ще познаят, че Аз съм Гспод. И израилтяните сториха така. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  А когато се извести на египетския цар, че побягнаха людете, сърцето на Фараона и на слугите му се обърна против людете, и рекоха: Какво е това що сторихме, гдето пуснахме Израиля да не ни работи вече? </p>
<p id="v6"><sup><small>6</small></sup>  Затова, Фараон впрегна колесницата си и събра людете си при себе си; </p>
<p id="v7"><sup><small>7</small></sup>  взе шестстотин отборни колесници, дори всичките египетски колесници, с началниците над всичките. </p>
<p id="v8"><sup><small>8</small></sup>  И Господ закорави сърцето на египетския цар Фараон, така че той погна отдире израилтяните. (защото израилтяните бяха излезли с издигната ръка), <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  и египтяните се спуснаха подир тях, - всичките коне и колесници на Фараона, конниците му и войската му, - и настигнаха ги разположени на стан близо до морето, пред Пиаирот, срещу Веелсефон. </p>
<p id="v10"><sup><small>10</small></sup>  А когато се приближи Фараон, израилтяните подигнаха очи, и, ето, египтяните идеха подир тях; и израилтяните, твърде много уплашени, извикаха към Господа. </p>
<p id="v11"><sup><small>11</small></sup>  И рекоха на Моисея: Понеже нямаше гробища в Египет, затова ли ни изведе да измрем в пустинята? Защо постъпи така, та ни изведе от Египет? </p>
<p id="v12"><sup><small>12</small></sup>  Не е ли това, каквото ти казвахме в Египет, като рекохме: Остави ни; нека работим на египтяните? Защото по-добре би било за нас да работим на египтяните, отколкото да измрем в пустинята. </p>
<p id="v13"><sup><small>13</small></sup>  А Моисей каза на людете: Не бойте се; стойте и гледайте избавлението, което Господ ще извърши за вас днес; защото колкото за египтяните, които видяхте днес, няма да ги видите вече до века. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Господ ще воюва за вас, а вие ще останете мирни. </p>
<p id="v15"><sup><small>15</small></sup>  Тогава рече Господ на Моисея: Защо викаш към Мене? Кажи на израилтяните да вървят напред. </p>
<p id="v16"><sup><small>16</small></sup>  А ти дигни жезъла си над морето та го раздели, и израилтяните ще преминат през морето по сухо. </p>
<p id="v17"><sup><small>17</small></sup>  И Аз, ето, ще закоравя сърцето на египтяните, та ще влязат подир тях; и ще се прославя над Фараона, над цялата му войска, над колесниците му и над конниците му. </p>
<p id="v18"><sup><small>18</small></sup>  И когато се прославя над Фараона, над колесниците му и над конниците му, египтяните ще познаят, че Аз съм Господ. </p>
<p id="v19"><sup><small>19</small></sup>  Тогава ангелът Божий, който вървеше пред израилевото множество, се дигна та дойде отдире им; дигна се облачният стълб отпреде им та застана отдире им, </p>
<p id="v20"><sup><small>20</small></sup>  и дойде между Египетското множество и Израилевото; на едните беше тъмен облак, а на другите светеше през нощта, така щото едните не се приближаваха до другите през цялата нощ. </p>
<p id="v21"><sup><small>21</small></sup>  Моисей, прочее, простря ръката си над морето; и Господ направи да се оттегля морето цялата оная нощ от силен източен вятър та се пресуши морето и водите се разделиха. </p>
<p id="v22"><sup><small>22</small></sup>  Така израилтяните влязоха всред морето по сухо; и водите бяха за тях преграда от дясната и от лявата им страна. </p>
<p id="v23"><sup><small>23</small></sup>  А египтяните, всичките коне на Фараона, колесниците му и конниците му, - като ги погнаха влязоха подир тях всред морето. </p>
<p id="v24"><sup><small>24</small></sup>  Но в утринната стража Господ погледна от огнения и облачния стълб на египетската войска и смути войската на египтяните; </p>
<p id="v25"><sup><small>25</small></sup>  Той извади колелата от колесниците им та те се теглеха мъчно, така щото египтяните рекоха: Да бягаме от Израиля, защото Иеова воюва за тях против египтяните. </p>
<p id="v26"><sup><small>26</small></sup>  Тогава Господ рече на Моисея: Простри ръката си над морето, за да се върнат водите върху египтяните, върху колесниците им и върху конниците им. </p>
<p id="v27"><sup><small>27</small></sup>  И тъй, Моисей простря ръката си над морето; и около зори морето се върна на мястото си; а като бяха египтяните пред него, Господ изтърси египтяните всред морето. </p>
<p id="v28"><sup><small>28</small></sup>  Защото водите се върнаха и покриха колесниците, конниците и цялата Фараонова войска, която беше влязла подир тях в морето; не остана ни един от тях. </p>
<p id="v29"><sup><small>29</small></sup>  А израилтяните минаха през морето по сухо; и водите бяха за тях преграда от дясната и от лявата им страна. </p>
<p id="v30"><sup><small>30</small></sup>  Така в оня ден Господ избави Израиля от ръката на египтяните; и Израил видя египтяните мъртви по морския бряг. </p>
<p id="v31"><sup><small>31</small></sup>  Израил видя онова велико дело, което Господ извърши над египтяните; и людете се убояха от Господа, и повярваха в Господа и слугата Му Моисея. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Exodus/13">
          <span class="mdi mdi-arrow-left-drop-circle"></span><span class="pl-2">Изход - глава 13</span>
        </a>
        </td>
        <td>
        <a href="/bg/Bible/Exodus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Exodus/15">
          <span class="pr-2">Изход - глава 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 14:4,17 <i>Втвърди сърцето на фараона</i>: <a href="/bg/The_Urantia_Book/156#p5_4">КУ 156:5.4</a>. </li>
  <li id="fn2"><a href="#cite2">↑</a> 14:8-29 <i>Изходът</i>: <a href="/bg/The_Urantia_Book/96#p3_5">КУ 96:3.5</a>. </li>
  <li id="fn3"><a href="#cite3">↑</a> 14:13 <i>Не се страхувай, бъди спокоен, виж спасението</i>: <a href="/bg/The_Urantia_Book/152#p5_3">КУ 152:5.3</a>. </li>
</ol>
</div>
