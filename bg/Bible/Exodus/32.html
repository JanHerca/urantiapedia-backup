<!--
title: Изход - глава 32
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Exodus/31">Изход - глава 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Exodus/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Exodus/33">Изход - глава 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А като видяха людете, че Моисей се забави да слезе от планината, людете се събраха срещу Аарона и му казаха: Стани, направи ни богове, които да ходят пред нас; защото тоя Моисей, чавекът, който ни изведе из Египетската земя, не знаем що му стана. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Аарон им каза: Извадете златните обеци, които са на ушите на жените ви, на синовете ви, и на дъщерите ви, и донесете ми ги. </p>
<p id="v3"><sup><small>3</small></sup>  И тъй, всичките люде, извадиха златните обеци, които бяха на ушите им, и донесоха ги на Аарона. </p>
<p id="v4"><sup><small>4</small></sup>  А той, като ги взе от ръцете им, даде на златото образ с резец, след като направи леяно теле; и те рекоха: Тия са боговете ти, о Израилю, които те изведоха из Египетската земя. </p>
<p id="v5"><sup><small>5</small></sup>  И като видя това, Аарон издигна олтар пред него; и Аарон прогласи, казвайки: Утре ще бъде празник Господу. </p>
<p id="v6"><sup><small>6</small></sup>  И на следния ден, като станаха рано, пожертвуваха всеизгаряне и принесоха примирителни приноси: после людете седнаха да ядат и да пият, и станаха да играят. </p>
<p id="v7"><sup><small>7</small></sup>  Тогава Господ каза на Моисея: Иди, слез, защото се развратиха твоите люде, които си извел из Египетската земя. </p>
<p id="v8"><sup><small>8</small></sup>  Скоро се отклониха от пътя, в който им съм заповядал да ходят; направиха си леяно теле, поклониха му се, пожертвуваха му и рекоха: Тия са боговете ти, о Израилю, които те изведоха из Египетската земя, </p>
<p id="v9"><sup><small>9</small></sup>  Рече още Господ на Моисея: Видях тия люде, и, ето, коравовратни люде са; </p>
<p id="v10"><sup><small>10</small></sup>  сега, прочее, остави Ме, за да пламне гневът Ми против тях и да ги изтребя; а тебе ще направя велик народ. </p>
<p id="v11"><sup><small>11</small></sup>  Тогава Моисей се помоли на Иеова своя Бог, казвайки: Господи, защо пламна гневът Ти против людете Ти, които си извел из Египетската земя с голяма сила и мощна ръка? </p>
<p id="v12"><sup><small>12</small></sup>  Защо да говорят египтяните, казвайки: За зло ги изведе, за да ги измори в планините и да ги изтреби от лицето на земята? Повърни се от разпаления Си гняв, и разкай се за туй зло, което възнамеряваш против людете Си. </p>
<p id="v13"><sup><small>13</small></sup>  Спомни си за слугата си Авраама, Исаака и Израиля, на които си се клел в Себе Си, като си им казал: Ще размножа потомството ви като небесните звезди, и тая цялата земя, за която говорих, ще дам на потомството ви, и те ще я наследят за винаги. </p>
<p id="v14"><sup><small>14</small></sup>  Тогава Господ се разкая за злото, което бе казал, че ще направи на людете Си. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  И така, Моисей се обърна и слезе от планината с двете плочи на свидетелството в ръцете си, плочи написани и от двете страни; от едната страна и от другата бяха написани. </p>
<p id="v16"><sup><small>16</small></sup>  Плочите бяха Божие дело; и написаното беше Божие писание начертано на плочите: </p>
<p id="v17"><sup><small>17</small></sup>  А като чу Исус Навиев гласа на людете, които викаха, рече на Моисея: Боен глас има в стана. </p>
<p id="v18"><sup><small>18</small></sup>  А той каза: Това не е глас на вик за победа, нито глас на вик за поражение; но глас на пеене чувам аз. </p>
<p id="v19"><sup><small>19</small></sup>  И като се приближи до стана, видя телето и игрите; и пламна Моисеевия гняв, така че хвърли плочите от ръцете си, и строши ги под планината. </p>
<p id="v20"><sup><small>20</small></sup>  Тогава взе телето, което бяха направили, изгори го с огън, и като го стри на ситен прах, разпръсна праха по водата и накара Израилевите чада да я изпият. </p>
<p id="v21"><sup><small>21</small></sup>  После рече Моисей на Аарона: Що ти сториха тия люде та си им навлякъл голям грях? </p>
<p id="v22"><sup><small>22</small></sup>  И Аарон каза: Да не пламне гневът на господаря ми; ти знаеш, че людете упорствуват към злото. </p>
<p id="v23"><sup><small>23</small></sup>  Понеже ми рекоха: Направи ни богове, които да ходят пред нас; защото тоя Моисей, човекът, който ни изведе из Египетската земя, не знаем, що му стана. </p>
<p id="v24"><sup><small>24</small></sup>  И аз им рекох: Който има злато, нека си го извади; и така те ми го дадоха. Тогава го хвърлих в огъня; и излезе това теле. </p>
<p id="v25"><sup><small>25</small></sup>  А като видя Моисей, че людете бяха съблечени, (защото Аарон ги бе съблякъл за срам между неприятелите им), </p>
<p id="v26"><sup><small>26</small></sup>  застана Моисей при входа на стена и рече: Който е от към Господа нека дойде при мене. И събраха се при него всичките Левийци. </p>
<p id="v27"><sup><small>27</small></sup>  И рече им: Така говори Господ, Израилевият Бог: Препашете всички меча на бедрото си, минете насам натам от врата на врата през стана, и ибийте всеки брата си, и всеки другаря си и всеки ближния си. </p>
<p id="v28"><sup><small>28</small></sup>  И Левийците сториха според Моисеевата дума; и в тоя ден паднаха от людете около три хиляди мъже. </p>
<p id="v29"><sup><small>29</small></sup>  Защото Моисей беше казал: Посветете себе си днес Господу, като се дигнете всеки против сина си и против брата си, за да ви се даде днес благоволение. </p>
<p id="v30"><sup><small>30</small></sup>  А на следния ден Моисей рече на людете: Вие сте сторили голям грях; но сега ще се възкача към Господа, дано да мога да Го умилостивя за греха ви. </p>
<p id="v31"><sup><small>31</small></sup>  Тогава Моисей се върна при Господа и рече: Уви! тия люде сториха голям грях, че си направиха златни богове. </p>
<p id="v32"><sup><small>32</small></sup>  Но сега, ако щеш прости греха им, - но ако не, моля Ти се, мене заличи от книгата, която си написал. </p>
<p id="v33"><sup><small>33</small></sup>  Но Господ рече на Моисея; Който е съгрешил против Мене, него ще залича от книгата Си. </p>
<p id="v34"><sup><small>34</small></sup>  А ти иди сега, води людете на мястото, за което съм ти говорил; ето, ангелът Ми ще ходи пред тебе; обаче в деня, когато го посетя, ще въздам върху тях наказанието на греха им. </p>
<p id="v35"><sup><small>35</small></sup>  Така Господ порази людете, за гдето направиха телето, което Аарон изработи. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 32:1-35 <i>Аарон и златното теле</i>: <a href="/bg/The_Urantia_Book/146#p1_1">КУ 146:1.1</a>. </li>
  <li id="fn2"><a href="#cite2">↑</a> 32:14 <i>За Бога се казва, че се покайва</i>: <a href="/bg/The_Urantia_Book/2#p2_2">КУ 2:2.2</a>.  <i>За Бога се казва, че се покайва</i>: <a href="/bg/The_Urantia_Book/4#p3_4">КУ 4:3.4</a>. </li>
</ol>
</div>
