<!--
title: Изход - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/6">Изход - глава 6</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/8">Изход - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Господ рече на Моисея: Ето, поставих те бог на Фараона; и брат ти Аарона ще ти бъде пророк. </p>
<p id="v2"><sup><small>2</small></sup>  Ти ще казваш всичко, което ти заповядвам, а брат ти Аарон ще говори на Фараона да пусне израилтяните из земята си. </p>
<p id="v3"><sup><small>3</small></sup>  Но Аз ще закоравя Фараоновото сърце, и ще умножа знаменията Си и чудесата Си в Египетската земя. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Но понеже Фараон не ще ви послуша, Аз ще положа ръката Си на Египет, и с велики съдби ще изведа войнства, людете Си, израилтяните из Египетската Земя. </p>
<p id="v5"><sup><small>5</small></sup>  И египтяните ще познаят, че Аз съм Господ, когато дигна ръката Си против Египет, и изведа израилтяните изсред тях. </p>
<p id="v6"><sup><small>6</small></sup>  И тъй, Моисей и Аарон сториха така; според както Господ им заповяда, така сториха. </p>
<p id="v7"><sup><small>7</small></sup>  А Моисей бе на осемдесет години, а Аарон на осемдесет и три години, когато говориха на Фараона. </p>
<p id="v8"><sup><small>8</small></sup>  И Господ говори на Моисея и на Аарона, казвайки: </p>
<p id="v9"><sup><small>9</small></sup>  Когато ви говори Фараон и каже: Покажете чудо в себеподкрепа, тогава кажи на Аарона: Вземи жезъла си и хвърли го пред Фараона, за да стане на змия. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Тогава Моисей и Аарон влязоха при Фараона и сториха, според както заповяда Господ; Аарон хвърли жезъла си пред Фараона и пред слугите му, и жезълът стана змия. </p>
<p id="v11"><sup><small>11</small></sup>  Но Фараон повика мъдреците и чародеите, та и те, египетските магьосници, сториха същото с баянията си. </p>
<p id="v12"><sup><small>12</small></sup>  Защото хвърлиха, всеки от тях, жезъла си, и те станаха на змии; обаче Аароновият жезъл погълна техните жезли. </p>
<p id="v13"><sup><small>13</small></sup>  А сърцето на Фараона се закорави, и той не ги послуша, според както Господ беше говорил. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  След това Господ рече на Моисея: Сърцето на Фараона се закорави толкова, щото той отказа да пусне людете. </p>
<p id="v15"><sup><small>15</small></sup>  Иди утре при Фараона; ето той излезе да отиде при водата; а ти застани при брега на реката, за да го срещнеш, и вземи в ръката си жезъла, който се беше превърнал на змия. </p>
<p id="v16"><sup><small>16</small></sup>  И кажи му: Господ, Бог, на евреите, ме изпрати при тебе, и казва: Пусни людете Ми, за да Ми послужат в пустинята; но, ето, до сега ти не послуша. </p>
<p id="v17"><sup><small>17</small></sup>  Така казва Господ: От това ще познаеш, че Аз съм Господ; ето, с жезъла, който е в ръката ми, ще ударя върху водата, която е в реката, и тя ще се превърне на кръв. </p>
<p id="v18"><sup><small>18</small></sup>  Рибите, които са в реката ще измрат, и реката ще се усмърди та египтяните ще се гнусят да пият вода от реката. </p>
<p id="v19"><sup><small>19</small></sup>  Тогава Господ рече на Моисея: Кажи на Аарона: Вземи жезъла си и простри ръката си над египетските води, над реките им, над потоците им, над езерата им и над всичките им водни локви, за да станат кръв; и по цялата египетска земя ще има кръв, и в дървените и в каменните съдове. </p>
<p id="v20"><sup><small>20</small></sup>  И Моисей и Аарон сториха според както Господ заповяда; и Аарон, като дигна жезъла, удари речната вода пред Фараона и пред слугите му; и всичката речна вода се превърна в кръв. </p>
<p id="v21"><sup><small>21</small></sup>  И рибите, които бяха в реката, измряха; и реката се усмърдя, така щото египтяните на можеха да пият вода от реката; и кръвта се намираше по цялата Египетска земя. </p>
<p id="v22"><sup><small>22</small></sup>  Но и египетските магьосници с баянията си сториха същото; затова, сърцето на Фараона се закорави, и той не ги послуша, според както беше казал Господ. </p>
<p id="v23"><sup><small>23</small></sup>  И Фараон се обърна та си отиде у дома си, без да вземе присърце и това. </p>
<p id="v24"><sup><small>24</small></sup>  А всичките египтяни копаха около реката, за да намерят вода за пиене, защото не можеха да пият речната вода. </p>
<p id="v25"><sup><small>25</small></sup>  И язвата се продължаваше напълно седем дни, след като Господ удари реката. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/6">Изход - глава 6</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/8">Изход - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:3 <i>Втвърди сърцето на фараона</i>: <a href="/bg/The_Urantia_Book/156#p5_4">КУ 156:5.4</a>. </li>
  <li id="fn2"><a href="#cite2">↑</a> 7:9-12 <i>Почит към змията</i>: <a href="/bg/The_Urantia_Book/88#p1_5">КУ 88:1.5</a>.  <i>Поклонение на змията</i>: <a href="/bg/The_Urantia_Book/85#p3_3">КУ 85:3.3</a>. </li>
  <li id="fn3"><a href="#cite3">↑</a> 7:13 <i>Втвърди сърцето на фараона</i>: <a href="/bg/The_Urantia_Book/96#p5_7">КУ 96:5.7</a>. </li>
</ol>
</div>
