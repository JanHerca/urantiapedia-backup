<!--
title: Изход - глава 11
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/10">Изход - глава 10</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/12">Изход - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (А Господ беше казал на Моисея: Още една язва ще нанеса на Фараона и на Египет, подир което ще ви пусне от тука; когато ви пусне, съвсем ще ви изпъди от тука. </p>
<p id="v2"><sup><small>2</small></sup>  Кажи, прочее, в ушите на людете, и нека поиска всеки мъж от съседа си, и всяка жена от съседката си, сребърни и златни вещи. </p>
<p id="v3"><sup><small>3</small></sup>  И Господ беше дал на людете да продибият благоволението на египтяните. При това, Моисей беше станал твърде велик човек в Египетската земя пред Фараоновите слуги и пред людете). </p>
<p id="v4"><sup><small>4</small></sup>  Моисей каза на Фараона: Така казва Господ: Около средата на една нощ Аз ще мина през Египет; </p>
<p id="v5"><sup><small>5</small></sup>  и всички първороден в Египетската земя ще умре, от първородните на Фараона, който седи на престола си, до първородния на слугинята, която е зад воденицата, и до всяко първородно от добитъка. </p>
<p id="v6"><sup><small>6</small></sup>  И по цялата Египетска земя ще се нададе голям писък, какъвто никога не е имало, нито ще има вече такъв. </p>
<p id="v7"><sup><small>7</small></sup>  А против израилтяните, против човек или животно, нито куче няма да поклати езика си, за да познаете, че Господ прави разлика между египтяните и израилтяните. </p>
<p id="v8"><sup><small>8</small></sup>  И всички тия твои слуги ще дойдат при мене и ще ми припаднат и рекат: Излез ти с всичките люде, които те следват. И подир това ще изляза. И Моисей излезе от Фараоновото присъствие с голям гняв. </p>
<p id="v9"><sup><small>9</small></sup>  (А Господ беше казал на Моисея: Фараон няма да ви послуша, за да се умножат Моите чудеса в Египетската земя. </p>
<p id="v10"><sup><small>10</small></sup>  И Моисей и Аарон бяха извършили всички тия чудеса пред Фараона, и той не беше пуснал израилтяните из земята си). </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/10">Изход - глава 10</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/12">Изход - глава 12</a></td>
      </tr>
    </tbody>
  </table>
</figure>
