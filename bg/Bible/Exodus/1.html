<!--
title: Изход - глава 1
description: 
published: true
date: 2022-10-6T9:45:13Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/2">Изход - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ето имената на синовете на Израиля, които дойдоха в Египет заедно с Якова; всеки дойде с челядта си: </p>
<p id="v2"><sup><small>2</small></sup>  Рувим, Симеон, Левий и Юда, </p>
<p id="v3"><sup><small>3</small></sup>  Исахар, Завулон, и Вениамин, </p>
<p id="v4"><sup><small>4</small></sup>  Дан и Нефталим, Гад и Асир. </p>
<p id="v5"><sup><small>5</small></sup>  Всичките човеци, които излязоха из чреслата на Якова бяха седемдесет души; а Иосиф беше вече в Египет. </p>
<p id="v6"><sup><small>6</small></sup>  И умря Иосиф, всичките му братя, и цялото онова поколение. </p>
<p id="v7"><sup><small>7</small></sup>  А потомците на Израиля се наплодиха и размножиха, увеличиха се и толкова много се засилиха, щото земята се изпълни от тях. </p>
<p id="v8"><sup><small>8</small></sup>  Тогава се възцари над Египет нов цар, който не познаваше Иосифа. </p>
<p id="v9"><sup><small>9</small></sup>  И той рече на людете си: Вижте, тия люде, израилтяните са по-много и по-силни от нас; </p>
<p id="v10"><sup><small>10</small></sup>  елате, да постъпим разумно спрямо тях, за да се не размножават, да не би, в случай на война, да се съединят и те с неприятелите ни, да воюват против нас и да си отидат от земята. </p>
<p id="v11"><sup><small>11</small></sup>  Затова поставиха над тях настойници, които да ги измъчват с тежък труд; и те съзидаха на Фараона Питом и Рамесий, градове за житници. </p>
<p id="v12"><sup><small>12</small></sup>  Но колкото повече ги измъчваха, толкова повече те се размножаваха и се разширяваха, така че египтяните се отвращаваха от израилтяните. </p>
<p id="v13"><sup><small>13</small></sup>  Затова египтяните караха жестоко израилтяните да работят; </p>
<p id="v14"><sup><small>14</small></sup>  огорчаваха живота им с тежка работа, да правят кал и кирпичи и да вършат всякакъв вид полска работа, всичките работи, с които ги караха да работят, бяха твърде тежки. </p>
<p id="v15"><sup><small>15</small></sup>  При това, египетският цар заръча на еврейските баби, (от които едната се именуваше Шифра, а другата Фуа), като им каза: </p>
<p id="v16"><sup><small>16</small></sup>  Когато бабувате на еврейките и видите, че раждат , ако родят син, убивайте го, но ако родят дъщеря, тогава нека живее. </p>
<p id="v17"><sup><small>17</small></sup>  Но бабите се бояха от Бога, та не правеха каквото им заръча египетския цар, а оставяха живи мъжките деца. </p>
<p id="v18"><sup><small>18</small></sup>  Тогава египетския цар повика бабите и им рече: Защо правите това та оставяте живи мъжките деца? </p>
<p id="v19"><sup><small>19</small></sup>  И бабите казаха на Фараона: Понеже еврейките не са като египтянките; защото са пъргави и раждат преди да дойдат бабите при тях. </p>
<p id="v20"><sup><small>20</small></sup>  Затова Бог правеше добро на бабите. А людете се размножаваха и засилваха твърде много. </p>
<p id="v21"><sup><small>21</small></sup>  И понеже бабите се бояха от Бога, Той им направи домове. </p>
<p id="v22"><sup><small>22</small></sup>  Тогава Фараон заръча на всичките си люде, като каза: Всеки син, който се роди на евреите, хвърляйте го в Нил, а всяка дъщеря оставяйте жива. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/2">Изход - глава 2</a></td>
      </tr>
    </tbody>
  </table>
</figure>
