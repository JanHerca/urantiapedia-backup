<!--
title: Изход - глава 17
description: 
published: true
date: 2022-10-6T9:45:13Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/16">Изход - глава 16</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/18">Изход - глава 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това цялото общество израилтяни тръгнаха от пустинята Син, като бяха пътуванията им според Господната заповед; и разположиха стан в Рафидим, гдето нямаше вода да пият людете. </p>
<p id="v2"><sup><small>2</small></sup>  Затова людете се караха с Моисея и рекоха: Дай ни вода да пием. А Моисей им рече: Защо се карате с мене? Защо изпитвате Господа? </p>
<p id="v3"><sup><small>3</small></sup>  Но людете ожадняха там за вода; и людете роптаха против Моисея, като думаха: Защо ни изведе из Египет да умориш с жажда и нас, и чадата ни, и добитъка ни? </p>
<p id="v4"><sup><small>4</small></sup>  Тогава Моисей извика към Господа казвайки: какво да правя с тия люде? още малко и ще ме убият с камъни. </p>
<p id="v5"><sup><small>5</small></sup>  А Господ рече на Моисея: Замини пред людете, като вземеш със себе си някои от Израилевите старейшини; вземи в ръката си и жезъла си, с който удари реката, и върви. </p>
<p id="v6"><sup><small>6</small></sup>  Ето, Аз ще застана пред тебе там на канарата в Хорив; а ти удари канарата, и ще потече вода из нея, за да пият людете. И Моисей стори така пред очите на Израилевите старейшини. </p>
<p id="v7"><sup><small>7</small></sup>  И нараче мястото Маса, и Мерива, поради карането на израилтяните, и понеже изпитаха Господа, като казаха: Да ли е Господ между нас, или не? </p>
<p id="v8"><sup><small>8</small></sup>  По това време дойде Амалик и воюва против Израиля в Рафидим. </p>
<p id="v9"><sup><small>9</small></sup>  А Моисей каза на Исуса Навиева: Избери ни мъже, и излез да се биеш с Амалика; и утре аз ще застана на върха на хълма и ще държа Божият жезъл в ръката си. </p>
<p id="v10"><sup><small>10</small></sup>  И Исус стори според както му каза Моисей, и би се с Амалика; а Моисей, Аарон и Ор се качиха на върха на хълма. </p>
<p id="v11"><sup><small>11</small></sup>  И когато Моисей издигаше ръката си, Израил надвиваше; а когато спущаше ръката си Амалик надвиваше. </p>
<p id="v12"><sup><small>12</small></sup>  А като натегнаха ръцете му, взеха камък и подложиха на Моисея, и той седна на него; а Аарон и Ор, единият от едната страна и другият от другата, подпираха ръцете му, така щото ръцете му се подкрепяха до захождането на слънцето. </p>
<p id="v13"><sup><small>13</small></sup>  Така Исус порази Амалика и людете му с острото на ножа. </p>
<p id="v14"><sup><small>14</small></sup>  Тогава рече Господ на Моисея: Запиши в книгата за спомен, и предай в ушите на Исуса, това, че ще излича съвсем спомена на Амалика под небето. </p>
<p id="v15"><sup><small>15</small></sup>  И Моисей издигна там олтар, който нараче Иеова Нисий, </p>
<p id="v16"><sup><small>16</small></sup>  като рече: Ръка се подигна против Господния престол; затова, Господ ще ратува против Амалика от поколение в поколение. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/16">Изход - глава 16</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/18">Изход - глава 18</a></td>
      </tr>
    </tbody>
  </table>
</figure>
