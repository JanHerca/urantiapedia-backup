<!--
title: Изход - глава 33
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/32">Изход - глава 32</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/34">Изход - глава 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Рече още Господ на Моисея: Иди, дигни се от тук, ти и людете, които си извел из Египетската земя, та иди в земята за която се клех на Авраама, на Исаака и на Якова, като казах: На твоето потомство ще я дам. </p>
<p id="v2"><sup><small>2</small></sup>  И ще изпратя пред тебе ангел, и ще изгоня ханаанеца, аморееце, хетееца, ферезееца, евееца и евусееца; </p>
<p id="v3"><sup><small>3</small></sup>  и той ще ви заведе в земя, гдето текат мляко и мед; понеже Аз няма да вървя помежду ви, (защото сте коравовратни люде), да не би да ви довърша из пътя. </p>
<p id="v4"><sup><small>4</small></sup>  И когато чуха людете това лошо известие, скърбиха; и никой не си тури украшенията. </p>
<p id="v5"><sup><small>5</small></sup>  Защото Господ беше рекъл на Моисея: Кажи на израилтяните: Вие сте коравовратни люде; една минута ако бих дошъл помежду ви, бих ви довършил; за това, снемете си сега украшенията си, та да видя какво ще сторя с вас. </p>
<p id="v6"><sup><small>6</small></sup>  И тъй израилтяните махнаха украшенията си, като се отклониха от планината Хорив. </p>
<p id="v7"><sup><small>7</small></sup>  Още Моисей взе шатъра и го постави вън от стана, далеч от стана, и нарече го Шатър за Срещане, та всеки, който търсеше Господа излизаше при шатъра за срещане, който беше вън от стана. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  И когато Моисей излезе към шатъра, всичките люде станаха та стояха, всеки при входа на шатъра си, и гледаха след Моисея догде влезе в шатъра. </p>
<p id="v9"><sup><small>9</small></sup>  И когато влезеше Моисей в шатъра, облачният стълб слизаше и заставаше на входа на шатъра, и Господ говореше на Моисея. </p>
<p id="v10"><sup><small>10</small></sup>  И всичките люде гледаха облачният стълб, който стоеше на входа на шатъра, и всичките люде ставаха, всеки на входа на шатъра си, та се кланяха. </p>
<p id="v11"><sup><small>11</small></sup>  И Господ говореше на Моисея лице с лице, както човек говори с приятеля си; а, като се връщаше Моисей в стана, слугата му, младежът Исус Навиевият син, не се отдалечаваше от шатъра). </p>
<p id="v12"><sup><small>12</small></sup>  Моисей, прочее, рече Господу: Ето, Ти ми казваш: Води тия люде; но не си ми явил, кого ще изпратиш с мене; но пак Ти си ми рекъл: Тебе познавам по име, още си придобил Моето благоволение. </p>
<p id="v13"><sup><small>13</small></sup>  Сега, прочее, аз съм придобил Твоето благоволение, покажи ми Моля Ти се, пътя Си, за да Те позная и придобия благоволението Ти; и разсъждай, че тоя народ Твои люде са. </p>
<p id="v14"><sup><small>14</small></sup>  И Господ каза: Самият Аз ще вървя с тебе, и Аз ще те успокоя. </p>
<p id="v15"><sup><small>15</small></sup>  А Моисей ме рече: Ако Ти не дойдеш с мене, не ни извеждай от тука. </p>
<p id="v16"><sup><small>16</small></sup>  Защото как ще се познае сега, че съм придобил Твоето благоволение, аз и Твоите люде? нали чрез Твоето дохождане с нас, така щото да се отделим аз и Твоите люде, от всичките люде, които са по лицето на земята. </p>
<p id="v17"><sup><small>17</small></sup>  И Господ рече на Моисея: И това, което си рекъл, ще сторя, защото си придобил Моето благоволение и те познавам по име. </p>
<p id="v18"><sup><small>18</small></sup>  Тогава рече Моисей: Покажи ми, моля, славата Си. </p>
<p id="v19"><sup><small>19</small></sup>  А Господ му каза: Аз ще сторя да мине пред тебе всичката Моя благост, и ще проглася пред тебе Името Иеова; и ще покажа милост към когото ще покажа, и ще пожаля, когото ще пожаля. </p>
<p id="v20"><sup><small>20</small></sup>  Рече още: Не можеш видя лицето Ми; защото човек не може да Ме види и да остане жив. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Рече още Господ: Ето място при Мене; ти ще застанеш при канарата; </p>
<p id="v22"><sup><small>22</small></sup>  и когато мине славата Ми, ще те поставя в една пукнатина на скалата, и ще те прикрия с ръката Си догде премина; </p>
<p id="v23"><sup><small>23</small></sup>  после ще дигна ръката Си, и ще Ме видиш изотдире; но Лицето Ми няма да се види. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/32">Изход - глава 32</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/34">Изход - глава 34</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 33:7-10 <i>Фетишистка колиба, издигната от Мойсей</i>: <a href="/bg/The_Urantia_Book/88#p2_3">КУ 88:2.3</a>. </li>
  <li id="fn2"><a href="#cite2">↑</a> 33:20 <i>Човек не може да види Бог</i>: <a href="/bg/The_Urantia_Book/1#p5_5">КУ 1:5.5</a>.  <i>Не мога да видя лицето си..</i>: <a href="/bg/The_Urantia_Book/1#p3_3">КУ 1:3.3</a>. </li>
</ol>
</div>
