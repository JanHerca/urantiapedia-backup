<!--
title: Изход - глава 15
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/14">Изход - глава 14</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/16">Изход - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава запяха Моисей и израилтяните тая песен Господу, като говориха с тия думи: - Ще пея Господу, защото славно възтържествува; Коня и ездача му хвърли в морето. </p>
<p id="v2"><sup><small>2</small></sup>  Господ е сила моя, песен моя. И стана ми Спасител; Той ми е Бог и ще Го прославя, Бащиният ми Бог, и ще Го превъзвиша. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Господ е силен Воевател; Името Му е Иеова. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Колесниците Фараонови и войската му хвърли в морето; Отборните му полководци потънаха в Червеното море. </p>
<p id="v5"><sup><small>5</small></sup>  Дълбочините ги покриха Като камък слязоха в бездните. </p>
<p id="v6"><sup><small>6</small></sup>  Десницата Ти, Господи, се прослави в сила Десницата Ти, Господи, смаза неприятеля. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  С превъзходното Си величие изтребил си противниците Си Пратил си гнева Си, и пояде ги като слама. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  От духането на ноздрите Ти вадите се струпаха на куп, Вълните застанаха като грамада, Бездните се сгъстиха всред морето. </p>
<p id="v9"><sup><small>9</small></sup>  Неприятелят рече: Ще погна, ще стигна, ще разделя користите; Похотта ми ще се насити върху тях; Ще изтръгна ножа си, ръката ми ще ги погуби. </p>
<p id="v10"><sup><small>10</small></sup>  Подухнал си с вятъра Си, и морето ги покри; Потънаха като олово в силните води. </p>
<p id="v11"><sup><small>11</small></sup>  Кой е подобен на Тебе, Господи, между боговете? Дивен та да Те възпяват, правещ чудеса? <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Прострял си десницата Си, И земята ги погълна. </p>
<p id="v13"><sup><small>13</small></sup>  С милостта Си водил си людете, които си откупил; Упътил си ги със силата Си към светото Си обиталище. </p>
<p id="v14"><sup><small>14</small></sup>  Племената ще чуят и ще затреперят; Ужас ще обладае филистимските жители, </p>
<p id="v15"><sup><small>15</small></sup>  Тогава ще се уплашат едомските началници; Трепет ще обземе моавските силни; Всичките жители на Ханаан ще се стопят. </p>
<p id="v16"><sup><small>16</small></sup>  Страх и трепет ще нападне на тях; Чрез великата Ти мишца ще станат неподвижни като камък. Догде заминат людете ти, Господи, Догде заминат людете, които си придобил. </p>
<p id="v17"><sup><small>17</small></sup>  Ще ги въведеш и насадиш в хълма - Твоето наследство, На мястото, Господи, което си приготвил за свое обиталище, В светилището, Господи, което ръцете Ти утвърдиха. </p>
<p id="v18"><sup><small>18</small></sup>  Господ ще царува до вечни векове. </p>
<p id="v19"><sup><small>19</small></sup>  Защото, като бяха влезли в морето Фараоновите коне с колесниците му и с конниците му, Господ беше повърнал върху тях водите на морето; а израилтяните бяха преминали през сред морето. </p>
<p id="v20"><sup><small>20</small></sup>  Тогава пророчицата Мариам, Аароновата сестра, взе в ръката си тъпанче, и всички жени излязоха подир нея с тъпанчета и хороиграния, </p>
<p id="v21"><sup><small>21</small></sup>  а Мариам им пееше ответно: Пейте Господу, защото славно възтържествува; Коня и ездача му хвърли в морето. </p>
<p id="v22"><sup><small>22</small></sup>  Тогава Моисей дигна израилтяните от Червеното Море и излязоха към пустинята Сур; и като вървяха три дена в пустинята не намериха вода. </p>
<p id="v23"><sup><small>23</small></sup>  После дойдоха в Мера, но не можеха да пият от водата на Мера защото беше горчива; (затова се наименува Мера). </p>
<p id="v24"><sup><small>24</small></sup>  Тогава людете роптаеха против Моисея, казвайки: Що да пием? </p>
<p id="v25"><sup><small>25</small></sup>  А той извика към Господа, и Господ му показа дърво; и като го хвърли във водата, водата се подслади. Там им положи повеление и наредба и там ги опита, като рече: </p>
<p id="v26"><sup><small>26</small></sup>  Ако прилежно слушаш гласа на Господа своя Бог, и вършиш онова, което Му е угодно, и слушаш заповедите Му, и пазиш всичките Му повеления, то не ще ти нанеса ни една от болестите, които нанесох върху египтяните; защото Аз съм Господ, Който те изцелявам. </p>
<p id="v27"><sup><small>27</small></sup>  После дойдоха в Елим, гдето имаше дванадесет палмови дървета; и там се разположиха на стан при водите. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/14">Изход - глава 14</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/16">Изход - глава 16</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 15:2 <i>Бог на спасението</i>: <a href="/bg/The_Urantia_Book/2#p6_3">КУ 2:6.3</a>. </li>
  <li id="fn2"><a href="#cite2">↑</a> 15:3 <i>Част 2: Човек на войната</i>: <a href="/bg/The_Urantia_Book/96#p5_7">КУ 96:5.7</a>. </li>
  <li id="fn3"><a href="#cite3">↑</a> 15:6 <i>Божията сила</i>: <a href="/bg/The_Urantia_Book/1#p1_4">КУ 1:1.4</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>.  <i>Част 5: Разбива врагове на части</i>: <a href="/bg/The_Urantia_Book/96#p5_7">КУ 96:5.7</a>.  <i>Част 4: Славен в сила</i>: <a href="/bg/The_Urantia_Book/96#p5_7">КУ 96:5.7</a>.  <i>Силата</i>: <a href="/bg/The_Urantia_Book/131#p10_6">КУ 131:10.6</a>. </li>
  <li id="fn4"><a href="#cite4">↑</a> 15:7 <i>„Божествен гняв“</i>: <a href="/bg/The_Urantia_Book/20#p6_7">КУ 20:6.7</a>. </li>
  <li id="fn5"><a href="#cite5">↑</a> 15:11 <i>Кой е подобен на нашия Бог сред всички</i>: <a href="/bg/The_Urantia_Book/96#p5_5">КУ 96:5.5</a>.  <i>Част 2: Кой може да сравни</i>: <a href="/bg/The_Urantia_Book/97#p1_7">КУ 97:1.7</a>. </li>
</ol>
</div>
