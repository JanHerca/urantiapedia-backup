<!--
title: Изход - глава 12
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/11">Изход - глава 11</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/13">Изход - глава 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Господ говори на Моисея и Аарона в Египетската земя, казвайки: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Тоя месец ще ви бъде началният месец; ще ви бъде първият месец на годината. </p>
<p id="v3"><sup><small>3</small></sup>  Говорете на цялото Израилево общество, като им кажете да си вземат, на десетия ден от тоя месец, всеки по едно агне, според бащините си домове, по едно агне за всеки дом. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Но ако домашните са малцина, за агнето, тогава домакинът и най-ближният до къщата му съсед нека вземат, според числото на човеците в тях; смятайте за агнето според онова, което всеки може да изяде. </p>
<p id="v5"><sup><small>5</small></sup>  Агнето или ярето ви нека бъде без недостатък, едногодишно мъжко; от овците или от козите да го вземете. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  И да го пазите до четиринадесетия ден от същия месец; тогава цялото общество на израилтяните, събрани в домовете си да го заколят привечер. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  После нека вземат от кръвта и турят на двата стълба и на горния праг на вратата на къщите, гдето ще го ядат. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  През същата нощ нека ядат месото, печено на огън; с безквасен хляб и с горчиви треви да го ядат. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Да не ядат от него сурово нито варено във вода, но изпечено на огън, с главата му, краката му и дреболиите му. </p>
<p id="v10"><sup><small>10</small></sup>  И да не оставите нищо от него до утринта; ако остане нещо до утринта, изгорете го в огън. </p>
<p id="v11"><sup><small>11</small></sup>  И така да го ядете; препасани през кръста си, с обущата на нозете си и тоягите в ръцете си; и да го ядете набързо, понеже е време на Господното минаване. </p>
<p id="v12"><sup><small>12</small></sup>  Защото в оная нощ ще мина през Египетската земя, и ще поразя всяко първородно в Египетската земя, и човек и животно; и ще извърша съдби против всичките египетски богове; Аз съм Иеова. </p>
<p id="v13"><sup><small>13</small></sup>  И кръвта на къщите, гдето сте, ще ви служи за белег, така че, като видя кръвта, ще ви отмина, и когато поразя Египетската земя, няма да нападна върху вас, погубителна язва. </p>
<p id="v14"><sup><small>14</small></sup>  Оня ден ще ви бъде за спомен, и ще го пазите като празник на Господа във всичките си поколения; вечен закон ще ви бъде, да го празнувате. </p>
<p id="v15"><sup><small>15</small></sup>  Седем дни да ядете безквасен хляб; още на първия ден ще дигнете кваса от къщите си; защото, който яде квасно от първия ден до седмия ден, оня човек ще се изтреби от Израиля. </p>
<p id="v16"><sup><small>16</small></sup>  На първия ден ще имате свет събор, и на седмия ден свет събор; никаква работа да не се върши в тях, освен около онова, което е нужно за ядене на всеки; само това може да вършите. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Да пазите, прочее, празника на безквасните, защото в същия тоя ден изведох войнствата ви из Египетската земя; заради което ще ви бъде вечен закон да пазите тоя ден във всичките си поколения. </p>
<p id="v18"><sup><small>18</small></sup>  От вечерта на четиринадесетия ден от първия месец до вечерта на двадесет и първия ден от месеца ще ядете безквасни хлябове. </p>
<p id="v19"><sup><small>19</small></sup>  Седем дена да се не намира квас в къщите ви; защото който яде квасно, оня човек ще се изтреби отсред обществото на израилтяните, бил той пришелец или туземец. </p>
<p id="v20"><sup><small>20</small></sup>  Нищо квасно да не ядете; във всичките си жилища безквасни хлябове да ядете. </p>
<p id="v21"><sup><small>21</small></sup>  Тогава на четиринадесетия ден от месеца, Моисей повика всичките Израилеви старейшини и рече им: Идете та си вземете по едно агне според челядите си и заколете пасхата. </p>
<p id="v22"><sup><small>22</small></sup>  После да вземете китка от исоп и да я потопите в кръвта, която ще приемете в леген, и с кръвта, що е в легена, да ударите по горния праг и двата стълба на къщната врата; и никой от вас да не излиза от къщната си врата до утринта. </p>
<p id="v23"><sup><small>23</small></sup>  Защото Господ ще мине, за да порази египтяните, и когато види кръвта на горния праг и на двата стълба на вратата, Господ ще отмини вратата, и не ще остави погубителят да влезе в къщите ви, за да ви порази. </p>
<p id="v24"><sup><small>24</small></sup>  И ще пазите това като вечен закон за себе си и за синовете си. </p>
<p id="v25"><sup><small>25</small></sup>  Когато влезете в земята, която Господ ще ви даде според обещанието си, ще пазите тая служба. </p>
<p id="v26"><sup><small>26</small></sup>  И когато чадата ви попитат: Какво искате да кажете с тая служба? </p>
<p id="v27"><sup><small>27</small></sup>  Ще отговорите: Това е жертва в спомен на минаването на Господа, който отмина къщите на израилтяните в Египет, когато поразяваше египтяните, а избави нашите къщи. Тогава людете се наведоха и се поклониха. </p>
<p id="v28"><sup><small>28</small></sup>  И израилтяните отидоха та сториха, според както Господ заповяда на Моисея и Аарона; така направиха. </p>
<p id="v29"><sup><small>29</small></sup>  И по среднощ Господ порази всяко първородно в Египетската земя, от първородния на Фараона, който седеше на престола си, до първородния на пленника, който бе в затвора, както и всяко първородно от добитък. </p>
<p id="v30"><sup><small>30</small></sup>  И Фараон стана през нощта, той и всичките му слуги, и всичките египтяни; и нададе се голям писък в Египет, защото нямаше къща без мъртвец. </p>
<p id="v31"><sup><small>31</small></sup>  И повика Моисея и Аарона още през нощта та рече: Станете и вие и израилтяните, излезте, изсред людете ми и идете, послужете на Иеова, както рекохте; </p>
<p id="v32"><sup><small>32</small></sup>  подкарайте и овците си и стадата си, както рекохте, та идете; па благословете и мене. </p>
<p id="v33"><sup><small>33</small></sup>  Тоже египтяните принуждаваха людете, за да ги отпратят по-скоро от земята си, защото си рекоха: Ние всички измираме. </p>
<p id="v34"><sup><small>34</small></sup>  И людете дигнаха тестото си преди да вкисне, като носеха на рамена нощвите обвити в дрехите си. </p>
<p id="v35"><sup><small>35</small></sup>  А израилтяните бяха постъпили както Моисей беше казал, като бяха поискали от египтяните сребърни и златни вещи и дрехи; </p>
<p id="v36"><sup><small>36</small></sup>  и Господ беше дал на людете да придобият благоволението на египтяните, тъй щото те бяха им дали колкото искаха. Така те обраха египтяните. </p>
<p id="v37"><sup><small>37</small></sup>  Прочее, израилтяните се дигнаха от Рамесий за Сокхот, на брой около шестстотин хиляди мъже пешаци, освен челядите. </p>
<p id="v38"><sup><small>38</small></sup>  Още с тях излезе и голямо разноплеменно множество, както и твърде много добитък - овци и говеда. </p>
<p id="v39"><sup><small>39</small></sup>  А от тестото, което носеха из Египет, изпекоха безквасни пити; защото не беше вкиснало, понеже ги изпъдиха из Египет, и те не можаха да се бавят, нито да си приготвят ястие. </p>
<p id="v40"><sup><small>40</small></sup>  А времето, което израилтяните прекараха като пришълци в Египет, беше четиристотин и тридесет години. </p>
<p id="v41"><sup><small>41</small></sup>  И в края на четиристотин и тридесетте години, дори в същия ден, всички войнства Господни излязоха из Египетската земя. </p>
<p id="v42"><sup><small>42</small></sup>  Това е нощ, която е за особено опазване за Господа, загдето ги изведе из Египетската земя; това е оная нощ, която всичките израилтяни, във всичките си поколения, трябва особено да пазят за Господа. </p>
<p id="v43"><sup><small>43</small></sup>  И Господ рече на Моисея и Аарона: Ето законът за пасхата: никой чужденец да не яде от нея; </p>
<p id="v44"><sup><small>44</small></sup>  обаче всеки роб купен с пари да яде от нея тогава, когато се обреже. </p>
<p id="v45"><sup><small>45</small></sup>  Никой пришелец или наемник да не яде от нея. </p>
<p id="v46"><sup><small>46</small></sup>  В една къща да се изяде; от месото да не изнасяте вън от къщи и кост от нея да не строшите. </p>
<p id="v47"><sup><small>47</small></sup>  Цялото общество израилтяни ще я пазят. </p>
<p id="v48"><sup><small>48</small></sup>  И ако би някой чужденец да живее като пришелец между тебе и да иска да пази пасхата Господу, нека се обрежат всичките му мъжки, и тогава нека да пристъпи да я пази; той ще бъде като туземец. Но никой необрязан не бива да яде от нея. </p>
<p id="v49"><sup><small>49</small></sup>  Един закон ще има за туземеца и за чужденеца, който е пришелец между вас. </p>
<p id="v50"><sup><small>50</small></sup>  И всичките израилтяни сториха според както Господ заповяда на Моисея и Аарона; така направиха. </p>
<p id="v51"><sup><small>51</small></sup>  И тъй, в същия оня ден Господ изведе израилтяните из Египетската земя според устроените им войнства. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/11">Изход - глава 11</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/13">Изход - глава 13</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 12:1-28 <i>Яжте пасхата „законът на Мойсей“</i>: <a href="/bg/The_Urantia_Book/127#p6_7">КУ 127:6.7</a>. </li>
  <li id="fn2"><a href="#cite2">↑</a> 12:3-5 <i>Жертвено агне</i>: <a href="/bg/The_Urantia_Book/85#p3_4">КУ 85:3.4</a>. </li>
  <li id="fn3"><a href="#cite3">↑</a> 12:5 <i>Пожертва най-доброто от всичко</i>: <a href="/bg/The_Urantia_Book/89#p4_8">КУ 89:4.8</a>. </li>
  <li id="fn4"><a href="#cite4">↑</a> 12:6-11 <i>Пази безквасните хлябове</i>: <a href="/bg/The_Urantia_Book/142#p3_13">КУ 142:3.13</a>. </li>
  <li id="fn5"><a href="#cite5">↑</a> 12:7,12-13 <i>Жертвоприношение на деца</i>: <a href="/bg/The_Urantia_Book/89#p7_2">КУ 89:7.2</a>. </li>
  <li id="fn6"><a href="#cite6">↑</a> 12:8 <i>Печено месо и хляб</i>: <a href="/bg/The_Urantia_Book/92#p2_2">КУ 92:2.2</a>. </li>
  <li id="fn7"><a href="#cite7">↑</a> 12:16 <i>Свещено събрание</i>: <a href="/bg/The_Urantia_Book/128#p6_6">КУ 128:6.6</a>. </li>
</ol>
</div>
