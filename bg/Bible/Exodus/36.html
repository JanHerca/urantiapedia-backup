<!--
title: Изход - глава 36
description: 
published: true
date: 2023-11-8T20:7:31Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Exodus/35">
          <span class="mdi mdi-arrow-left-drop-circle"></span><span class="pl-2">Изход - глава 35</span>
        </a>
        </td>
        <td>
        <a href="/bg/Bible/Exodus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Exodus/37">
          <span class="pr-2">Изход - глава 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Моисей каза още: Веселеил, Елиав и всеки, който умее, в чието сърце Господ е турил мъдрост и разум, за да знае да върши каква да била работа, за службата на светилището, нека работят според всичко, което Господ е заповядал. </p>
<p id="v2"><sup><small>2</small></sup>  Тогава Моисей повика Веселеила, Елиава и всеки, който умееше, в чието сърце Господ беше турил мъдрост, всеки, когото сърцето подбуждаше да дойде при работата да я извърши; </p>
<p id="v3"><sup><small>3</small></sup>  и те приеха от Моисея всичките приноси, които израилтяните бяха принесли, за да изработят работата за службата на светилището. А като му принасяха всяка заран още доброволни приноси, </p>
<p id="v4"><sup><small>4</small></sup>  всичките мъдри мъже, които работеха на цялата работа, за светилището, дойдоха, всеки от работата, която вършеше, </p>
<p id="v5"><sup><small>5</small></sup>  та говориха на Моисея, казвайки: Людете донасят много повече отколкото е нужно да служи за работата, която Господ заповяда да се върши. </p>
<p id="v6"><sup><small>6</small></sup>  Затова Моисей заповяда та прогласиха в стана, като казаха: Никой мъж или жена да не работи вече за принос за светилището. И тъй, людете се въздържаха та не принасяха вече. </p>
<p id="v7"><sup><small>7</small></sup>  Защото материалът, който имаха, беше им доволно, за да извършат всичката работа, и даже повече. </p>
<p id="v8"><sup><small>8</small></sup>  И всичките изкусни мъже измежду ония, които работеха, направиха скинията от десет завеси от препреден висон и от синя, морава и червена материя, и на тях навезаха изкусно изработени херувими. </p>
<p id="v9"><sup><small>9</small></sup>  Дължината на всяка завеса беше двадесет и осем лакътя, а широчината на всяка завеса четири лакътя; всичките завеси имаха една мярка. </p>
<p id="v10"><sup><small>10</small></sup>  И скачи петте завеси една с друга, и другите пет завеси скачи една с друга. </p>
<p id="v11"><sup><small>11</small></sup>  И направи сини петелки по края на оная завеса, която беше последна от първите скачени завеси; така направи и по края на последната завеса от вторите скачени завеси. </p>
<p id="v12"><sup><small>12</small></sup>  Петдесет петелки направи на едната завеса, и петдесет петелки направи по края на завесата, която беше във вторите скачени завеси; петелките бяха една срещу друга. </p>
<p id="v13"><sup><small>13</small></sup>  Направи и петдесет златни куки и скачи завесите една за друга с куките; така скинията стана едно цяло. </p>
<p id="v14"><sup><small>14</small></sup>  После направи завеси от козина за покрив над скинията; единадесет такива завеси направи; </p>
<p id="v15"><sup><small>15</small></sup>  дължината на всяка завеса бе тридесет лакътя, и широчината на всяка завеса четири лакътя; единадесетте завеси имаха една мярка. </p>
<p id="v16"><sup><small>16</small></sup>  И скачи петте завеси отделно и шестте завеси отделно. </p>
<p id="v17"><sup><small>17</small></sup>  И направи петдесет петелки по края на оная завеса, която беше последна от първите скачени завеси и петдесет петелки по края на завесата, която беше последна от вторите скачени завеси. </p>
<p id="v18"><sup><small>18</small></sup>  Направи и петдесет медни куки, за да съедини покрива в едно цяло. </p>
<p id="v19"><sup><small>19</small></sup>  И направи покрив на скинията от червено боядисани овнешки кожи, и отгоре му едно покривало от язовски кожи. </p>
<p id="v20"><sup><small>20</small></sup>  И направи дъските на скинията от ситимово дърво, които да стоят изправени. </p>
<p id="v21"><sup><small>21</small></sup>  Дължината на всяка дъска беше десет лакътя, и широчината на всяка дъска лакът и половина. </p>
<p id="v22"><sup><small>22</small></sup>  Във всяка дъска имаше по два шипа, един срещу друг; така направи за всичките дъски на скинията. </p>
<p id="v23"><sup><small>23</small></sup>  И направи дъските за скинията двадесет дъски за южната страна, към пладне; </p>
<p id="v24"><sup><small>24</small></sup>  и под двадесетте дъски направи четиридесет сребърни подложки, две подложки под една дъска, за двата й шипа. </p>
<p id="v25"><sup><small>25</small></sup>  Също за втората страна на скинията, която е северната, направи двадесет дъски, </p>
<p id="v26"><sup><small>26</small></sup>  и четиридесетте им сребърни подложки две подложки под една дъска, и две подложки под друга дъска. </p>
<p id="v27"><sup><small>27</small></sup>  А за задната страна на скинията, западната, направи шест дъски. </p>
<p id="v28"><sup><small>28</small></sup>  И направи две дъски за ъглите на скинията от задната страна. </p>
<p id="v29"><sup><small>29</small></sup>  Те бяха скачени отдолу, а отгоре бяха свързани посредством едно колелце; така направи и за двете дъски на двата ъгъла. </p>
<p id="v30"><sup><small>30</small></sup>  Така бяха осем дъски, и сребърните им подложки шестнадесет подложки, по две подложки под всяка дъска. </p>
<p id="v31"><sup><small>31</small></sup>  И направи лостове от ситимово дърво, пет за дъските от едната страна на скинията, </p>
<p id="v32"><sup><small>32</small></sup>  пет лоста за дъските от другата страна на скинията, и пет лоста за дъските от задната страна на скинията, към запад. </p>
<p id="v33"><sup><small>33</small></sup>  И направи средният лост да преминава през средата на дъските от край до край. </p>
<p id="v34"><sup><small>34</small></sup>  И обкова дъските със злато, и направи колелцата им от злато за влагалища на лостовете и обкова лостовете със злато. </p>
<p id="v35"><sup><small>35</small></sup>  И направи завесата от синьо, мораво, червено и препреден висон, и навеза на нея изкусно изработени херувими. </p>
<p id="v36"><sup><small>36</small></sup>  И направи на нея четири стълба от ситимово дърво, които обкова със злато; куките им бяха златни; и изля за тях четири сребърни подложки. </p>
<p id="v37"><sup><small>37</small></sup>  Направи и покривка за входа на шатъра, везана работа, от синьо, мораво, червено и препреден висон, </p>
<p id="v38"><sup><small>38</small></sup>  и петте му стълба и куките им; и обкова върховете им и връзките им със злато; а петте им подложки бяха медни. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Exodus/35">
          <span class="mdi mdi-arrow-left-drop-circle"></span><span class="pl-2">Изход - глава 35</span>
        </a>
        </td>
        <td>
        <a href="/bg/Bible/Exodus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Exodus/37">
          <span class="pr-2">Изход - глава 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
