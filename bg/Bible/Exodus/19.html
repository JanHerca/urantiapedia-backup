<!--
title: Изход - глава 19
description: 
published: true
date: 2022-10-6T9:45:13Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/18">Изход - глава 18</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/20">Изход - глава 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Три месеца подир излизането на израилтяните из Египетската земя, на същия ден дойдоха в Синайската пустиня. </p>
<p id="v2"><sup><small>2</small></sup>  Като се дигнаха от Рафидим дойдоха в Синайската пустиня и разположиха стан в пустинята, гдето и Израил разпъна шатрите си срещу планината. </p>
<p id="v3"><sup><small>3</small></sup>  И като се възкачи Моисей при Бога, Господ го повика от планинета и рече: Така да кажеш на Якововия дом и да известиш на потомците на Израиля: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Вие видяхте що сторих на египтяните, а как носих вас на орлови крила и доведох ви при Себе Си. </p>
<p id="v5"><sup><small>5</small></sup>  Сега, прочее, ако наистина ще слушате гласа Ми и ще пазите завета Ми, то повече от всичките племена вие ще бъдете Мое собствено притежание, защото Мой е целият свят; </p>
<p id="v6"><sup><small>6</small></sup>  и вие още Ми бъдете царство свещеници и свет народ. Тия са думите, които трябва да кажеш на израилтяните. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  И тъй, Моисей дойде та повика старейшините на людете, и представи пред тях всички тия думи, които Господ му заповяда. </p>
<p id="v8"><sup><small>8</small></sup>  И всичките люде отговориха едногласно, казвайки: Всичко, което Господ е казал, ще сторим. И Моисей отнесе Господу думите на людете. </p>
<p id="v9"><sup><small>9</small></sup>  Тогава Господ рече на Моисея: Ето, Аз ида при теб в гъст облак, за да чуят людете, когато говоря с тебе и да те вярват вече за винаги. И като каза Моисей Господу думите на людете, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Господ рече още на Моисея: Иди при людете, освети ги днес и утре, и нека изперат дрехите си; <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  и нека бъдат готови за третия ден, защото на третия ден Господ ще излезе на Синайската планина пред очите на всичките люде. </p>
<p id="v12"><sup><small>12</small></sup>  И да поставиш прегради наоколо за людете, и да кажеш: Внимавайте да се не качите на планината, нито да се допрете до полите му: който се допре до планината непременно ще се умъртви; </p>
<p id="v13"><sup><small>13</small></sup>  обаче ръка да се не допре до него, но той да се убие с камъни или стрели, било то животно или човек, който се допре, да не остане жив. Когато тръбата дълго тръби, тогава нека се приближат до планината. </p>
<p id="v14"><sup><small>14</small></sup>  И тъй, Моисей слезе от планината при людете и освети людете, а те изпраха дрехите си. </p>
<p id="v15"><sup><small>15</small></sup>  И рече на людете: Бъдете готови за третия ден; не се приближавайте при жена. </p>
<p id="v16"><sup><small>16</small></sup>  А сутринта на третия ден имаше гръмове и светкавици, и гъст облак на планината, и много силен тръбен глас; и всичките люде, които бяха в стана, потрепераха. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Тогава Моисей изведе людете из стана, за да посрещнат Бога; и застанаха под планината. </p>
<p id="v18"><sup><small>18</small></sup>  А Синайската планина беше цяла в дим, защото Господ слезе в огън на нея; и димът и се дигаше, като дим от пещ, и цялата планина се тресеше силно. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  И когато тръбният глас се усилваше Моисей говори, и Бог му отговори с глас. </p>
<p id="v20"><sup><small>20</small></sup>  И Господ слезе на върха на Синайската планина. И Господ повика Моисея до върха на планината; и Моисей се възкачи. </p>
<p id="v21"><sup><small>21</small></sup>  Тогава рече Господ на Моисея: Слез, заръчай на людете да се не спуснат към Господа, за да гледат и паднат мнозина от тях. </p>
<p id="v22"><sup><small>22</small></sup>  Така и свещениците, които се приближават при Господа, нека се осветят, за да не нападне Господ на тях. </p>
<p id="v23"><sup><small>23</small></sup>  А Моисей рече Господу: Людете не могат да се възкачат на Синайската планина, Защото Ти си ни заповядал, казвайки: Постави прегради около планината и освети я. </p>
<p id="v24"><sup><small>24</small></sup>  Но Господ ме каза: Иди, слез, после да се качиш, ти и Аарон с тебе; свещениците и людете да се не спускат и да се не качват към Господа, за да не нападне Той на тях. </p>
<p id="v25"><sup><small>25</small></sup>  Моисей, прочее, слезе при людете и им каза това. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/18">Изход - глава 18</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/20">Изход - глава 20</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 19:3,11-23 <i>Свещени планини</i>: <a href="/bg/The_Urantia_Book/85#p1_5">КУ 85:1.5</a>. </li>
  <li id="fn2"><a href="#cite2">↑</a> 19:6 <i>Част 1: Свят народ</i>: <a href="/bg/The_Urantia_Book/137#p8_4">КУ 137:8.4</a>. </li>
  <li id="fn3"><a href="#cite3">↑</a> 19:9,16 <i>Зловещи облаци</i>: <a href="/bg/The_Urantia_Book/85#p4_3">КУ 85:4.3</a>. </li>
  <li id="fn4"><a href="#cite4">↑</a> 19:10,14 <i>Освещавайте хората</i>: <a href="/bg/The_Urantia_Book/90#p5_3">КУ 90:5.3</a>. </li>
  <li id="fn5"><a href="#cite5">↑</a> 19:16-18 <i>планината Синай</i>: <a href="/bg/The_Urantia_Book/142#p3_21">КУ 142:3.21</a>. </li>
  <li id="fn6"><a href="#cite6">↑</a> 19:18 <i>Планината на Йехова в огън</i>: <a href="/bg/The_Urantia_Book/96#p4_5">КУ 96:4.5</a>.  <i>Ангели на огъня</i>: <a href="/bg/The_Urantia_Book/85#p4_2">КУ 85:4.2</a>. </li>
</ol>
</div>
