<!--
title: Изход - глава 9
description: 
published: true
date: 2022-10-6T9:45:13Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/8">Изход - глава 8</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/10">Изход - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Господ рече на Моисея: Влез у Фараона и кажи му: Така казва Господ, Бог на евреите, пусни людете Ми, за да ми послужат. </p>
<p id="v2"><sup><small>2</small></sup>  Защото, ако откажеш да ги пуснеш, и око още ги държиш, </p>
<p id="v3"><sup><small>3</small></sup>  ето, Господната ръка ще падне на добитъка ти, който е по полето, на конете, на ослите, на камилите, на говедата и на овците, с твърде тежък мор. </p>
<p id="v4"><sup><small>4</small></sup>  И Господ ще постави преграда между Израилевия добитък и египетския добитък; от всичкия добитък на израилтяните нищо няма да умре. </p>
<p id="v5"><sup><small>5</small></sup>  И Господ определи срок, като рече: Утре Господ ще стори това на земята. </p>
<p id="v6"><sup><small>6</small></sup>  На другия ден Господ Стори това; всичкият египетски добитък измря, а от добитъка на израилтяните нищо не умря. </p>
<p id="v7"><sup><small>7</small></sup>  И Фараон прати да видят, и, ето, от добитъка на израилтяните нищо не беше умряло. Но сърцето на Фараона бе упорито, и той не пусна людете. </p>
<p id="v8"><sup><small>8</small></sup>  Тогава Господ каза на Моисея и Аарона: Напълнете шепите си с пепел от пещ и нека я пръсне Моисей към небето пред Фараона; </p>
<p id="v9"><sup><small>9</small></sup>  и пепелта ще стане прах по цялата Египетска земя, и ще причини на човеците и на животните възпаление с гнойни цирки, по цялата Египетска земя. </p>
<p id="v10"><sup><small>10</small></sup>  И като взеха пепел от пещ и застанаха пред Фараона, Моисей я пръсна към небето; и стана възпаление с гнойни цирки на човеците и на животните. </p>
<p id="v11"><sup><small>11</small></sup>  И магьосниците не можаха да стоят пред Моисея поради възпалението; защото възпалението беше на магьосниците, както и на всичките египтяни. </p>
<p id="v12"><sup><small>12</small></sup>  Но Господ закорави сърцето на Фараона, та не ги послуша, според както Господ беше говорил на Моисея. </p>
<p id="v13"><sup><small>13</small></sup>  След това Господ рече на Моисея: Стани утре та застани пред Фараона, и речи му: Така казва Господ, Бог на евреите, Пусни людете Ми, за да Ми послужат. </p>
<p id="v14"><sup><small>14</small></sup>  Защото в това време Аз изпращам всичките Си язви върху сърцето ти, върху слугите ти и върху людете ти, за да познаеш, че в целия свят няма подобен на Мене. </p>
<p id="v15"><sup><small>15</small></sup>  Понеже сега можех да дигна ръката Си и да поразя тебе и людете ти с мор, и ти би бил изтребен от земята, <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  ако не беше, че нарочно затова те издигам, да покажа в тебе силата Си и да се прочуе Името Ми по целия свят. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Още ли се надигаш против людете Ми та не ги пускаш? </p>
<p id="v18"><sup><small>18</small></sup>  Ето, утре около тоя час ще наваля много тежък град, небивал в Египет, откак се е основал, дори до днес. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Сега, прочее, прати да приберат скоро добитъка ти и всичко що имаш по полето; защото града ще падне на всеки човек и всяко животно, що се намери на полето и не се прибере в къщи; и те ще измрат. </p>
<p id="v20"><sup><small>20</small></sup>  Прочее, който от Фараоновите слуги се убоят от това, което Господ каза, прибра бързо в къщи слугите си и добитъка си; </p>
<p id="v21"><sup><small>21</small></sup>  а който не даде внимание на казаното от Господа, остави слугите си и добитъка си по полето. </p>
<p id="v22"><sup><small>22</small></sup>  Тогава Господ каза на Моисея: Простри ръката си към небето, за да удари град по цялата Египетска земя, по човеците, по животните и по всяка трева на полето из цялата Египетска земя. </p>
<p id="v23"><sup><small>23</small></sup>  И Моисей простря жезъла си към небето и Господ прати гръм, и град, и огън са спущаше по земята; Господ наваля град по Египетската земя. <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  Така имаше град, и огън размесен с града, град много тежък, небивал в цялата Египетска земя, откак е заживял там народ. </p>
<p id="v25"><sup><small>25</small></sup>  В цялата Египетска земя градът изби всичко що имаше по полето, и човек и животно; градът очука всичката трева по полето и изпочупи всичките дървета по полето. </p>
<p id="v26"><sup><small>26</small></sup>  Само в Гесенската земя, гдето бяха израилтяните, не удари град. </p>
<p id="v27"><sup><small>27</small></sup>  Тогава Фараон изпрати да повикат Моисея и Аарона и рече им: Тоя път съгреших; Господ е праведен, а аз и людете сме нечестиви. </p>
<p id="v28"><sup><small>28</small></sup>  Помолете се Господу: защото стига толкова от тия ужасни гръмове и град; и аз ще ви пусна, и няма вече да останете. </p>
<p id="v29"><sup><small>29</small></sup>  А Моисей му каза: Щом изляза от града ще простра ръцете си към Господа; и гръмовете ще престанат, и град не ще има вече, за да познаеш, че светът е Господен. </p>
<p id="v30"><sup><small>30</small></sup>  Обаче зная, че ти и слугите ти още не ще се убоите от Господа Бога. </p>
<p id="v31"><sup><small>31</small></sup>  (Ленът и ечемикът бидоха изпобити, защото ечемикът беше на класове, и ленът връзваше семе; </p>
<p id="v32"><sup><small>32</small></sup>  но пшеницата и бялото жито оцеляха, защото бяха късни). </p>
<p id="v33"><sup><small>33</small></sup>  И тъй, Моисей излезе отпред Фараона извън града и простря ръцете си към Господа; и гръмовете и градът престанаха, и дъждът не се изливаше вече по земята. </p>
<p id="v34"><sup><small>34</small></sup>  Но като видя Фараон, че престанаха дъждът и градът и гръмовете, той продължаваше да греши, и закорави сърцето си, той и слугите ми. </p>
<p id="v35"><sup><small>35</small></sup>  Сърцето на Фараона се зекорави, и той не пусна израилтяните, според както Господ бе говорил чрез Моисея. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/8">Изход - глава 8</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/10">Изход - глава 10</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 9:15 <i>Бог на силата</i>: <a href="/bg/The_Urantia_Book/96#p6_3">КУ 96:6.3</a>. </li>
  <li id="fn2"><a href="#cite2">↑</a> 9:16 <i>Силата</i>: <a href="/bg/The_Urantia_Book/131#p10_6">КУ 131:10.6</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>.  <i>Божията сила</i>: <a href="/bg/The_Urantia_Book/1#p1_4">КУ 1:1.4</a>. </li>
  <li id="fn3"><a href="#cite3">↑</a> 9:18-26 <i>Градушка</i>: <a href="/bg/The_Urantia_Book/85#p4_3">КУ 85:4.3</a>. </li>
  <li id="fn4"><a href="#cite4">↑</a> 9:23 <i>Гръм</i>: <a href="/bg/The_Urantia_Book/85#p4_3">КУ 85:4.3</a>. </li>
</ol>
</div>
