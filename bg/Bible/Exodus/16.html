<!--
title: Изход - глава 16
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Exodus/15">Изход - глава 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Exodus/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Exodus/17">Изход - глава 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Като се дигнаха от Елим, цялото общество израилтяни дойдоха в пустинята Син, която е между Елим и Синай, на петнадесетия ден от втория месец, откак излязоха из Египетската земя. </p>
<p id="v2"><sup><small>2</small></sup>  А в пустинята цялото общество израилтяни роптаеха против Моисея и Аарона. </p>
<p id="v3"><sup><small>3</small></sup>  Израилтяните им казаха: По-добре да бяхме умрели от Господната ръка в Египетската земя, когато седяхме около котлите с месо и когато ядяхме хляб до ситост; защото ни доведохте в тая пустиня, за да изморите това цяло множество с глад. </p>
<p id="v4"><sup><small>4</small></sup>  Тогава рече Господ на Моисея: Ето, ще ви наваля хляб от небето; и ще излизат людете всеки ден да събират колкото им трябва за деня, за да ги опитам, ще ходят ли по закона Ми, или не. </p>
<p id="v5"><sup><small>5</small></sup>  А на шестия ден нека сготвят внесеното, което да бъде два пъти, колкото събират всеки ден. </p>
<p id="v6"><sup><small>6</small></sup>  И тъй, Моисей и Аарон казаха на всичките израилтяни: Довечера ще познаете, че Господ ви е извел из Египетската земя; </p>
<p id="v7"><sup><small>7</small></sup>  а на утринта ще видите славата на Господа, понеже Той чу роптаниято ви против Господа. Защото що сме ние та да роптаете против нас? </p>
<p id="v8"><sup><small>8</small></sup>  Моисей още рече: Това ще стане, когато Господ ви даде довечера месо да ядете, и на утринта хляб до ситост; понеже Господ чу роптанията ви против Него. Защото що сме ние? Роптанията ви не са против нас, а против Господа. </p>
<p id="v9"><sup><small>9</small></sup>  И рече Моисей на Аарона: Кажи на цялото общество израилтяни: Приближете се пред Господа, защото Той чу роптанията ви. </p>
<p id="v10"><sup><small>10</small></sup>  А докато Аарон говореше на цялото общество израилтяни, те обърнаха погледа си към пустинята, и, ето, Господната слава се яви в облака. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  И Господ говори на Моисея, казвайки: </p>
<p id="v12"><sup><small>12</small></sup>  Чух роптанията на израилтяните. Говори им така: Довечера ще ядете месо и на утринта ще се наситите с хляб; и ще познаете, че Аз съм Господ вашият Бог. </p>
<p id="v13"><sup><small>13</small></sup>  И така, на вечерта долетяха пъдпъдъци и покриха стана; а на утринта на всякъде около стана беше паднала роса. </p>
<p id="v14"><sup><small>14</small></sup>  И като се изпари падналата роса, ето, по лицето на пустинята имаше дребно люспообразно нещо, тънко като слана по земята. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Като го видяха израилтяните казаха си един на друг: Що е това? защото не знаеха що беше. А Моисей им каза: Това е хлябът, който Господ ви дава да ядете. </p>
<p id="v16"><sup><small>16</small></sup>  Ето що заповядва Господ: Съберете от него, всеки толкова, колкото му трябва да яде, по гомор на глава, според числото на човеците ви; всеки да вземе за ония, които са под шатрата му. </p>
<p id="v17"><sup><small>17</small></sup>  Израилтяните сториха така и събраха, кой много, кой малко. </p>
<p id="v18"><sup><small>18</small></sup>  И когато измериха събраното с гомора, който беше събрал много нямаше излишък, и който беше събрал малко нямаше недостиг; всеки събираше толкова, колкото му трябваше да яде. </p>
<p id="v19"><sup><small>19</small></sup>  Моисей още им рече: Никой да не оставя от него до утринта. </p>
<p id="v20"><sup><small>20</small></sup>  При все това, те не послушаха Моисея, и някои оставиха от него до утринта; но червяса и се усмърдя; и Моисей се разгневи на тях. </p>
<p id="v21"><sup><small>21</small></sup>  И всяка заран го събираха, кой колкото му трябваше за ядене; а като припечеше слънцето стопяваше се. </p>
<p id="v22"><sup><small>22</small></sup>  А на шестия ден, когато събраха двойно количество храна, по два гомора за всекиго, всичките началници на обществото дойдоха и известиха на Моисея. </p>
<p id="v23"><sup><small>23</small></sup>  А той им рече: Това е точно каквото каза Господ. Утре е събота, света почивка Господу; опечете колкото искате да опечете, и сварете колкото искате да сварите; и турете на страна каквото остане, да ви стои за утре. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  И тъй, туриха го настрана до утрото, както заповяда Моисей, и не се усмърдя, нито се намери червей в него. </p>
<p id="v25"><sup><small>25</small></sup>  Тогава Моисей им каза: Яжте това днес, защото днес е събота Господу; днес няма да го намерите на полето. </p>
<p id="v26"><sup><small>26</small></sup>  Шест дена ще го събирате; но седмия ден е събота, в нея няма да се намира. </p>
<p id="v27"><sup><small>27</small></sup>  Обаче някои от людете излязоха да съберат на седмия ден, но не намериха. </p>
<p id="v28"><sup><small>28</small></sup>  Тогава рече Господ на Моисея: До кога ще отказвате да пазите заповедите Ми и законите Ми? </p>
<p id="v29"><sup><small>29</small></sup>  Вижте, понеже Господ ви даде съботата, затова на шестия ден ви даде хляб за два дена. Седете, всеки на мястото си; на седмия ден никой да не излиза от мястото. </p>
<p id="v30"><sup><small>30</small></sup>  И тъй, людете си отпочиваха на седмия ден. </p>
<p id="v31"><sup><small>31</small></sup>  А Израилевият дом нарече тая храна Манна; тя беше бяла и приличаше на кориандрово семе; и вкусът й беше като на пита смесена с мед. </p>
<p id="v32"><sup><small>32</small></sup>  Тогава рече Моисей: Ето какво е заповядал Господ: Напълнете един гомор с нея, за да се пази за всичките ви поколения, за да могат и те да видят хляба, с който ви храних в пустинята, когато ви изведох из Египетската земя. </p>
<p id="v33"><sup><small>33</small></sup>  И Моисей рече на Аарона: Вземи една стомна, и, като туриш в нея пълното на един гомор манна, положи я пред Господа, за да се пази за идните ви поколения. </p>
<p id="v34"><sup><small>34</small></sup>  И така, Аарон а положи пред плочите на свидетелството, за да се пази, според както Господ заповяда на Моисея. </p>
<p id="v35"><sup><small>35</small></sup>  И израилтяните ядоха манната четиридесет години, докато дойдоха в обитаемата земя, ядоха манна, докато пристигнаха до границите на Ханаанската земя. </p>
<p id="v36"><sup><small>36</small></sup>  А гоморът е една десета от ефата. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 16:10 <i>Зловещи облаци</i>: <a href="/bg/The_Urantia_Book/85#p4_3">КУ 85:4.3</a>. </li>
  <li id="fn2"><a href="#cite2">↑</a> 16:14-15 <i>Мана в пустинята</i>: <a href="/bg/The_Urantia_Book/153#p2_8">КУ 153:2.8</a>. </li>
  <li id="fn3"><a href="#cite3">↑</a> 16:23-26 <i>спазването на съботата</i>: <a href="/bg/The_Urantia_Book/95#p1_2">КУ 95:1.2</a>. </li>
</ol>
</div>
