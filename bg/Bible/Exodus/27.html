<!--
title: Изход - глава 27
description: 
published: true
date: 2022-10-6T9:45:13Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/26">Изход - глава 26</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/28">Изход - глава 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Да направиш олтара от ситимово дърво, пет лакътя широк; четвъртит да бъде олтарът, и височината му да бъде три лакътя. </p>
<p id="v2"><sup><small>2</small></sup>  На четирите му ъгъла да му направиш рогове; роговете да бъдат част от самия него; и да го обковеш с мед. </p>
<p id="v3"><sup><small>3</small></sup>  Да му направиш и гърнета за изнасяне на пепелта и лопатите му, тасовете му, вилиците му и въглениците му; медни да направиш всичките му прибори. </p>
<p id="v4"><sup><small>4</small></sup>  И да му направиш медна решетка във вид на мрежа, и на четирите ъгъла на мрежата да направиш четири медни колелца. </p>
<p id="v5"><sup><small>5</small></sup>  И да я положиш под полицата, която е около олтара отдолу, така щото мрежата да стигне до средата на олтара. </p>
<p id="v6"><sup><small>6</small></sup>  Да направиш и върлини за олтара, върлини от ситимово дърво, които да обковеш с мед. </p>
<p id="v7"><sup><small>7</small></sup>  Върлините да се проврат през колелцата, и върлините да бъдат от двете страни на олтара, за да се носи с тях. </p>
<p id="v8"><sup><small>8</small></sup>  Кух, от дъски, да направиш олтара посред, както ти се показа на планината, така да го направиш. </p>
<p id="v9"><sup><small>9</small></sup>  Да направиш двора на скинията; за южната страна, към пладне, да има за двора завеси от препреден висон; дължината им за едната страна да бъде сто лакътя. </p>
<p id="v10"><sup><small>10</small></sup>  Стълбовете му да бъдат двадесет, и медните им подложки двадесет; а куките на стълбовете и и връзките им да бъдат сребърни. </p>
<p id="v11"><sup><small>11</small></sup>  Също на длъж по северната страна да има завеси дълги сто лакътя, и за тях двадесет стълба и двадесетте им медни подложки; а куките на стълбовете и връзките им да бъдат сребърни. </p>
<p id="v12"><sup><small>12</small></sup>  После, за широчината на двора, на западната страна, да има петдесет лакътя завеси; за тях да има десет стълба и десетте им подложки. </p>
<p id="v13"><sup><small>13</small></sup>  Широчината на двора на предната страна, към изток, да бъде петдесет лакътя. </p>
<p id="v14"><sup><small>14</small></sup>  И завесите за едната страна на входа да бъдат дълги петнадесет лакътя, и в тях три стълба и трите им подложки. </p>
<p id="v15"><sup><small>15</small></sup>  Също и за другата страна да има завеси петнадесет лакътя дълги, и за тях три стълба с трите им подложки. </p>
<p id="v16"><sup><small>16</small></sup>  А за входа на двора да има покривка, дълга двадесет лакътя, везана работа от синьо, мораво, червено и препреден висон, и за тях четирите им подложки. </p>
<p id="v17"><sup><small>17</small></sup>  Всичките стълбове около двора да бъдат опасани със сребро; куките им да бъдат сребърни, а подложките им медни. </p>
<p id="v18"><sup><small>18</small></sup>  Дължината на двора да е сто лакътя, широчината навсякъде петдесет лакътя, а височината пет лакътя; завесите му да са от препреден висон, и подложките на стълбовете му медни. </p>
<p id="v19"><sup><small>19</small></sup>  Всичките прибори на скинията, за всяка служба в нея, всичките й колове, и всичките колове на двора, да бъдат медни. </p>
<p id="v20"><sup><small>20</small></sup>  И ти заповядай на израилтяните да ти донесат дървено масло първоток, чисто, за осветление, за да горят винаги светилата. </p>
<p id="v21"><sup><small>21</small></sup>  В шатъра за срещане, извън завесата, която е пред плочите на свидетелството, Аарон и синовете му да ги нареждат да горят от вечер до заран пред Господа. Това да бъде вечен закон за израилтяните във всичките им поколания. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/26">Изход - глава 26</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/28">Изход - глава 28</a></td>
      </tr>
    </tbody>
  </table>
</figure>
