<!--
title: Изход - глава 38
description: 
published: true
date: 2023-11-8T20:7:31Z
tags: bible, bible—exodus
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Exodus/37">
          <span class="mdi mdi-arrow-left-drop-circle"></span><span class="pl-2">Изход - глава 37</span>
        </a>
        </td>
        <td>
        <a href="/bg/Bible/Exodus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Exodus/39">
          <span class="pr-2">Изход - глава 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  И направи олтара за всеизгаряне от ситимово дърво, пет лакътя дълъг и пет лакътя широк, четвъртит, и три лакътя висок. </p>
<p id="v2"><sup><small>2</small></sup>  И на четирите му ъгъла направи роговете му; роговете му бяха част от самия него; и обкова го с мед. </p>
<p id="v3"><sup><small>3</small></sup>  Направи и всичките прибори за олтара, гърнетата, лопатите, тасовете, вилиците и въглениците; всичките му прибори направи медни. </p>
<p id="v4"><sup><small>4</small></sup>  И направи за олтара медна решетка във вид на мрежа, под полицата, която е около олтара отдолу, така щото да стигне до средата на олтара. </p>
<p id="v5"><sup><small>5</small></sup>  Изля и четири колелца за четирите края на медната решетка, които да бъдат влагалища за върлините. </p>
<p id="v6"><sup><small>6</small></sup>  Върлините направи от ситимово дърво, и обкова ги с мед. </p>
<p id="v7"><sup><small>7</small></sup>  И провря върлините през колелцата от страните на олтара, за да се носи с тях. Кух, от дъски, направи олтара. </p>
<p id="v8"><sup><small>8</small></sup>  Направи умивалника от мед, и подложката му от мед, от огледалата на жените, които се събираха при вратата на шатъра за срещане да прислужват. </p>
<p id="v9"><sup><small>9</small></sup>  И направи двора; за южната страна, към пладне, завесите на двора бяха от препреден висон, дълги сто лакътя; </p>
<p id="v10"><sup><small>10</small></sup>  стълбовете им бяха двадесет, и медните им подложки двадесет, а куките на стълбовете и връзките им бяха сребърни. </p>
<p id="v11"><sup><small>11</small></sup>  И за северната страна завесите бяха сто лакътя дълги, стълбовете им двадесет, и медните им подложки двадесет; а куките на стълбовете и връзките им бяха сребърни. </p>
<p id="v12"><sup><small>12</small></sup>  После, за западната страна завесите бяха петдесет лакътя дълги, стълбовете им десет и подложките им десет; а куките на стълбовете и и връзките им бяха сребърни. </p>
<p id="v13"><sup><small>13</small></sup>  И за източната страна, която гледа към изток, бяха петдесет лакътя завеси; </p>
<p id="v14"><sup><small>14</small></sup>  завесите за едната страна на входа бяха дълги петдесет лакътя, стълбовете три и подложките им три; </p>
<p id="v15"><sup><small>15</small></sup>  така и на другата им страна; и от двете страни на дворния вход завесите бяха петнадесет лакътя дълги, стълбовете им три и подложките им три. </p>
<p id="v16"><sup><small>16</small></sup>  Всичките завеси около двора бяха от препреден висон. </p>
<p id="v17"><sup><small>17</small></sup>  Подложките на стълбовете бяха медни, куките на стълбовете и връзките им сребърни, и върховете им обковани със сребро. </p>
<p id="v18"><sup><small>18</small></sup>  Покривката за дворния вход беше везана изработка от синьо, мораво, червено и препреден висон; и дължината й беше двадесет лакътя, а височината на шир пет лакътя, както завесите на двора; </p>
<p id="v19"><sup><small>19</small></sup>  и стълбовете им бяха четири и медните им подложки четири, куките им сребърни, върховете им обковани със сребро, и връзките им сребърни. </p>
<p id="v20"><sup><small>20</small></sup>  Всичките колчета на скинията около двора бяха медни. </p>
<p id="v21"><sup><small>21</small></sup>  Това е сборът на вещите за скинията, сиреч, за скинията за плочите на свидетелството, както, според Моисеевото повеление, се изброиха чрез Итамара, син на свещеника Аарона, за служението на Левитите. </p>
<p id="v22"><sup><small>22</small></sup>  Веселеил син на Урия, Оровият син, от Юдовото племе, направи всичко, което Господ заповяда на Моисея; </p>
<p id="v23"><sup><small>23</small></sup>  и с него беше Елиав, Ахисамаховия син, от Дановото племе, резбар и изкусен художник, и везач на синьо, на мораво, на червено и на висон. </p>
<p id="v24"><sup><small>24</small></sup>  Всичкото злато, което се употреби за изработването на цялата работа на светилището, златото на приноса, беше двадесет и девет таланта и седемстотин и тридесет сикъла, според сикъла на светилището. </p>
<p id="v25"><sup><small>25</small></sup>  И среброто от данъка наложен върху преброените от обществото беше сто таланта и хиляда седемстотин осемдесет и пет сикъла, според сикъла на светилището, - </p>
<p id="v26"><sup><small>26</small></sup>  данък от един веках на глава, сиреч, половин сикъл, според сикъла на светилището, за всеки, който се е причислил към преброените, то ест, ония които бяха на възраст от двадесет години и нагоре, за шестстотин и три хиляди петстотин и петдесет души. </p>
<p id="v27"><sup><small>27</small></sup>  От среброто на стоте таланта изляха се подложките на светилището и подложките на стълбовете за завесата - сто подложки от сто таланта, - един талант за една подложка. </p>
<p id="v28"><sup><small>28</small></sup>  И от хилядата седемстотин и пет сикъла направи куките за стълбовете, обкова върховете им и направи връзки. </p>
<p id="v29"><sup><small>29</small></sup>  А медта на приноса беше седемдесет таланта и две хиляди и четиристотин сикъла. </p>
<p id="v30"><sup><small>30</small></sup>  От нея направи подложките за входа на шатъра за срещане, медния олтар, медната решетка за него, с всичките олтарски прибори, </p>
<p id="v31"><sup><small>31</small></sup>  подложките за стълбовете около двора, и подложките за дворовия вход, всичките колчета на скинията, и всичките колчета за двора наоколо. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Exodus/37">
          <span class="mdi mdi-arrow-left-drop-circle"></span><span class="pl-2">Изход - глава 37</span>
        </a>
        </td>
        <td>
        <a href="/bg/Bible/Exodus/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Exodus/39">
          <span class="pr-2">Изход - глава 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
