<!--
title: Изход - глава 6
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/5">Изход - глава 5</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/7">Изход - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А Господ каза на Моисея: Сега ще видиш, какво ще сторя на Фараона: защото под силна ръка ще ги пусне и под силна ръка ще ги изпъди из земята. </p>
<p id="v2"><sup><small>2</small></sup>  Бог говори още на Моисея казвайки: Аз съм Иеова. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Явих се на Авраама, на Исаака и на Якова с името Бог Всемогъщи, но не им бях познат с името Си Иеова. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Поставих още и завета Си с тях, да им дам Ханаанската земя, земята в която бяха пришелци при пребиванията си. </p>
<p id="v5"><sup><small>5</small></sup>  При това чух пъшкането на израилтяните поради робството, което им налагат египтяните, и си спомних завета. </p>
<p id="v6"><sup><small>6</small></sup>  Затова, кажи на израилтяните: Аз съм Иеова; ще ви изведа изпод товарите на египтяните, ще ви избавя от робството ви под тях, и ще ви откупя с издигната мишца и с велики съдби. </p>
<p id="v7"><sup><small>7</small></sup>  Ще ви взема за Мои люде, и ще бъда ваш Бог; и ще познаете, че Аз съм Господ, вашият Бог, който ви извеждам изпод египетските товари. </p>
<p id="v8"><sup><small>8</small></sup>  И ще ви въведа в земята, за която съм се клел, че ще я дам на Аарона, на Исаака и на Якова; и ще я дам на вас за наследство. Аз съм Иеова. </p>
<p id="v9"><sup><small>9</small></sup>  И Моисей говори така на израилтяните; но поради утеснението на душите си и поради жестокото си робуване те не послишаха Моисея. </p>
<p id="v10"><sup><small>10</small></sup>  Подир това Господ говори на Моисея, казвайки: </p>
<p id="v11"><sup><small>11</small></sup>  Влез при египетския цар Фараона и му кажи да пусне израилтяните из земята си. </p>
<p id="v12"><sup><small>12</small></sup>  Но Моисей говори пред Господа, казвайки: Ето, израилтяните на ме послушаха; тогава как ще ме послуша Фараон, като съм с вързани устни? </p>
<p id="v13"><sup><small>13</small></sup>  Затова Господ говори на Моисея и на Аарона, та им даде поръчки до израилтяните и до египетския цар Фараон, да изведат израилтяните из Египетската земя. </p>
<p id="v14"><sup><small>14</small></sup>  Ето родоначалниците на бащините домове на Аарона и Моисея; синове на Рувима, Израилевия първороден: Енох, Фалу, Есрон и Хармий; тия са Рувимови семейства. </p>
<p id="v15"><sup><small>15</small></sup>  Симеонови синове: Емуил, Ямин, Аод, Яхин и Сохар, и Саул, син на ханаанка; тия са Симеонови семейства. </p>
<p id="v16"><sup><small>16</small></sup>  Имената на Левиевите синове, според поколенията им са тия: Гирсон, Каат и Мерарий; и годините на Левиевия живот станаха сто тридесет и седем години. </p>
<p id="v17"><sup><small>17</small></sup>  Синовете на Гирсон са Ливний и Семей, по семействата им. </p>
<p id="v18"><sup><small>18</small></sup>  И синовете на Каата са: Амрам, Исаак, Хеврон и Озиил; и годините на Каатовия живот станаха сто тридесет и три години. </p>
<p id="v19"><sup><small>19</small></sup>  И синовете на Мерария са: Маалий и Мусий. Тия са Левиевите семейства според поколенията им. </p>
<p id="v20"><sup><small>20</small></sup>  И Амрам взе за жена леля си Иохаведа, която му роди Аарона и Моисея; и годините на Амрамовия живот станаха сто тридесет и седем години. </p>
<p id="v21"><sup><small>21</small></sup>  И синовете на Исаара са: Коре, Нефег и Зехрий. </p>
<p id="v22"><sup><small>22</small></sup>  И синовете на Озиила са: Мисаил, Елисафан и Ситрий. </p>
<p id="v23"><sup><small>23</small></sup>  И Аарон взе за жена Елисавета, Аминадавова дъщеря, Наасонова сестра, която му роди Надава, Авиуда, Елеазара и Итамара. </p>
<p id="v24"><sup><small>24</small></sup>  И синовете на Корея са: Асир, Елкана и Авиасаф; тия са Кореевите семейства. </p>
<p id="v25"><sup><small>25</small></sup>  И Аароновия син Елеазар взе за жена една от Футииловите дъщери, която му роди Финееса. Тия са родоначалниците на бащините домове на Левитите според семействата им. </p>
<p id="v26"><sup><small>26</small></sup>  Тия са същите Аарон и Моисей, на които Господ рече: Изведете израилтяните из Египетската земя, според войнствата им. </p>
<p id="v27"><sup><small>27</small></sup>  Тия са, които говориха на египетския цар Фараона, за да изведат израилтяните из Египет; тия са същите Моисей и Аарон. </p>
<p id="v28"><sup><small>28</small></sup>  И в същия ден, когато говори Господ на Моисея в Египетската земя, </p>
<p id="v29"><sup><small>29</small></sup>  Господ говори на Моисея, казвайки: Аз съм Иеова, кажи на Египетския цар Фараон всичко що ти казвам. </p>
<p id="v30"><sup><small>30</small></sup>  А Моисей рече пред Господа: Ето, аз съм с вързани устни; и как ще ме послуша Фараон? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Exodus/5">Изход - глава 5</a></td>
        <td><a href="/bg/Bible/Exodus/Index">Индекс</a></td>
        <td><a href="/bg/Bible/Exodus/7">Изход - глава 7</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 6:2 <i>Елохим (богове), създадени</i>: <a href="/bg/The_Urantia_Book/142#p3_6">КУ 142:3.6</a>.  <i>Елохим</i>: <a href="/bg/The_Urantia_Book/96#p1_8">КУ 96:1.8</a>. </li>
  <li id="fn2"><a href="#cite2">↑</a> 6:3 <i>Йехова (Яхве)</i>: <a href="/bg/The_Urantia_Book/96#p1_10">КУ 96:1.10</a>.  <i>Ел Шадай</i>: <a href="/bg/The_Urantia_Book/96#p1_5">КУ 96:1.5</a>.  <i>Ел Шадай, Божеството създател</i>: <a href="/bg/The_Urantia_Book/142#p3_5">КУ 142:3.5</a>.  <i>Всемогъщият</i>: <a href="/bg/The_Urantia_Book/131#p10_6">КУ 131:10.6</a>.  <i>Яхве, Бог на синайските кланове</i>: <a href="/bg/The_Urantia_Book/142#p3_3">КУ 142:3.3</a>.  <i>Яхве</i>: <a href="/bg/The_Urantia_Book/96#p1_3">КУ 96:1.3</a>. </li>
</ol>
</div>
