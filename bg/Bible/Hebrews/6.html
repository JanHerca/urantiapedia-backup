<!--
title: Евреи - глава 6
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Hebrews/5">Евреи - глава 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Hebrews/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Hebrews/7">Евреи - глава 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Поради това, нека оставим първоначалното учение за Христа и нека се стремим към съвършенство, без да полагаме изново за основа покаяние от мъртви дела, вяра в Бога, </p>
<p id="v2"><sup><small>2</small></sup>  учение за кръщения, за ръкополагане, за възкресяване на мъртви и за вечен съд. </p>
<p id="v3"><sup><small>3</small></sup>  И това ще строим, ако Бог позволи. </p>
<p id="v4"><sup><small>4</small></sup>  Защото за тия, които еднаж са били просветени, и са вкусили от небесния дар, и са станали причастници на Светия Дух </p>
<p id="v5"><sup><small>5</small></sup>  и са вкусили, колко е добро Божието слово, още са вкусили и от великите дела, които въвеждат бъдещия век, </p>
<p id="v6"><sup><small>6</small></sup>  а са отпаднали, невъзможно е да се обновят пак и доведат до покаяние, докато разпъват втори път в себе си Божия Син и Го опозоряват. </p>
<p id="v7"><sup><small>7</small></sup>  Защото земята, която се е поила от дъжда, що пада често на нея, и която ражда трева полезна на тия, за които се и обработва, получава благословение от Бога; </p>
<p id="v8"><sup><small>8</small></sup>  но ако ражда тръни и репеи, отхвърля се; тя скоро ще се прокълне, и сетнината й е да се изгори. </p>
<p id="v9"><sup><small>9</small></sup>  Обаче, ако и да говорим така, надяваме се от вас, възлюбени, за нещо по-добро, нещо, което води към спасението. </p>
<p id="v10"><sup><small>10</small></sup>  Защото Бог не е неправеден, та да забрави това, което извършихте и любовта, която показахте към Неговото име, като послужихте и още служите на светиите. </p>
<p id="v11"><sup><small>11</small></sup>  И желаем всеки от вас да показва същото усърдие за пълна увереност в надеждата до край; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  да не бъдете лениви, но да подражавате ония, които чрез вяра и устояване наследяват обещаните благословения. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Защото, когато Бог даваше обещание на Авраама, понеже нямаше никого по-голям, в когото да се закълне, закле се в Себе Си, казвайки: </p>
<p id="v14"><sup><small>14</small></sup>  "Наистина ще те благословя премного и ще те умножа и преумножа". </p>
<p id="v15"><sup><small>15</small></sup>  И така, Авраам, като устоя, получи обещаното. </p>
<p id="v16"><sup><small>16</small></sup>  Защото както, човеците се кълнат в някого по-голям от тях, и клетвата, дадена в потвърждение на думата, туря край на всеки спор между тях, </p>
<p id="v17"><sup><small>17</small></sup>  така и Бог, като искаше да покаже по-пълно на наследниците на обещанието, че намерението Му е неизменимо, си послужи с клетва, <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  така щото чрез две неизменими неща, в които не е възможно за Бога да лъже, да имаме голямо насърдчение ние, които сме прибягнали да се държим за поставената пред нас надежда; </p>
<p id="v19"><sup><small>19</small></sup>  която имаме за душата като здрава и непоколебима котва, която прониква в това, което е отвътре завесата; </p>
<p id="v20"><sup><small>20</small></sup>  гдето Исус като предтеча влезе за нас, и стана първосвещеник до века според Мелхиседековия чин. <sup id="cite4"><a href="#fn4">[4]</a></sup></p>
<h2>препратки</h2>
<div>
<ol>
  <li id="fn1"><a href="#cite1">↑</a> 6:11 <i>Дълбока увереност</i>: <a href="/bg/The_Urantia_Book/5#p4_2">КУ 5:4.2</a>. </li>
  <li id="fn2"><a href="#cite2">↑</a> 6:12 <i>Бог се радва на милост</i>: <a href="/bg/The_Urantia_Book/143#p1_6">КУ 143:1.6</a>. </li>
  <li id="fn3"><a href="#cite3">↑</a> 6:17 <i>Бог е неизменен, непогрешим</i>: <a href="/bg/The_Urantia_Book/2#p2_2">КУ 2:2.2</a>. </li>
  <li id="fn4"><a href="#cite4">↑</a> 6:20 <i>Мелхиседек</i>: <a href="/bg/The_Urantia_Book/51#p3_9">КУ 51:3.9</a>.  <i>Орденът на Мелхиседек</i>: <a href="/bg/The_Urantia_Book/119#p1_5">КУ 119:1.5</a>.  <i>Мачивента Мелхиседек</i>: <a href="/bg/The_Urantia_Book/45#p4_16">КУ 45:4.16</a>.  <i>Свещеник завинаги като Мелхиседек</i>: <a href="/bg/The_Urantia_Book/93#p3_7">КУ 93:3.7</a>.  <i>Министър завинаги</i>: <a href="/bg/The_Urantia_Book/93#p9_11">КУ 93:9.11</a>.  <i>Мелхиседек, цар на Салем</i>: <a href="/bg/The_Urantia_Book/43#p5_17">КУ 43:5.17</a>. </li>
</ol>
</div>
