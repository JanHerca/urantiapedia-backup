<!--
title: Евреи - глава 10
description: 
published: true
date: 2022-10-6T9:45:13Z
tags: bible, bible—hebrews
editor: ckeditor
dateCreated: 2022-8-14T10:7:7Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Hebrews/9">Евреи - глава 9</a></td>
        <td><a href="/bg/Bible/Hebrews/Index">Индекс</a></td>
        <td><a href="/bg/Bible/Hebrews/11">Евреи - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Защото законът, като съдържа в себе си само сянка на бъдещите добрини, а не самата същност на нещата, то свещениците, които непрестанно принасят всяка година същите жертви, никога не могат с тях да направят съвършени в чистота ония, които пристъпват да жертвуват. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Другояче те биха престанали да ги принасят; защото жертвоприносителите, еднаж очистени, не биха имали вече никакво изобличение на съвестта за грехове. </p>
<p id="v3"><sup><small>3</small></sup>  Но в тия жертви всяка година става спомен за греховете. </p>
<p id="v4"><sup><small>4</small></sup>  Защото не е възможно кръв от юнци и от козли да отмахне грехове. </p>
<p id="v5"><sup><small>5</small></sup>  Затова Христос, като влиза в света, казва: - "Жертва и принос не си поискал, Но приготвил си Ми тяло; </p>
<p id="v6"><sup><small>6</small></sup>  Всеизгаряния и приноси за грях не Ти са угодни. </p>
<p id="v7"><sup><small>7</small></sup>  Тогава рекох: Ето, дойдох, (В свитъка на книгата е писано за Мене), Да изпълня Твоята воля, о Боже". </p>
<p id="v8"><sup><small>8</small></sup>  Като казва първо: " Жертви и приноси и всеизгаряния и приноси за грях не си поискал, нито Ти са угодни", (които впрочем се принасят според закона), </p>
<p id="v9"><sup><small>9</small></sup>  после казва: " Ето, дойдох да изпълня волята Ти". Ще каже: Той отмахва първото, за да постанови второто. </p>
<p id="v10"><sup><small>10</small></sup>  С тая воля ние сме осветени чрез принасянето на Исус Христовото тяло еднаж за винаги. </p>
<p id="v11"><sup><small>11</small></sup>  И всеки свещеник, като стои та служи всеки ден, принася много пъти същите жертви, които никога не могат да отмахнат грехове; </p>
<p id="v12"><sup><small>12</small></sup>  но Той, като принесе една жертва за греховете, седна за винаги отдясно на Бога. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  та оттогава нататък чака, докле се положат враговете Му за Негово подножие. </p>
<p id="v14"><sup><small>14</small></sup>  Защото с един принос Той е усъвършенствувал за винаги ония, които се освещават. </p>
<p id="v15"><sup><small>15</small></sup>  А и Светия Дух ни свидетелствува за това; защото след като е казал: - </p>
<p id="v16"><sup><small>16</small></sup>  "Ето заветът, който ще направя с тях След ония дни, казва Господ: Ще положа законите Си в сърдцата им, И ще ги напиша в умовете им", прибавя: </p>
<p id="v17"><sup><small>17</small></sup>  "И греховете им и беззаконията им няма да помня вече". </p>
<p id="v18"><sup><small>18</small></sup>  А гдето има прощение за тия неща, там вече няма принос за грях. </p>
<p id="v19"><sup><small>19</small></sup>  И тъй, братя, като имаме чрез кръвта на Исуса дръзновение да влезем в светилището, </p>
<p id="v20"><sup><small>20</small></sup>  през новия и живия път, който Той е открил за нас през завесата, сиреч, плътта Си, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  и като имаме велик Свещеник над Божия дом, </p>
<p id="v22"><sup><small>22</small></sup>  нека пристъпваме с искрено сърдце в пълна вяра, със сърдца очистени от лукава съвест ( Или: Поръсена от нечиста съвест ) и с тяло измито в чиста вода; <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  нека държим непоколебимо надеждата, която изповядваме, защото е верен Оня, Който се е обещал; </p>
<p id="v24"><sup><small>24</small></sup>  и нека се грижим един за друг, тъй щото да се поощряваме към любов и добри дела, </p>
<p id="v25"><sup><small>25</small></sup>  като не преставаме да се събираме заедно, както някои имат обичай да престават, а да увещаваме един друг, и толкова повече, колкото виждате, че денят наближава. </p>
<p id="v26"><sup><small>26</small></sup>  Защото, ако съгрешаваме самоволно, след като сме познали истината, не остава вече жертва за грехове, </p>
<p id="v27"><sup><small>27</small></sup>  но едно страшно очакване на съд и едно огнено негодуване, което ще изпояде противниците. </p>
<p id="v28"><sup><small>28</small></sup>  Някой, който е престъпил Моисеевия закон, умира безпощадно при думата на двама или трима свидетели; </p>
<p id="v29"><sup><small>29</small></sup>  тогава колко по-тежко наказание, мислите, ще заслужи оня, който е потъпкал Божия Син, и е счел за просто нещо проляната при завета кръв, с която е осветен, и е оскърбил Духа на благодатта? </p>
<p id="v30"><sup><small>30</small></sup>  Защото познаваме Този, Който е рекъл: "На Мене принадлежи възмездието, Аз ще сторя въздаяние"; и пак: "Господ ще съди людете Си". <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Страшно е да падне човек в ръцете на живия Бог. </p>
<p id="v32"><sup><small>32</small></sup>  Припомняйте си още за първите дни, когато, откак се просветихте, претърпяхте голяма борба от страдания, </p>
<p id="v33"><sup><small>33</small></sup>  кога опозорявани с хули и оскръбления, кога пък като съучастници с тия, които страдаха така. </p>
<p id="v34"><sup><small>34</small></sup>  Защото вие не само състрадавахте с ония, които бяха в окови, но и радостно посрещахте разграбването на имота си, като знаете, че вие си имате по-добър и траен имот. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  И тъй, не напущайте дръзновението си, за което имате голяма награда. </p>
<p id="v36"><sup><small>36</small></sup>  Защото ви е нуждно търпение, та, като извършите Божията воля, да получите обещаното. </p>
<p id="v37"><sup><small>37</small></sup>  "Защото още твърде малко време И ще дойде Тоя, Който има да дойде, и не ще се забави. </p>
<p id="v38"><sup><small>38</small></sup>  А който е праведен пред Мене ( Гръцки: Моя праведник ), ще живее чрез вяра; Но ако се дръпне назад, няма да благоволи в него душата Ми". </p>
<p id="v39"><sup><small>39</small></sup>  Ние, обаче, не сме от ония, които се дърпат назад, та се погубват, а от тия, които вярват та се спасява душата им. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Hebrews/9">Евреи - глава 9</a></td>
        <td><a href="/bg/Bible/Hebrews/Index">Индекс</a></td>
        <td><a href="/bg/Bible/Hebrews/11">Евреи - глава 11</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 10:1 <i>Естественото като сянка на духовното</i>: <a href="/bg/The_Urantia_Book/170#p5_2">КУ 170:5.2</a>. </li>
  <li id="fn2"><a href="#cite2">↑</a> 10:1-20 <i>Исус се разглежда като човешка жертва</i>: <a href="/bg/The_Urantia_Book/89#p9_3">КУ 89:9.3</a>. </li>
  <li id="fn3"><a href="#cite3">↑</a> 10:12 <i>Божията десница</i>: <a href="/bg/The_Urantia_Book/38#p0_1">КУ 38:0.1</a>.  <i>Божията десница</i>: <a href="/bg/The_Urantia_Book/21#p4_4">КУ 21:4.4</a>.  <i>Божията десница</i>: <a href="/bg/The_Urantia_Book/13#p2_7">КУ 13:2.7</a>.  <i>Дясната ръка на Отца</i>: <a href="/bg/The_Urantia_Book/5#p2_2">КУ 5:2.2</a>. </li>
  <li id="fn4"><a href="#cite4">↑</a> 10:20 <i>Нов и жив път</i>: <a href="/bg/The_Urantia_Book/52#p5_4">КУ 52:5.4</a>.  <i>Аз съм живият път</i>: <a href="/bg/The_Urantia_Book/117#p3_3">КУ 117:3.3</a>.  <i>Исус: нов и жив път</i>: <a href="/bg/The_Urantia_Book/162#p2_7">КУ 162:2.7</a>.  <i>Исус, новият и жив път</i>: <a href="/bg/The_Urantia_Book/129#p4_7">КУ 129:4.7</a>.  <i>Исус, живият път</i>: <a href="/bg/The_Urantia_Book/147#p5_8">КУ 147:5.8</a>.  <i>Нов и по-добър път</i>: <a href="/bg/The_Urantia_Book/138#p6_4">КУ 138:6.4</a>.  <i>Нов и жив път</i>: <a href="/bg/The_Urantia_Book/101#p6_10">КУ 101:6.10</a>.  <i>Нов и жив път</i>: <a href="/bg/The_Urantia_Book/146#p3_7">КУ 146:3.7</a>.  <i>Нов и жив път</i>: <a href="/bg/The_Urantia_Book/52#p5_5">КУ 52:5.5</a>.  <i>Исус, новият и жив път</i>: <a href="/bg/The_Urantia_Book/196#p2_4">КУ 196:2.4</a>. </li>
  <li id="fn5"><a href="#cite5">↑</a> 10:22 <i>Дълбока увереност</i>: <a href="/bg/The_Urantia_Book/5#p4_2">КУ 5:4.2</a>. </li>
  <li id="fn6"><a href="#cite6">↑</a> 10:30 <i>Отмъщението е Божие</i>: <a href="/bg/The_Urantia_Book/70#p10_9">КУ 70:10.9</a>. </li>
  <li id="fn7"><a href="#cite7">↑</a> 10:34 <i>В небето по-добра субстанция</i>: <a href="/bg/The_Urantia_Book/48#p1_7">КУ 48:1.7</a>. </li>
</ol>
</div>
