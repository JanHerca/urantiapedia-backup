<!--
title: Евреи - глава 13
description: 
published: true
date: 2022-8-14T10:7:7Z
tags: 
editor: ckeditor
dateCreated: 2022-8-14T10:7:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Hebrews/12">Евреи - глава 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Hebrews/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Постоянствувайте в братолюбието. </p>
<p id="v2"><sup><small>2</small></sup>  Не забравяйте гостолюбието; понеже чрез него някои, без да знаят, са приели на гости ангели. </p>
<p id="v3"><sup><small>3</small></sup>  Помнете затворените, като че сте с тях заедно затворени, - страдащите, като сте и сами вие в тяло. </p>
<p id="v4"><sup><small>4</small></sup>  Женитбата нека бъде на почит у всички, и леглото неосквернено; защото Бог ще съди блудниците и прелюбодейците. </p>
<p id="v5"><sup><small>5</small></sup>  Не се впримчвайте в сребролюбието; задоволявайте се с това, що имате, защото сам Бог е рекъл: "Никак няма да те оставя и никак няма да те забравя"; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  така щото дръзновено казваме: "Господ ми е помощник; няма да се убоя; Какво ще ми стори човек?" <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Помнете ония, които са ви били наставници, които са ви говорили Божието слово; и като се взирате в сетнината на техния начин на живеене, подражавайте вярата им. </p>
<p id="v8"><sup><small>8</small></sup>  Исус Христос е същият вчера днес и до века. </p>
<p id="v9"><sup><small>9</small></sup>  Не се завличайте от разни и странни учения; защото е добре сърдцето да се укрепява с благодат, а не с наредби за ястия, от които не са се ползували ония, които не са се водили по ( Гръцки: Са ходили в ) тях. </p>
<p id="v10"><sup><small>10</small></sup>  Ние имаме олтар, от който нямат право да ядат служащите в скинията. </p>
<p id="v11"><sup><small>11</small></sup>  Защото се изгарят вън от стана телата на животните, чиято кръв, първосвещенникът внася в светилището като жертва за греховете. </p>
<p id="v12"><sup><small>12</small></sup>  Затова и Исус, за да освети людете чрез собствената си кръв, пострада вън от градската порта. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Прочее, нека излизаме и ние към Него вън от стана, понасяйки позор за Него. </p>
<p id="v14"><sup><small>14</small></sup>  Защото тук нямаме постоянен град, но търсим бъдещия. </p>
<p id="v15"><sup><small>15</small></sup>  Прочее, чрез Него нека принасяме на Бога непрестанно хвалебна жертва, сиреч, плод от устни, които изповядват Неговото име. </p>
<p id="v16"><sup><small>16</small></sup>  А не забравяйте да правите благодеяния и да споделяте с другите благата си; защото такива жертви са угодни на Бога, </p>
<p id="v17"><sup><small>17</small></sup>  бъдете послушни на вашите наставници и покорявайте им се, (защото те бдят за душите ви, като отговорни за тях), за да изпълнят това бдение с радост, а не с въздишане; защото да бдят с въздишане не би било полезно за вас. </p>
<p id="v18"><sup><small>18</small></sup>  Молете се за нас, защото сме уверени, че имаме чиста съвест и искаме да се обхождаме във всичко честно. </p>
<p id="v19"><sup><small>19</small></sup>  А особено ви се моля да правите това, за да ви бъда по-скоро повърнат. </p>
<p id="v20"><sup><small>20</small></sup>  А Бог на мира, Който чрез кръвта на единия вечен завет е въздигнал от мъртвите великия Пастир на овцете, нашия Господ Исус, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  дано ви усъвършенствува във всяко добро нещо, за да вършите Неговата воля, като действува във вас това, което е угодно пред Него чрез Исуса Христа, Комуто да бъде слава във вечни векове. Амин. </p>
<p id="v22"><sup><small>22</small></sup>  Но моля ви се , братя, да ви не бъде тежко това увещателно слово, защото накъсо ви писах. </p>
<p id="v23"><sup><small>23</small></sup>  Знайте, че нашият брат Тимотей е пуснат, с когото ако дойде скоро, ще ви видя. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Поздравете всичките ваши наставници и всичките светии. Поздравяват ви тия, които са от Италия. </p>
<p id="v25"><sup><small>25</small></sup>  Благодат да бъде с всички вас. Амин. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 13:5b <i>Бог никога няма да остави Исус сам</i>: <a href="/bg/The_Urantia_Book/157#p6_13">КУ 157:6.13</a>. </li>
  <li id="fn2"><a href="#cite2">↑</a> 13:6 <i>За вярващ, който познава Бога</i>: <a href="/bg/The_Urantia_Book/100#p2_7">КУ 100:2.7</a>. </li>
  <li id="fn3"><a href="#cite3">↑</a> 13:12 <i>Исус се разглежда като човешка жертва</i>: <a href="/bg/The_Urantia_Book/89#p9_3">КУ 89:9.3</a>. </li>
  <li id="fn4"><a href="#cite4">↑</a> 13:20 <i>Аз съм добрият пастир</i>: <a href="/bg/The_Urantia_Book/182#p1_10">КУ 182:1.10</a>.  <i>Кръвта на вечния завет</i>: <a href="/bg/The_Urantia_Book/89#p9_3">КУ 89:9.3</a>.  <i>Истински пастир</i>: <a href="/bg/The_Urantia_Book/128#p1_10">КУ 128:1.10</a>. </li>
  <li id="fn5"><a href="#cite5">↑</a> 13:23 <i>Наричани „брат“ и „сестра“</i>: <a href="/bg/The_Urantia_Book/194#p4_7">КУ 194:4.7</a>. </li>
</ol>
</div>
