<!--
title: Числа - глава 35
description: 
published: true
date: 2022-10-6T9:45:13Z
tags: bible, bible—numbers
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/34">Числа - глава 34</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/36">Числа - глава 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ говори още на Моисея в моавските полета при Иордан срещу Ерихон, казвайки: </p>
<p id="v2"><sup><small>2</small></sup>  Заповядай на израилтяните да дадат на левитите от наследственото си притежание градове, в които да се зеселят; дайте на левитите и пасбища около градовете им. </p>
<p id="v3"><sup><small>3</small></sup>  Градовете да им служат за живеене, а пасбищата да им служат за говедата им, за имота им и за всичките им животни. </p>
<p id="v4"><sup><small>4</small></sup>  Пасбищата около градовете, които ще дадете на левитите, да се простират хиляда лакътя навън от градската стена наоколо. </p>
<p id="v5"><sup><small>5</small></sup>  Да измерите извън града, на източната страна, две хиляди лакътя, на южната страна две хиляди лакътя, на западната страна две хиляди лакътя, северната страна две хиляди лакътя, а градът да бъде в средата. Такива да бъдат пасбищата около градовете им. </p>
<p id="v6"><sup><small>6</small></sup>  И градовете, които ще дадете на левитите, да бъдат шест града за прибягване, които да определите, за да може да прибягва там убиецът; и на тях да притурите още четиридесет и два града. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Всичките градове, които ще дадете на левитите, да бъдат четиридесет и осем града; дайте ги заедно с пасбищата им. </p>
<p id="v8"><sup><small>8</small></sup>  И когато дадете градовете от притежанието на израилтяните, от многото градове дайте много, а от малкото - дайте малко; всяко племе да даде на левитите от градовете си според наследството, което е наследило. </p>
<p id="v9"><sup><small>9</small></sup>  Господ говори още на Моисея казвайки: </p>
<p id="v10"><sup><small>10</small></sup>  Говори на израилтяните, казвайки им: Когато минете през Иордан в Ханаанската земя, </p>
<p id="v11"><sup><small>11</small></sup>  тогава да си определите градове, които да ви бъдат градове за прибежище, за да може да прибягва там убиецът, който убие човек по погрешка. </p>
<p id="v12"><sup><small>12</small></sup>  Те да ви бъдат градове за избягване от сродника - мъздовъздател, за да се не убие убиецът преди да се представи на съд пред обществото. </p>
<p id="v13"><sup><small>13</small></sup>  От градовете, които ще дадете, шест да ви бъдат градове за прибягване. </p>
<p id="v14"><sup><small>14</small></sup>  Три града да дадете оттатък Иордан, и три града да дадете в Ханаанската земя, да бъдат градове за прибягване. </p>
<p id="v15"><sup><small>15</small></sup>  Тия шест града да бъдат прибежище за израилтяните и за чужденеца, и за онзи, който е пришелец помежду им, за да може да прибягват там всеки, който би убил човек по погрешка. </p>
<p id="v16"><sup><small>16</small></sup>  Ако някой удари някого с желязно оръдие, та умре, убиец е; убиецът непременно да се умъртви. </p>
<p id="v17"><sup><small>17</small></sup>  Ако го е ударил с камък из ръката си, от който може да умре, та умре, убиец е; убиецът непременно да се умъртви. </p>
<p id="v18"><sup><small>18</small></sup>  Или ако го е ударил с дървено оръжие в ръката си, от което може да умре, та умре, убиец е; убиецът непременно да се умъртви. </p>
<p id="v19"><sup><small>19</small></sup>  Мъздовъздателят за кръвта сам да умъртви убиеца; когато го срещне, да го умъртви. </p>
<p id="v20"><sup><small>20</small></sup>  И ако го тласне от омраза, или из засада хвърли нещо върху него, та умре, </p>
<p id="v21"><sup><small>21</small></sup>  или от омраза го удари с ръката си, та умре, тоя, който го е ударил, непременно да се умъртви убиец е; мъздовъздателят за кръвта да умъртви убиеца, когато го срещне. </p>
<p id="v22"><sup><small>22</small></sup>  Но ако го тласне внезапно, без да го е намразил, или хвърли нещо върху него без да го е причаквал, </p>
<p id="v23"><sup><small>23</small></sup>  или ако, без да види, направи да падне на него някакъв камък, от който може да умре, та умре, без да му е бил неприятел, или да е искал да му стори зло, </p>
<p id="v24"><sup><small>24</small></sup>  тогава обществото да отсъди между убиеца и мъздовъздателя за кръвта според тия съдби; </p>
<p id="v25"><sup><small>25</small></sup>  и обществото да избави убиеца от ръката на мъздовъздателя за кръвта, и обществото да го върне в града, гдето бе прибягнал за прибежище; и той да живее в него до смъртта на първосвещеника, който е помазан със светото миро. </p>
<p id="v26"><sup><small>26</small></sup>  Но ако убиецът излезе кога да е вън от пределите на прибежищния град, в който бе прибягнал, </p>
<p id="v27"><sup><small>27</small></sup>  и мъздовъздателят за кръвта го намери вън от пределите на прибежищния град, и мъздовъздателят за кръвта умъртви убиеца, тоя няма да бъде виновен за кръвопролитие; </p>
<p id="v28"><sup><small>28</small></sup>  защото убиецът трябваше да стои в прибежищния си град до смъртта на първосвещеника. А след смъртта на първосвещеника нека се върне убиецът в земята, която му е притежание. </p>
<p id="v29"><sup><small>29</small></sup>  Това да ви бъде съдебен закон във всичките ви поколения по всичките ви заселища. </p>
<p id="v30"><sup><small>30</small></sup>  Който убие някого, тоя убиец да се умъртви при думите на свидетели: обаче не бива само един свидетел да свидетелствува против някого, за да се умъртви. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Нито да взимате някакъв откуп за живота на убиеца, който като виновен заслужава смърт; но непременно той да се умъртви. <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Да не взимате откуп и за онзи, който е прибягнал в прибежищен град, за да се върне да живее на мястото си преди смъртта на свещеника. </p>
<p id="v33"><sup><small>33</small></sup>  Така няма да оскверните земята, в която се намирате; защото кръвта, тя е, която осквернява земята; и земята не може да се очисти от кръвта, която се е проляла на нея, освен с кръвта на онзи, който я е пролял. </p>
<p id="v34"><sup><small>34</small></sup>  Нито един от вас да не осквернява земята, в която живеете, всред която Аз обитавам; защото Аз Иеова обитавам всред израилтяните. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/34">Числа - глава 34</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/36">Числа - глава 36</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 35:6,11,14 <i>Градове за убежище</i>: <a href="/bg/The_Urantia_Book/69#p4_4">КУ 69:4.4</a>. </li>
  <li id="fn2"><a href="#cite2">↑</a> 35:30 <i>Част 2: Подлежи на преценка</i>: <a href="/bg/The_Urantia_Book/140#p6_4">КУ 140:6.4</a>. </li>
  <li id="fn3"><a href="#cite3">↑</a> 35:31 <i>Не вземайте откуп за убиец</i>: <a href="/bg/The_Urantia_Book/70#p10_12">КУ 70:10.12</a>. </li>
</ol>
</div>
