<!--
title: Числа - глава 9
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Numbers/8">Числа - глава 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Numbers/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Numbers/10">Числа - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И в първия месец на втората година, откак излязоха из Египетската земя, Господ говори още на Моисея в Сенайската пустиня, казвайки: </p>
<p id="v2"><sup><small>2</small></sup>  Нека направят израилтяните пасхата на определеното й време. </p>
<p id="v3"><sup><small>3</small></sup>  На четиринадесетия ден от тоя месец привечер да я направите, на определеното й време; според всичките закони за нея и според всичките наредби за нея да я направите. </p>
<p id="v4"><sup><small>4</small></sup>  И тъй, Моисей каза на израилтяните да направят пасхата. </p>
<p id="v5"><sup><small>5</small></sup>  Направиха пасхата на четиринадесетия ден от първия месец привечер, в Синайската пустиня; напълно според както Господ заповяда на Моисея, така направиха израилтяните. </p>
<p id="v6"><sup><small>6</small></sup>  А имаше някои, които бяха нечисти, поради мъртво човешко тяло, та не можаха да направят пасхата в оня ден; и в същия ден те дойдоха при Моисея и пред Аарона, </p>
<p id="v7"><sup><small>7</small></sup>  и тия мъже рекоха: Ние сме нечисти, поради мъртво човешко тяло, защо да ни спират да не принесем между израилтяните Господния принос на времето му? </p>
<p id="v8"><sup><small>8</small></sup>  А Моисей им рече: Постойте, за да чуя какво ще заповяда Господ за вас. </p>
<p id="v9"><sup><small>9</small></sup>  И Господ говори на Моисея, казвайки: </p>
<p id="v10"><sup><small>10</small></sup>  Говори на израилтяните, казвайки: Ако някой човек от вас или от потомците ви бъде нечист, поради мъртво тяло, или е далеч на път, нека и той направи пасхата Господу; </p>
<p id="v11"><sup><small>11</small></sup>  нека я направят на четиринадесетия ден на втория месец привечер, и нека я ядат с безквасни хлябове и горчиви треви; </p>
<p id="v12"><sup><small>12</small></sup>  да не оставят от нея до утринта, нито да трошат кост от нея; да я направят, според всичките повеления за пасхата. </p>
<p id="v13"><sup><small>13</small></sup>  А който е чист, и не е на път, ако пренебрегне да направи пасхата, тоя човек ще бъде изтребен измежду людете си; понеже не е принесъл Господния принос на времето му, тоя човек ще носи греха си. </p>
<p id="v14"><sup><small>14</small></sup>  И ако някой чужденец, който е пришелец между вас, желае да направи пасхата Господу, нека я направи, според повеленията за пасхата и според наредбата за нея; един закон ще имате и за чужденеца и за туземеца. </p>
<p id="v15"><sup><small>15</small></sup>  И в деня, когато се постави скинията, облакът покри скинията, шатъра за плочите на свидетелството; и от вечер до заран над скинията имаше като огнено явление. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Така ставаше всякога: облакът я покриваше, и нощем имаше огнено явление. </p>
<p id="v17"><sup><small>17</small></sup>  И когато се дигаше облакът от шатъра, тогава, след това, израилтяните тръгваха; и гдето заставаше облакът, там израилтяните разполагаха стан. </p>
<p id="v18"><sup><small>18</small></sup>  По Господно повеление тръгваха израилтяните, и по Господно повеление разполагаха стан; до тогаз, до когато облакът стоеше над скинията, те си оставаха в стана. </p>
<p id="v19"><sup><small>19</small></sup>  И когато облакът стоеше над скинията много дни, тогава израилтяните пазеха Господното заръчване и не тръгваха; </p>
<p id="v20"><sup><small>20</small></sup>  а понякога облакът стоеше над скинията малко дни; но пак по Господно повеление оставаха разположени в стана, и по Господно повеление тръгваха. </p>
<p id="v21"><sup><small>21</small></sup>  И понякога облакът стоеше само от вечер до заран; но пак на заранта, когато се дигаше облакът, тогава и те тръгваха; когато се дигаше облакът, било денем или нощем, тогава и те тръгнаха; </p>
<p id="v22"><sup><small>22</small></sup>  Ако облакът продължаваше да стои над скинията два дена, или един месец, или една година, то и израилтяните оставаха в стана си и не тръгваха; а когато той се дигаше, те тръгваха. </p>
<p id="v23"><sup><small>23</small></sup>  Според Господно повеление разполагаха стан, и според Господно повеление тръгваха; те пазеха заръчаното от Бога, както заповядваше Господ чрез Моисея. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 9:15-16 <i>Ангели на огъня</i>: <a href="/bg/The_Urantia_Book/85#p4_2">КУ 85:4.2</a>. </li>
</ol>
</div>
