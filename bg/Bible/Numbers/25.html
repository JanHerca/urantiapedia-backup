<!--
title: Числа - глава 25
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Numbers/24">Числа - глава 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Numbers/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Numbers/26">Числа - глава 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А докато Израил оставаше в Ситим, людете почнаха да блудствуват с моавките; </p>
<p id="v2"><sup><small>2</small></sup>  защото те канеха людете на жертвите на боговете си, и людете ядяха и се кланяха на боговете им. </p>
<p id="v3"><sup><small>3</small></sup>  Израил се привърза за Ваалфегора; и Господният гняв пламна против Израиля. </p>
<p id="v4"><sup><small>4</small></sup>  Тогава Господ рече на Моисея: Хвани всичките първенци на людете и обеси ги за Господа пред слънцето, за да се отвърне от Израиля Господният яростен гняв. </p>
<p id="v5"><sup><small>5</small></sup>  И Моисей рече на Израилевите съдии: Убийте всеки подчинените си човеци, които се привързаха за Ваалфегора. </p>
<p id="v6"><sup><small>6</small></sup>  И, ето, един от израилтяните дойде и доведе на братята си една мадиамка пред очите на Моисея и пред цялото общество израилтяни, когато те плачеха пред входа на шатъра за срещане. </p>
<p id="v7"><sup><small>7</small></sup>  А Финеес, син на Елеазара син на свещеника Аарона, като видя стана изсред обществото, взе копие в ръката си, </p>
<p id="v8"><sup><small>8</small></sup>  и влезе подир израилтянина в спалнята та прободе и двамата - израилтянина и жената в корема й. Така язвата престана от израилтяните. </p>
<p id="v9"><sup><small>9</small></sup>  А умрелите от язвата бяха двадесет и четири хиляди души. </p>
<p id="v10"><sup><small>10</small></sup>  Тогава Господ говори на Моисея, казвайки: </p>
<p id="v11"><sup><small>11</small></sup>  Финеес, син на Елеазара, син на свещеника Аарона, отвърна яростта Ми от израилтяните; понеже показа ревността всред тях подобна на Моята, така щото Аз не изтребих израилтяните в ревността си. </p>
<p id="v12"><sup><small>12</small></sup>  За това кажи му: Ето, Аз му давам Моя завет на мир; </p>
<p id="v13"><sup><small>13</small></sup>  ще бъде нему и на потомството му подир него завет на вечно свещенство, защото беше ревностен за своя Бог и направи умилостивение за израилтяните. </p>
<p id="v14"><sup><small>14</small></sup>  А името на убитият израилтянин, който беше убит с мадиамката, беше Зимрий син на Салу, първенец на един бащин дом от симеонците. </p>
<p id="v15"><sup><small>15</small></sup>  И името на убитата мадиамка беше Хазвия, дъщеря на Сура, началник на людете, от един бащин дом в Мадиам. </p>
<p id="v16"><sup><small>16</small></sup>  След това Господ говори на Моисея, казвайки: </p>
<p id="v17"><sup><small>17</small></sup>  Измъчвайте мадиамците и поразете ги; </p>
<p id="v18"><sup><small>18</small></sup>  защото те ви измъчват с коварствата, с които ви примамиха чрез Фегора и чрез сестра си Хазвия, дъщеря на един мадиамски първенец, която беше убита в деня на язвата наложена поради Фегора. </p>
