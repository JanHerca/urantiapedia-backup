<!--
title: Числа - глава 15
description: 
published: true
date: 2022-10-6T9:45:13Z
tags: bible, bible—numbers
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/14">Числа - глава 14</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/16">Числа - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея, казвайки: </p>
<p id="v2"><sup><small>2</small></sup>  Говори на израилтяните, казвайки им: Когато влезете в земята, която Аз ви давам да живеете в нея, </p>
<p id="v3"><sup><small>3</small></sup>  и пренесете жертва чрез огън Господу, било всеизгаряне, или жертва за изпълнение на обрек, или доброволен принос, или на празниците си, за да направите благоухание Господу от говедата или от овците, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  тогава оня, който принася приноса си Господу, нека принесе за хлебен принос една десета от ефа чисто брашно, смесено с четвърт ин дървено масло. </p>
<p id="v5"><sup><small>5</small></sup>  И за всяко агне на всеизгарянето или на жертвата да притуриш четвърт от ин вино за възлияние, </p>
<p id="v6"><sup><small>6</small></sup>  или за всеки овен да притуриш за хлебен принос две десети от ефа чисто брашно, смесено с една трета от ин дървено масло; </p>
<p id="v7"><sup><small>7</small></sup>  и за възлияние да принесеш една трета от ин вино за благоухание Господу. </p>
<p id="v8"><sup><small>8</small></sup>  И ако принесеш от говедата за всеизгаряне, или жертва за изпълнение на обрек, или примирителен принос Господу, </p>
<p id="v9"><sup><small>9</small></sup>  тогава с жертвата от говедата да принесеш за хлебен принос три десети от ефа чисто брашно, смесено с половин ин дървено масло; </p>
<p id="v10"><sup><small>10</small></sup>  и за възлияние да принесеш половин ин вино в жертва чрез огън за благоухание Господу. </p>
<p id="v11"><sup><small>11</small></sup>  Така трябва да се прави за всяко говедо, или за всеки овен, или за всяко агне или яре. </p>
<p id="v12"><sup><small>12</small></sup>  Според числото, което ще принесете, така да направите за всяко според числото им. </p>
<p id="v13"><sup><small>13</small></sup>  Всеки туземец да прави така, когато принесе жертва чрез огън за благоухание Господу. </p>
<p id="v14"><sup><small>14</small></sup>  Ако някой чужденец е пришелец между вас, или ако какъвто и да е бил е между вас във всичките ви поколения, и принася жертва чрез огън за благоухание Господу, то както правите вие, така да направи и той. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Един закон да има за вас, които сте от обществото, и за чужденеца, който е пришелец между вас , един вечен закон във всичките ви поколения; както сте вие така ще бъде и чужденецът пред Господа. </p>
<p id="v16"><sup><small>16</small></sup>  Един закон и една наредба да има за вас и за чужденеца, който е пришелец между вас. </p>
<p id="v17"><sup><small>17</small></sup>  Господ говори още на Моисея, казвайки: </p>
<p id="v18"><sup><small>18</small></sup>  Говори на израилтяните, казвайки им: Когато влезете в земята, в която Аз ви въвеждам, </p>
<p id="v19"><sup><small>19</small></sup>  и ядете от хляба на земята, тогава да принесете Господу възвишаем принос; </p>
<p id="v20"><sup><small>20</small></sup>  от първото си тесто да принесете пита за възвишаем принос; да го възвишите, както правите с възвишаемия принос от гумно. </p>
<p id="v21"><sup><small>21</small></sup>  От първото си тесто да давате Господу възвишаем принос във всичките си поколения. </p>
<p id="v22"><sup><small>22</small></sup>  И ако прегрешите и не изпълните всичките тия заповеди, които Господ каза на Моисея, </p>
<p id="v23"><sup><small>23</small></sup>  то ест, всичко, което Господ ви заповяда чрез Моисея, от деня когато Господ даде заповед и нататък във всичките ви поколения, </p>
<p id="v24"><sup><small>24</small></sup>  то, ако е сторено от незнание, без да знае обществото - цялото общество нека принесе един юнец за всеизгаряне за благоухание Господу, заедно с хлебния му принос и с възлиянието му, според наредбата, и един козел в принос за грях. </p>
<p id="v25"><sup><small>25</small></sup>  И свещеникът да направи умилостивение за цялото общество израилтяни, и ще им се прости; защото е станало от незнание, и те са принесли приноса си в жертва чрез огън Господу, и приноса си за грях пред Господа за несъзнателната си погрешка; </p>
<p id="v26"><sup><small>26</small></sup>  и ще се прости на цялото общество израилтяни и на чужденеца, който е пришелец между тях, защото колкото за всичките люде стореното е станало от незнание. </p>
<p id="v27"><sup><small>27</small></sup>  Но ако един човек съгреши от незнание, той трябва да принесе едногодишна коза в принос за грях. </p>
<p id="v28"><sup><small>28</small></sup>  И свещеникът да направи умилостивение пред Господа за човека, който е съгрешил от незнание; когато съгреши от незнание, да направи умилостивение за него, и ще му се прости. </p>
<p id="v29"><sup><small>29</small></sup>  Един закон да има за вас, както за туземеца от израилтяните, така и за чужденеца, който е пришелец между тях, когато съгреши от незнание. </p>
<p id="v30"><sup><small>30</small></sup>  Но ако някой съгреши с надменна ръка, бил той туземец или чужденец, той показва презрение към Господа; тоя човек ще бъде изтребен измежду людете си. </p>
<p id="v31"><sup><small>31</small></sup>  Понеже е презрял словото на Господа и престъпил заповедта Му, тоя човек непременно ще се изтреби, беззаконието му ще бъде върху него. </p>
<p id="v32"><sup><small>32</small></sup>  Когато израилтяните бяха в пустинята, намериха един човек, който събираше дърва в съботен ден. </p>
<p id="v33"><sup><small>33</small></sup>  И ония, които го намериха като събираше дърва, доведоха го при Моисея и Аарона и при цялото общество. </p>
<p id="v34"><sup><small>34</small></sup>  И туриха го под стража, понеже не беше още изявено що трябваше да сторят с него. </p>
<p id="v35"><sup><small>35</small></sup>  И Господ каза на Моисея: Човекът непременно трябва да се умъртви; цялото общество да го убие с камъни вън от стана. </p>
<p id="v36"><sup><small>36</small></sup>  И тъй, цялото общество го изведе вън от стана и го уби с камъни, та умря, според както Господ заповяда на Моисея. </p>
<p id="v37"><sup><small>37</small></sup>  Тогава Господ говори на Моисея, казвайки: </p>
<p id="v38"><sup><small>38</small></sup>  Говори на израилтяните и заповядай им да правят, във всичките си поколения, ресни по краищата на дрехите си, и да турят син ширит по ресните на всичките краища. </p>
<p id="v39"><sup><small>39</small></sup>  И това да ви бъде за ресни, та като ги гледате, да помните всичките Господни заповеди и да ги изпълнявате, и да не дирите неща по своите си сърца и по своите си очи, подир, които неща вие блудствувате; </p>
<p id="v40"><sup><small>40</small></sup>  та да помните и изпълнявате всичките Ми заповеди, и да бъдете свети на вашия Бог. </p>
<p id="v41"><sup><small>41</small></sup>  Аз съм Господ вашият Бог, Който ви изведох из Египетската земя, за да ви бъда Бог. Аз съм Иеова вашият Бог. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/14">Числа - глава 14</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/16">Числа - глава 16</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 15:3,7,10,13 <i>Сладко благоухание в ноздрите на Бога</i>: <a href="/bg/The_Urantia_Book/89#p4_3">КУ 89:4.3</a>. </li>
  <li id="fn2"><a href="#cite2">↑</a> 15:14,24 <i>Сладко благоухание в ноздрите на Бога</i>: <a href="/bg/The_Urantia_Book/89#p4_3">КУ 89:4.3</a>. </li>
</ol>
</div>
