<!--
title: Числа - глава 34
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Numbers/33">Числа - глава 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Numbers/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Numbers/35">Числа - глава 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Господ говори още на Моисея, казвайки: </p>
<p id="v2"><sup><small>2</small></sup>  Заповядай на израилтяните като им кажеш: Когато влезете в Ханаанската земя, (земята, която ще ви се падне в наследство, Ханаанската земя според границите й), </p>
<p id="v3"><sup><small>3</small></sup>  тогава южните ви земи да бъдат от пустинята Цин покрай Едом: и южната ви граница да бъда от края на Соленото море на изток. </p>
<p id="v4"><sup><small>4</small></sup>  Южната ви граница да завива към нагорнището на Акравим и да отида до Цин, и да продължава от южната страна до Кадис-варни, да излиза на Асар-адар и да отива до Асмон. </p>
<p id="v5"><sup><small>5</small></sup>  И границата да завива от Асмон до египетския поток и да стигне до морето. </p>
<p id="v6"><sup><small>6</small></sup>  А за западна граница да имате Голямото море; това да ви бъде западната граница. </p>
<p id="v7"><sup><small>7</small></sup>  Северните ви граници да бъдат тия: от Голямото море да прокарате границата до половината Ор; </p>
<p id="v8"><sup><small>8</small></sup>  от планината Ор да прокарате границата до прохода на Емат; и границата да продължава до Седад. </p>
<p id="v9"><sup><small>9</small></sup>  И границата да продължава до Зифрон и да излиза на Асаренан. Това да ви бъде границата. </p>
<p id="v10"><sup><small>10</small></sup>  А източната си граница да прокарате от Асаренан до Шефам. </p>
<p id="v11"><sup><small>11</small></sup>  И границата да слиза от Шефам до Ривла на изток от Аин; и границата да слиза и да досяга брега на езерото Хинерот на изток. </p>
<p id="v12"><sup><small>12</small></sup>  И границата да слиза до Иордан и да излиза на Соленото море. Това ще бъде земята ви според окръжаващите я граници. </p>
<p id="v13"><sup><small>13</small></sup>  Моисея, прочее, заповяда на израилтяните като каза: Това е земята, която ще наследите чрез жребие, която Господ заповяда да се даде на деветте и половина племена. </p>
<p id="v14"><sup><small>14</small></sup>  Защото племето на рувимците, според бащините си домове, и племето на гадците, според бащините си домове, взеха наследството си, както и половината от Манасиевото племе взе. </p>
<p id="v15"><sup><small>15</small></sup>  Тия две и половина племена взеха наследството си оттатък Иордан, срещу Ерихон, на изток. </p>
<p id="v16"><sup><small>16</small></sup>  И Господ говори на Моисея, казвайки: </p>
<p id="v17"><sup><small>17</small></sup>  Ето имената на мъжете, които ще ви разделят земята в наследство: свещеникът Елеазар и Исус Навиевият син. </p>
<p id="v18"><sup><small>18</small></sup>  Също и от всяко племе да вземете по един първенец, за да разделят земята в наследство. </p>
<p id="v19"><sup><small>19</small></sup>  А ето имената на тия мъже: от Юдовото племе: Халев Ефониевият син; </p>
<p id="v20"><sup><small>20</small></sup>  от племето на симеонците: Самуил Амиудовият син; </p>
<p id="v21"><sup><small>21</small></sup>  от Вениаминовото племе: Елидад Хислоновият син; </p>
<p id="v22"><sup><small>22</small></sup>  от племето на данците: първенец Вукий Иоглиевият син; </p>
<p id="v23"><sup><small>23</small></sup>  от Иосифовите потомци, от племето на манасийците: първенец Аниил Ефодовият син; </p>
<p id="v24"><sup><small>24</small></sup>  а от племето на ефремците: първенец Камуил Сафтановият син; </p>
<p id="v25"><sup><small>25</small></sup>  от племето на завулонците: първенец Елисафан Фарнаховият син; </p>
<p id="v26"><sup><small>26</small></sup>  от племето на исахарците: първенец Фалтиил Азановият син; </p>
<p id="v27"><sup><small>27</small></sup>  от племето на асирците: първенец Ахиуд Шеломиевият син; </p>
<p id="v28"><sup><small>28</small></sup>  и от племето на нефталимците: първенец Федаил Амиудовият син. </p>
<p id="v29"><sup><small>29</small></sup>  Тия са, на които Господ заповяда да разделят наследството на израилтяните в Ханаанската земя. </p>
