<!--
title: Числа - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/2">Числа - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ, говорейки на Моисея в Синайската пустиня, в шатъра за срещане, на първия ден от втория месец на втората година откак излязоха от Египетската земя, каза: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Пребройте цялото общество израилтяни по семействата им, по бащините им домове, като броите по име всеки от мъжки пол един по един. </p>
<p id="v3"><sup><small>3</small></sup>  Всеки в Израиля от двадесет години нагоре, които могат да излизат на бой, ти и Аарон пребройте ги според установените им войнства. </p>
<p id="v4"><sup><small>4</small></sup>  И заедно с вас да има по един човек от всяко племе, от които всеки да бъде глава на бащиния си дом. </p>
<p id="v5"><sup><small>5</small></sup>  И ето имената на мъжете, които ще стоят заедно с вас: от Рувима, Елисур, Седиуровият син; </p>
<p id="v6"><sup><small>6</small></sup>  От Симеона, Селумиил, Сурисадаевият син; </p>
<p id="v7"><sup><small>7</small></sup>  от Юда, Наасон, Аминадавовият син; </p>
<p id="v8"><sup><small>8</small></sup>  от Исахара, Натанаил, Суаровият син; </p>
<p id="v9"><sup><small>9</small></sup>  от Завулона, Елиав, Хелоновият син; </p>
<p id="v10"><sup><small>10</small></sup>  от Иосифовите потомци: от Ефрема, Елисама, Амиудовият син, а от Манасия, Гамалиил, Федасуровият син; </p>
<p id="v11"><sup><small>11</small></sup>  от Вениамина, Авидан, Гедеониевият син; </p>
<p id="v12"><sup><small>12</small></sup>  от Дана, Ахиезар, Амисадаевият син; </p>
<p id="v13"><sup><small>13</small></sup>  от Асира, Фагеил, Охрановият син; </p>
<p id="v14"><sup><small>14</small></sup>  от Гада, Елиасаф, Деуиловият син; </p>
<p id="v15"><sup><small>15</small></sup>  от Нефталима, Ахирей, Енановият син. </p>
<p id="v16"><sup><small>16</small></sup>  Тия бяха избраните от обществото, началници на бащините си племена, глави на Израилевите хиляди. </p>
<p id="v17"><sup><small>17</small></sup>  И тъй, Моисей и Аарон, като взеха тия мъже, които са били споменати по име, </p>
<p id="v18"><sup><small>18</small></sup>  свикаха цялото общество на първия ден от втория месец; и те се записаха един по един по семействата си, по бащините си домове, според числото на имената на мъжете от двадесет години и нагоре. </p>
<p id="v19"><sup><small>19</small></sup>  Както заповяда Господ на Моисея, така той ги изброи в Синайската пустиня. </p>
<p id="v20"><sup><small>20</small></sup>  Потомците на Рувима, първородния на Израиля, поколенията им по семействата им, по бащините им домове, по числото на имената, един по един, всички от мъжки пол от двадесет години и нагоре, всички които можеха да излизат на бой, </p>
<p id="v21"><sup><small>21</small></sup>  преброени от Рувимовото племе, бяха четиридесет и шест хиляди и петстотин души. </p>
<p id="v22"><sup><small>22</small></sup>  От симеонците, поколенията им по семействата им, по бащините им домове, които се преброиха по числото на имената, един по един, всички от мъжки пол от двадесет години и нагоре, всички, които, можеха да излизат на бой, </p>
<p id="v23"><sup><small>23</small></sup>  преброени от Симеоновото племе, бяха петдесет и девет хиляди и триста души. </p>
<p id="v24"><sup><small>24</small></sup>  От гадците, поколенията им по семействата им, по бащините им домове, по числото на имената от двадесет години и нагоре, всички, които можеха да излизат на бой, </p>
<p id="v25"><sup><small>25</small></sup>  преброени от Гадовото племе, бяха четиридесет и пет хиляди шестстотин и петдесет души. </p>
<p id="v26"><sup><small>26</small></sup>  От юдейците, поколенията им по семействата им, по бащините им домове, по числото на имената от двадесет години и нагоре, всички, които можеха да излизат на бой, </p>
<p id="v27"><sup><small>27</small></sup>  преброени от Юдовото племе, бяха седемдесет и четири хиляди и шестстотин души. </p>
<p id="v28"><sup><small>28</small></sup>  От исахарците, поколенията им по семействата им, по бащините им домове, по числото на имената от двадесет години и нагоре, всички, които можеха да излизат на бой, </p>
<p id="v29"><sup><small>29</small></sup>  преброени от Исахаровото племе, бяха петдесет и четири хиляди и четиристотин души. </p>
<p id="v30"><sup><small>30</small></sup>  От завулонците, поколенията им по семействата им, по бащините им домове, по числото на имената от двадесет години и нагоре, всички, които можеха да излизат на бой, </p>
<p id="v31"><sup><small>31</small></sup>  преброени от Завулоновото племе, бяха петдесет и седем хиляди и четиристотин души. </p>
<p id="v32"><sup><small>32</small></sup>  От Иосифовите потомци: сиреч , от ефремците, поколенията им по семействата им, по бащините им домове, по числото на имената от двадесет години и нагоре, всички, които можеха да излизат на бой, </p>
<p id="v33"><sup><small>33</small></sup>  преброени от Ефремовото племе, бяха четиридесет хиляди и петстотин души; </p>
<p id="v34"><sup><small>34</small></sup>  а от манасийците, поколенията им по семействата им, по бащините им домове, по числата на имената от двадесет години и нагоре, всички, които можеха да излизат на бой, </p>
<p id="v35"><sup><small>35</small></sup>  преброени от Манасиевото племе, бяха тридесет и две хиляди и двеста души. </p>
<p id="v36"><sup><small>36</small></sup>  От вениаминците, поколенията им по семействата им, по бащините им домове, по числото на имената от двадесет години и нагоре, всички, които можеха да излизат на бой, </p>
<p id="v37"><sup><small>37</small></sup>  преброени от Вениаминовото племе, бяха тридесет и пет хиляди и четиристотин души. </p>
<p id="v38"><sup><small>38</small></sup>  От данците, поколенията им по семействата им, по бещините им домове, по числото на имената от двадесет години и нагоре, всички, които можеха да излизат на бой, </p>
<p id="v39"><sup><small>39</small></sup>  преброени от Дановото племе, бяха шестдесет и две хиляди и седемстотин души. </p>
<p id="v40"><sup><small>40</small></sup>  От асирците, поколенията им по семействата им, по бащините им домове, по числото на имената от двадесет години и нагоре, всички, които можеха да излизат на бой, </p>
<p id="v41"><sup><small>41</small></sup>  преброени от Асировото племе, бяха четиридесет и една хиляда и петстотин души. </p>
<p id="v42"><sup><small>42</small></sup>  От Нефталимците, поколенията им по семействата им, по бащините им домове, по числото на имената от двадесет години и нагоре, всички, които можеха да излизат на бой, </p>
<p id="v43"><sup><small>43</small></sup>  преброени от Нефталимовото племе, бяха петдесет и три хиляди и четиристотин души. </p>
<p id="v44"><sup><small>44</small></sup>  Тия са изброените, които преброиха Моисей, Аарон и дванадесетте мъже Израилеви първенци, всеки един за бащиния си дом. </p>
<p id="v45"><sup><small>45</small></sup>  И тъй, всичките преброени от израилтяните по бащините им домове, от двадесет години и нагоре, всички между Израиля, които можеха да излизат на бой, </p>
<p id="v46"><sup><small>46</small></sup>  всичките преброени бяха шестстотин и три хиляди петстотин и петдесет души. </p>
<p id="v47"><sup><small>47</small></sup>  А левитите не бяха преброени помежду им по бащиното им племе. </p>
<p id="v48"><sup><small>48</small></sup>  Защото Господ, говорейки на Моисея, беше рекъл: </p>
<p id="v49"><sup><small>49</small></sup>  Само Левиевото племе да не преброиш, нито да вземеш числото им между израилтяните; </p>
<p id="v50"><sup><small>50</small></sup>  но да поставиш левитите за настоятели на скинията, за плочите на свидетелството, и на всичките нейни принадлежности, и на всичките нейни вещи; те да носят скинията и всичките нейни принадлежности, и те да вършат служението около нея, и да поставят стана си около скинията. </p>
<p id="v51"><sup><small>51</small></sup>  И когато трябва да се дига скинията, левитите да я снемат; и когато трябва да се разпъва скинията, левитите да я поставят; а чужденец, който би се приближил до нея, да се умъртви. </p>
<p id="v52"><sup><small>52</small></sup>  И израилтяните да поставят шатрите си, всеки в стана си и всеки при знамето си, според установените си войнства. </p>
<p id="v53"><sup><small>53</small></sup>  А левитите да поставят шатрите си около скинията за плочите на свидетелството, за да не падне гняв върху обществото на израилтяните; и левитите да пазят заръчаното за скинията на свидетелството. </p>
<p id="v54"><sup><small>54</small></sup>  И израилтяните сториха така; напълно както Господ заповяда на Моисея, така направиха. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/2">Числа - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:1-4 <i>„Бог каза“</i>: <a href="/bg/The_Urantia_Book/156#p5_4">КУ 156:5.4</a>. </li>
</ol>
</div>
