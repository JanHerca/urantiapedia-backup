<!--
title: Числа - глава 10
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Numbers/9">Числа - глава 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Numbers/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Numbers/11">Числа - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея, казвайки: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Направи си две сребърни тръби; изковани да ги направиш; и да ти служат за свикване на обществото и за дигане на становете. </p>
<p id="v3"><sup><small>3</small></sup>  Когато засвирят с тях, нека се събере цялото общество с тебе до входа на шатъра за срещане. </p>
<p id="v4"><sup><small>4</small></sup>  Ако засвирят само с едната тръба , тогава да се събират при тебе първенците, Израилевите хилядници. </p>
<p id="v5"><sup><small>5</small></sup>  А когато засвирите тревога, тогава да се дигат становете, които са разположени към изток; </p>
<p id="v6"><sup><small>6</small></sup>  и когато засвирите тревога втори път, тогава да се дигат становете, които са разположени към юг. Да свирят тревога, за да се дигат. </p>
<p id="v7"><sup><small>7</small></sup>  А когато има да се събере събранието, да свирите, обаче, без да засвирите тревога. </p>
<p id="v8"><sup><small>8</small></sup>  И тръбачите да бъдат свещениците, Аароновите синове; това ще ви бъде вечен закон в поколенията ви. </p>
<p id="v9"><sup><small>9</small></sup>  И когато излезете на война в земята си против неприятеля, който би ви притеснил, тогава да засвирите тревога; и ще бъдете спомнени пред Господа вашият Бог, и ще бъдете избавени от неприятелите си. </p>
<p id="v10"><sup><small>10</small></sup>  И на увеселителните си дни, и на празниците си, и на новолунията си да свирите с тръбите над всеизгарянията си и над примирителните си жертви; и това ще ви бъде за спомен пред вашия Бог. Аз съм Иеова вашият Бог. </p>
<p id="v11"><sup><small>11</small></sup>  Във втората година, на двадесетия ден от втория месец, облакът се издигна от скинията за плочите на свидетелството. </p>
<p id="v12"><sup><small>12</small></sup>  И израилтяните се дигнаха от синайската пустиня според реда на пътуванието си; и облакът застана във Фаранската пустиня. </p>
<p id="v13"><sup><small>13</small></sup>  Дигнаха се първите пет, според както Господ заповяда чрез Моисея. </p>
<p id="v14"><sup><small>14</small></sup>  Първо се дигна знамето на стана на юдейците според устроените им множества; и над множеството му беше Наасон Аминадавовият син. </p>
<p id="v15"><sup><small>15</small></sup>  Над множеството на племето на исахарците беше Натанаил Суаровият син. </p>
<p id="v16"><sup><small>16</small></sup>  А над множеството на племената на завулонците беше Елиав Хелоновият син. </p>
<p id="v17"><sup><small>17</small></sup>  Тогава, като се сне скинията, дигнаха се гирсонците и мерарийците, които носеха скинията. </p>
<p id="v18"><sup><small>18</small></sup>  После се дигна знамето на Рувимовия стан, според устроените им множества; и над множеството му беше Елисур Седиуровият син. </p>
<p id="v19"><sup><small>19</small></sup>  Над множеството на племето на симеонците беше Селумиил Сурисадаевият син. </p>
<p id="v20"><sup><small>20</small></sup>  А над множеството на племето на гадците беше Елиасаф Деуиловият син. </p>
<p id="v21"><sup><small>21</small></sup>  Тогава се дигнаха Каатовците, които носеха светилището, до пристигането на които скинията се поставяше. </p>
<p id="v22"><sup><small>22</small></sup>  После се дигна знамето на стана на ефремците според устроените им множества; и над множеството му беше Елисама Амиудовият син. </p>
<p id="v23"><sup><small>23</small></sup>  Над множеството на племето на манасийците беше Гамалиил Федасуровият син. </p>
<p id="v24"><sup><small>24</small></sup>  А над множеството на племето на вениаминците беше Авидан Гедеониевият син. </p>
<p id="v25"><sup><small>25</small></sup>  После се дигна знамето на стана на данците, последни от всичките станове, според устроените им множества; и над множеството му беше Ахиезер Амисадаевият син. </p>
<p id="v26"><sup><small>26</small></sup>  Над множеството на племето на асирците беше Фагеил Охрановият син. </p>
<p id="v27"><sup><small>27</small></sup>  А над множеството на племето на нефталимците беше Ахирей Енановият син. </p>
<p id="v28"><sup><small>28</small></sup>  Така ставаше пътуването на израилтяните според устроените им множества, когато се дигаха. </p>
<p id="v29"><sup><small>29</small></sup>  В това време Моисея каза на Овава, син на мадиамеца Рагуил, Моисеевият тъста: Ние сме на онова място, на което рече Господ: Ще ви го дам. Ела заедно с нас, и ще ти сторим добро; защото Господ е обещал добро на Израиля. </p>
<p id="v30"><sup><small>30</small></sup>  Но той му рече: Няма да дойда, но ще отида в своята си земя и при рода си. </p>
<p id="v31"><sup><small>31</small></sup>  А Моисей каза: Не ни оставяй, моля, понеже ти знаеш где трябва да разполагаме стан в пустинята, и ще бъдеш око за нас. </p>
<p id="v32"><sup><small>32</small></sup>  И ако дойдеш с нас, то доброто, което Господ ще направи на нас, същото добро ще направим и ние на тебе. </p>
<p id="v33"><sup><small>33</small></sup>  И тъй, пропътуваха тридневен път от Господната планина; и ковчегът на Господния завет се движеше пред тях тридневен път, за да им търси място за почивка. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  И Господният облак беше над тях денем, когато тръгваха от стана. </p>
<p id="v35"><sup><small>35</small></sup>  И когато ковчегът се дигаше на път, Моисей казваше: Стани Господи, и да се разпръснат враговете Ти, и да побягнат от пред Тебе ония, които Те мразят. </p>
<p id="v36"><sup><small>36</small></sup>  А когато се спираше, той казваше: Върни се Господи, при десетките хиляди на Израилевите хиляди. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 10:1-7 <i>Сребърни тръбни звуци</i>: <a href="/bg/The_Urantia_Book/162#p4_2">КУ 162:4.2</a>. </li>
  <li id="fn2"><a href="#cite2">↑</a> 10:33 <i>Свещени планини</i>: <a href="/bg/The_Urantia_Book/85#p1_5">КУ 85:1.5</a>. </li>
</ol>
</div>
