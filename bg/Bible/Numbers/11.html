<!--
title: Числа - глава 11
description: 
published: true
date: 2022-10-6T9:45:13Z
tags: bible, bible—numbers
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/10">Числа - глава 10</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/12">Числа - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И людете зле роптаеха в ушите на Господа; и Господ чу, и гневът Му пламна; и огън от Господа се запали между тях та пояждаше неколцина в края на стана. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Тогава людете извикаха към Моисея; и Моисей се помоли Господу, и огънят престана. </p>
<p id="v3"><sup><small>3</small></sup>  И нарече се онова място Тавера, защото огън от Господа гореше между тях. </p>
<p id="v4"><sup><small>4</small></sup>  И разноплеменното множество, което беше между тях, показа голямо лакомство; също и израилтяните пак плакаха и рекоха: Кой ще ни даде месо да ядем? </p>
<p id="v5"><sup><small>5</small></sup>  Ние помним рибата, която ядохме даром в Египет, краставиците, дините, праза и червения и чесновия лук; </p>
<p id="v6"><sup><small>6</small></sup>  а сега душата ни е изсъхнала; нищо няма; няма на какво да гледаме освен тая манна. </p>
<p id="v7"><sup><small>7</small></sup>  (А манната приличаше на кориандрово семе и беше на вид като бделий. </p>
<p id="v8"><sup><small>8</small></sup>  И людете се пръскаха наоколо та я събираха, мелеха я в мелници, или я чукаха в кутли, и варяха я в гърнета, и правеха пити от нея; а вкусът й беше като вкус на пити пържени в масло. </p>
<p id="v9"><sup><small>9</small></sup>  Когато падаше росата в стана нощем, падаше с нея и манна). </p>
<p id="v10"><sup><small>10</small></sup>  И Моисей чу как людете плачеха в семействата си, всеки при входа на шатъра си; и Господният гняв пламна силно; стана мъчно и на Моисея. </p>
<p id="v11"><sup><small>11</small></sup>  Моисей рече на Господа: Защо си оскърбил слугата Си? и защо не съм придобил Твоето благоволение, та си турил върху мене товара на всички тия люде? </p>
<p id="v12"><sup><small>12</small></sup>  Аз ли съм зачнал всички тия люде? или аз съм ги родил, та ми казваш: Носи ги в лоното си, както гледач-баща носи бозайничето, до земята, за която Си се клел на бащите им? </p>
<p id="v13"><sup><small>13</small></sup>  От где у мене месо да дам на всички тия люде? защото плачат пред мене и казват: Дай ни месо да ядем. </p>
<p id="v14"><sup><small>14</small></sup>  Аз сам не мога да нося всички тия люде, защото са много тежки за мене. </p>
<p id="v15"><sup><small>15</small></sup>  Ако постъпиш Ти така с мене, то убий ме още сега, моля, ако съм придобил Твоето благоволение, за да не видя злочестината си. </p>
<p id="v16"><sup><small>16</small></sup>  Тогава Господ рече на Моисея: Събери ми седемдесет мъже измежду Израилевите старейшини, които познаваш, като старейшини, които познаваш, като старейшини на людете и техни надзиратели, и доведи ги при шатъра за срещане, за да застанат там с тебе. </p>
<p id="v17"><sup><small>17</small></sup>  И Аз като сляза ще говоря там с тебе; и ще взема от духа, който е на тебе, и ще го туря на тях; и те ще носят товара на людете заедно с тебе, за да не го носиш ти сам. </p>
<p id="v18"><sup><small>18</small></sup>  И кажи на людете: Очистете си за утре, и ще ядете месо; защото плачехте в ушите на Господа и казвахте: Кой ще ни даде месо да ядем? защото добре ни беше в Египет. Затова Господ ще ви даде месо, и ще ядете. </p>
<p id="v19"><sup><small>19</small></sup>  Няма да ядете един ден, ни два дена, ни пет дена, ни десет дена, ни двадесет дена, </p>
<p id="v20"><sup><small>20</small></sup>  но цял месец, догде ви излезе из ноздрите и ви омръзне; защото отхвърлихте Господа, Който е между вас, и плакахте пред Него, думайки: Защо излязохме из Египет? </p>
<p id="v21"><sup><small>21</small></sup>  И Моисей рече: Людете, всред които съм, са шестстотин хиляди пешаци; и Ти рече: Ще им дам да ядат месо цял месец. </p>
<p id="v22"><sup><small>22</small></sup>  Да се изколят ли за тях овците и говедата, за да им бъдат достатъчни? или да им се съберат всичките морски риби, за да им бъдат достатъчни? </p>
<p id="v23"><sup><small>23</small></sup>  А Господ каза на Моисея: Скъсила ли се е Господната ръка? Сега ще видиш, ще се обърне ли с тебе думата Ми, или не. </p>
<p id="v24"><sup><small>24</small></sup>  И тъй, Моисей излезе та каза на людете Господните думи; и събра седемдесет мъже от старейшините на людете, и постави ги около шатъра. </p>
<p id="v25"><sup><small>25</small></sup>  Тогава Господ слезе в облака и говори с него, и като взе от духа, който беше на него, тури го на седемдесетте старейшини; и като застана на тях духът, пророкуваха, но не повториха. </p>
<p id="v26"><sup><small>26</small></sup>  Обаче двама от мъжете бяха останали в стана, името на единия от тях беше Елдад, а името на другия Модад, та и на тях застана духът; те бяха от записаните, но не бяха отишли до шатъра; и пророкуваха в стана. </p>
<p id="v27"><sup><small>27</small></sup>  И завтече се едно момче та извести на Моисея, казвайки; Елдад и Модад пророкуват в стана. </p>
<p id="v28"><sup><small>28</small></sup>  И Исус Навиевият син, слугата на Моисея, един от неговите избрани, проговори и рече: Господарю мой, Моисее, запрети им. </p>
<p id="v29"><sup><small>29</small></sup>  А Моисей му рече: Завиждаш ли за мене? Дано всичките Господни люде бъдат пророци, та да тури Господ Духа Си на тях! </p>
<p id="v30"><sup><small>30</small></sup>  И Моисей отиде в стана, той и Израилевите старейшини. </p>
<p id="v31"><sup><small>31</small></sup>  Тогава излезе вятър от Господа и докара от морето пъдпъдъци, и остави ги да слитат долу над стана, до един ден път от едната страна, и до един ден път от другата страна, около стана; а те летяха до два лакътя над повърхността на земята. </p>
<p id="v32"><sup><small>32</small></sup>  Тогава людете станаха та събираха пъдпъдъците целия онзи ден и цялата нощ и целия следен ден; оня, който събра на-малко, събра десет кора; и те си ги простираха около стана. </p>
<p id="v33"><sup><small>33</small></sup>  А като беше месото още в зъбите им, и не беше още сдъвкано, Господният гняв пламна против людете, и Господ порази людете с много голяма язва. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  И нарекоха това място Киврот-атаава, защото там бяха погребани лакомите люде. </p>
<p id="v35"><sup><small>35</small></sup>  А от Киврот-атаава людете се дигнаха за Асирот, и останаха в Асирот. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/10">Числа - глава 10</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/12">Числа - глава 12</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 11:1 <i>Бог каза да се разгневи</i>: <a href="/bg/The_Urantia_Book/4#p3_2">КУ 4:3.2</a>. </li>
  <li id="fn2"><a href="#cite2">↑</a> 11:33 <i>Бог на голям гняв, свиреп гняв</i>: <a href="/bg/The_Urantia_Book/142#p2_1">КУ 142:2.1</a>. </li>
</ol>
</div>
