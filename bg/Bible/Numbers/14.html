<!--
title: Числа - глава 14
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/13">Числа - глава 13</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/15">Числа - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава цялото общество извика с висок глас, и людете плакаха през оная нощ. </p>
<p id="v2"><sup><small>2</small></sup>  И всичките израилтяни роптаеха против Моисея и Аарона; и цялото общество им рече: Да бяхме измрели в Египетската земя! или в тая пустиня да бяхме измрели! </p>
<p id="v3"><sup><small>3</small></sup>  И защо ни води Господ в тая земя да паднем от нож, и жените ни и децата ни да бъдат разграбени? Не щеше ли да ни е по-добре да се върнем в Египет? </p>
<p id="v4"><sup><small>4</small></sup>  И рекоха си един на друг: Да си поставим началник и да се върнем в Египет. </p>
<p id="v5"><sup><small>5</small></sup>  Тогава Моисей и Аарон паднаха на лицата си пред цялото множество на обществото израилтяни. </p>
<p id="v6"><sup><small>6</small></sup>  И Исус Навиевият син и Халев Ефрониевият син, от ония, които съгледаха земята, раздраха дрехите си, </p>
<p id="v7"><sup><small>7</small></sup>  и говориха на цялото общество израилтяни, казвайки: Земята, през която минахме, за да я съгледаме, е много добра земя. </p>
<p id="v8"><sup><small>8</small></sup>  Ако бъде благоволението на Господа към нас, тогава Той ще ни въведе в тая земя и ще ни я даде, - земя гдето текат мляко и мед. </p>
<p id="v9"><sup><small>9</small></sup>  Само недейте въстава против Господа, нито се бойте от людете на земята, защото те са ястие за нас; защитата им се оттегли от върху тях; а Господ е с нас; не бойте се от тях. </p>
<p id="v10"><sup><small>10</small></sup>  Но цялото общество рече да ги убият с камъни. Тогава Господната слава се яви в шатъра за срещане пред всичките израилтяни. </p>
<p id="v11"><sup><small>11</small></sup>  И Господ рече на Моисея: До кога ще Ме презират тия люде? и до кога няма да Ме вярват, въпреки всичките знамения, които съм извършил пред тях? </p>
<p id="v12"><sup><small>12</small></sup>  Ще ги поразя с мор и ще ги изтребя; а тебе ще направя народ по-голям и по-силен от тях. </p>
<p id="v13"><sup><small>13</small></sup>  Но Моисей рече на Господа: Тогава египтяните ще чуят; защото Ти със силата Си си извел тия люде изсред тях; </p>
<p id="v14"><sup><small>14</small></sup>  и ще кажат това на жителите на тая земя, които са чули, че Ти, Господи, си между тия люде, - че Ти, Господи, се явяваш лице с лице, и че облакът Ти стои над тях, и че Ти вървиш пред тях денем в облачен стълб, а нощем в огнен стълб. </p>
<p id="v15"><sup><small>15</small></sup>  И ако изтребиш тия люде, като един човек, тогава народите, които са чули за Тебе, ще говорят казвайки: </p>
<p id="v16"><sup><small>16</small></sup>  Понеже не можа Иеова да въведе тия люде в земята, за която им се кле, за това ги погуби в пустинята. </p>
<p id="v17"><sup><small>17</small></sup>  И сега, моля Ти се, нека се възвеличи силата на Господа мой, както си говорил, казвайки; <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Господ е дълготърпелив и многомилостив, прощава беззаконие и престъпление, и никак не обезвинява виновния , и въздава беззаконието на бащите върху чадата до третия и четвъртия род. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Прости, моля Ти се, беззаконието на тия люде, и според както си прощавал на тия люде от Египет до тука. </p>
<p id="v20"><sup><small>20</small></sup>  И рече Господ: Прощавам им , според както си казал; </p>
<p id="v21"><sup><small>21</small></sup>  но наистина заклевам се в живота Си, че ще се изпълни целия свят с Господната слава. </p>
<p id="v22"><sup><small>22</small></sup>  Понеже от всички тия мъже, които са виждали славата Ми и знаменията, които извърших в Египет и в пустинята, и са Ме раздразвали до сега десет пъти, и не послушаха гласа Ми, </p>
<p id="v23"><sup><small>23</small></sup>  наистина ни един от тях няма да види земята, за която се клех на бащите им, нито ще я види един от ония, които Ме презряха. </p>
<p id="v24"><sup><small>24</small></sup>  Но понеже слугата ми Халев има в себе си друг дух, и той напълно Ме последва, за това него ще въведа в земята, в която влезе, и потомството му ще я наследва. </p>
<p id="v25"><sup><small>25</small></sup>  (А амаличаните и ханаанците живеят в долината). Утре се върнете та идете в пустинята към Червеното море. </p>
<p id="v26"><sup><small>26</small></sup>  Господ говори още на Моисея и Аарона, казвайки: </p>
<p id="v27"><sup><small>27</small></sup>  До кога ще търпя това нечестиво общество, което роптае против Мене? Чух роптанията на израилтяните, с които роптаят против Мене. </p>
<p id="v28"><sup><small>28</small></sup>  Кажи им: Заклевам се в живота Си, казва Господ, невярно ще направя на вас така, както вие говорихте в ушите Ми; </p>
<p id="v29"><sup><small>29</small></sup>  труповете ви ще паднат в тая пустиня; и от преброените между вас, колкото сте на брой от двадесет години и нагоре, които сте роптали против Мене, </p>
<p id="v30"><sup><small>30</small></sup>  ни един не ще влезе в земята, за която се клех да ви заселя в нея, освен Халев Ефониевият син и Исуса Навиевият син. </p>
<p id="v31"><sup><small>31</small></sup>  Но децата ви, за които рекохте, че ще бъдат разграбени, тях ще въведа; и те ще познаят земята, която вие презряхте. </p>
<p id="v32"><sup><small>32</small></sup>  А вашите трупове ще паднат в тая пустиня. </p>
<p id="v33"><sup><small>33</small></sup>  И децата ви ще скитат по пустинята четиридесет години, и ще теглят поради вашите блудствувания, докато се изпоядат труповете ви в пустинята. </p>
<p id="v34"><sup><small>34</small></sup>  Според числото на дните, през които съгледахте земята, четиридесет дена, всеки ден за една година, четиридесет години ще теглите поради беззаконията си, и ще познаете какво значи Аз да съм неблагоразположен. </p>
<p id="v35"><sup><small>35</small></sup>  Аз Господ говорих; наистина така ще направя на цялото това нечестива общество, което се е събрало против Мене; в тая пустиня ще се довършат, и в нея ще измрат. </p>
<p id="v36"><sup><small>36</small></sup>  И ония мъже, които Моисей изпрати да съгледат земята, които, като се върнаха, направиха цялото общество да роптае против него, и зле представиха земята, </p>
<p id="v37"><sup><small>37</small></sup>  тия мъже, които зле представиха земята, измряха от язвата пред Господа. </p>
<p id="v38"><sup><small>38</small></sup>  А Исус Навиевият син и Халев Ефониевият син останаха живи измежду ония мъже, които ходиха да съгледат земята. </p>
<p id="v39"><sup><small>39</small></sup>  Тогава Моисей каза тия думи на всичките израилтяни; и людете плакаха горчиво. </p>
<p id="v40"><sup><small>40</small></sup>  И сутринта, като станаха рано, изкачиха се на планинския връх и казаха: Ето ни; и ще вървим напред на мястото, което Господ ни е обещал; защото съгрешихме. </p>
<p id="v41"><sup><small>41</small></sup>  А Моисей рече: Защо престъпвате така Господното повеление, тъй като това няма да успее? </p>
<p id="v42"><sup><small>42</small></sup>  Не вървете напред, защото Господ не е между вас, да не би да ви поразят неприятелите ви. </p>
<p id="v43"><sup><small>43</small></sup>  Защото амаличаните и ханаанците са там пред вас, и вие ще паднете от нож. Понеже отстъпихте и не следвахте Господа, затова Господ няма да бъде с вас. </p>
<p id="v44"><sup><small>44</small></sup>  Обаче те дръзнаха да се изкачат на планинския връх; но ковчегът на Господния завет и Моисей не излязоха изсред стана. </p>
<p id="v45"><sup><small>45</small></sup>  Тогава амаличаните и ханаанците, които живееха на оная планина, слязоха та ги разбиха, и поразяваха ги дори до Хорма. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/13">Числа - глава 13</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/15">Числа - глава 15</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 14:17 <i>Божията сила</i>: <a href="/bg/The_Urantia_Book/1#p1_4">КУ 1:1.4</a>.  <i>Бог е всемогъщ</i>: <a href="/bg/The_Urantia_Book/131#p10_3">КУ 131:10.3</a>.  <i>Всемогъщ</i>: <a href="/bg/The_Urantia_Book/142#p3_7">КУ 142:3.7</a>.  <i>Силата</i>: <a href="/bg/The_Urantia_Book/131#p10_6">КУ 131:10.6</a>. </li>
  <li id="fn2"><a href="#cite2">↑</a> 14:18-19 <i>Милостта</i>: <a href="/bg/The_Urantia_Book/131#p10_6">КУ 131:10.6</a>.  <i>Всемилостив</i>: <a href="/bg/The_Urantia_Book/142#p3_7">КУ 142:3.7</a>.  <i>Служение на милосърдието</i>: <a href="/bg/The_Urantia_Book/6#p3_2">КУ 6:3.2</a>.  <i>Бог е милостив</i>: <a href="/bg/The_Urantia_Book/2#p5_7">КУ 2:5.7</a>.  <i>Бог се радва на милост</i>: <a href="/bg/The_Urantia_Book/143#p1_6">КУ 143:1.6</a>. </li>
</ol>
</div>
