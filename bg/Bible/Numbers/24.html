<!--
title: Числа - глава 24
description: 
published: true
date: 2022-10-6T9:45:13Z
tags: bible, bible—numbers
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/23">Числа - глава 23</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/25">Числа - глава 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Валаам, като видя, че беше угодно на Господа да благославя Израиля, не отиде както друг път да търси гадания, но обърна лицето си към пустинята. </p>
<p id="v2"><sup><small>2</small></sup>  И като подигна очи, Валаам видя Израиля заселен според племената си; и Божият Дух слезе на него. </p>
<p id="v3"><sup><small>3</small></sup>  И почна притчата си, казвайки: - Валаам син Веоров каза: И човекът, който има отворени очи, каза: </p>
<p id="v4"><sup><small>4</small></sup>  Каза оня, който чу Божиите думи, Който видя видението от Всесилния, Който падна в изстъпление , но очите му бяха отворени: </p>
<p id="v5"><sup><small>5</small></sup>  Колко са красиви твоите шатри, Якове, Твоите скинии, Израилю! </p>
<p id="v6"><sup><small>6</small></sup>  Като долини са разпрострени, Като градини по речни брегове, Като алоини дървета, които Господ е насадил, Като кедри покрай водите. </p>
<p id="v7"><sup><small>7</small></sup>  Ще се излива вода из ведрата му, И потомството му ще се простира в много води; Царят му ще бъде по-висок от Агага, И царството му ще се възвеличи. </p>
<p id="v8"><sup><small>8</small></sup>  Бог го изведе из Египет; Има сила както див вол; Ще пояде неприятелските нему народи, Ще строши костите им, и ще ги удари със стрелите си. </p>
<p id="v9"><sup><small>9</small></sup>  Легнал е и лежи като лъв И като лъвица; кой ще го възбуди? Благословен, който те благославя! И проклет, който те проклина! </p>
<p id="v10"><sup><small>10</small></sup>  Тогава гневът на Валака пламна против Валаама, и изплеска с ръце: и Валак рече на Валаама: Аз те повиках да прокълнеш неприятелите ми; а, ето, три пъти ти все ги благославяш. </p>
<p id="v11"><sup><small>11</small></sup>  Сега, прочее, бягай на мястото си, рекох си да те въздигна до голяма почит; но, ето, Господ те въздържа от почит. </p>
<p id="v12"><sup><small>12</small></sup>  А Валаам рече на Валака: Не говорих ли аз и на твоите посланици, които ми прати, като казах: </p>
<p id="v13"><sup><small>13</small></sup>  Ако би ми дал Валак и къщата си пълна със сребро и злато, не мога да престъпя Господното повеление и да направя добро или зло от себе си, но онова, което Господ проговори, него ще кажа? </p>
<p id="v14"><sup><small>14</small></sup>  И сега, ето, аз си отивам при своите люде; ела да ти кажа какво ще направят тия люде на твоите люде в последните дни. </p>
<p id="v15"><sup><small>15</small></sup>  И като почна притчата си, рече: - Валаам син Веоров каза, И човекът с отворени очи каза: </p>
<p id="v16"><sup><small>16</small></sup>  Каза оня, който чу думите Божии, Който има знание за Всевишния, Който падна в изтъпление , но очите му бяха отворени: <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Виждам го, но не сега; Гледам го, но не отблизо; Ще излезе звезда от Якова, И ще се въздигне скиптър от Израиля; Ще порази моавските първенци, И ще погуби всичките Ситови потомци. </p>
<p id="v18"><sup><small>18</small></sup>  Едом ще бъде притежаван, Още Сиир ще бъде притежаван от неприятелите си; А Израил ще действува мощно. </p>
<p id="v19"><sup><small>19</small></sup>  Един произлязъл от Якова ще завладее И ще погуби останалите от града. </p>
<p id="v20"><sup><small>20</small></sup>  А като видя Амалика, продължи притчата си и каза: - Амалик е пръв между народите; Но най-сетне съвсем ще се изтреби. </p>
<p id="v21"><sup><small>21</small></sup>  А като видя кенейците продължи притчата си и каза: - Яко е твоето жилище, И положил си гнездото си на канарата, </p>
<p id="v22"><sup><small>22</small></sup>  Но кенейците ще се разорят Догде те заплени Асур. </p>
<p id="v23"><sup><small>23</small></sup>  Още продължи притчата си и каза: - Уви! кой ще остане жив, Когато Бог извърши това? </p>
<p id="v24"><sup><small>24</small></sup>  Но кораби ще дойдат от крайморията на Китим, И ще смирят Асура, и ще смирят Евера; Но и дошлите съвсем ще се изтребят. </p>
<p id="v25"><sup><small>25</small></sup>  Тогава, като стана Валаам, тръгна и се върна на мястото си; също и Валак отиде по пътя си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/23">Числа - глава 23</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/25">Числа - глава 25</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 24:16 <i>Всевишният</i>: <a href="/bg/The_Urantia_Book/96#p1_9">КУ 96:1.9</a>.  <i>Всевишния Бог</i>: <a href="/bg/The_Urantia_Book/93#p2_3">КУ 93:2.3</a>.  <i>Всевишен</i>: <a href="/bg/The_Urantia_Book/93#p3_2">КУ 93:3.2</a>.  <i>Най-високите</i>: <a href="/bg/The_Urantia_Book/43#p3_1">КУ 43:3.1</a>. </li>
</ol>
</div>
