<!--
title: Числа - глава 19
description: 
published: true
date: 2023-11-8T20:7:31Z
tags: bible, bible—numbers
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Numbers/18">
          <span class="mdi mdi-arrow-left-drop-circle"></span><span class="pl-2">Числа - глава 18</span>
        </a>
        </td>
        <td>
        <a href="/bg/Bible/Numbers/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Numbers/20">
          <span class="pr-2">Числа - глава 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея и Аарона, казвайки: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ето повелението на закона, който Господ заповяда, като каза: Говори на израилтяните да ти доведат червеникава юница без недостатък, която няма повреда и на която не е турян ярем; </p>
<p id="v3"><sup><small>3</small></sup>  и да я дадете на свещеника Елеазара, и той да я изведе вън от стана, та да я заколят пред него. </p>
<p id="v4"><sup><small>4</small></sup>  Тогава свещеникът Елеазар, като вземе от кръвта й с пръста си, да поръси седем пъти от кръвта й към предната част на шатъра за срещане. </p>
<p id="v5"><sup><small>5</small></sup>  И да изгорят юницата пред него: кожата й, месото й и кръвта й с изверженията й да изгорят. </p>
<p id="v6"><sup><small>6</small></sup>  После свещеникът да вземе кедрово дърво, исоп и червена прежда , и да ги хвърли всред горящата юница. </p>
<p id="v7"><sup><small>7</small></sup>  Тогава свещеникът да изпере дрехите си, да окъпе тялото си във вода, и подир това да влезе в стана; и свещеникът да бъде нечист до вечерта. </p>
<p id="v8"><sup><small>8</small></sup>  Така и оня, който я е изгорил, нека изпере дрехите си във вода, и да окъпе тялото си във вода, и да бъде нечист до вечерта. </p>
<p id="v9"><sup><small>9</small></sup>  Тогава един чист човек да събере пепелта от юницата и да тури вън от стана на чисто място; и пепелта да се пази за обществото израилтяни, за да се направи с нея вода за очищение от грях. </p>
<p id="v10"><sup><small>10</small></sup>  И оня, който събере пепелта от юницата, да изпере дрехите си, и да бъде нечист до вечерта; и това ще бъда вечен закон за израилтяните и за пришелците, които живеят между тях. </p>
<p id="v11"><sup><small>11</small></sup>  Който се допре до някое мъртво, човешко тяло, да бъде нечисто седем дена. </p>
<p id="v12"><sup><small>12</small></sup>  С тая вода тоя да се очисти на третия ден, и на седмия ден ще бъде чист; но ако не се очисти на третия ден, то и на седмия ден не ще бъде чист. </p>
<p id="v13"><sup><small>13</small></sup>  Който се допре до мъртвото тяло на умрял човек, и не се очисти, той осквернява Господната скиния; тоя човек ще се изтреби измежду Израиля; той ще бъде нечист, понеже не е поръсен с очистителната вода; нечистотата му е още на него. </p>
<p id="v14"><sup><small>14</small></sup>  Ето и законът, когато някой умре в шатър: всеки, който влиза в шатъра и всички, които се намира в шатъра, да бъдат нечисти седем дена; </p>
<p id="v15"><sup><small>15</small></sup>  И всеки непокрит съд , който е без привързана покривка, е нечист. </p>
<p id="v16"><sup><small>16</small></sup>  И който се допре на полето до някой убит с нож, или до мъртво тяло, или до човешка кост, или до гроб, да бъде нечист седем дена. </p>
<p id="v17"><sup><small>17</small></sup>  А за очистване на нечистия нека вземат в съда от пепелта на юницата изгорена в жертва за грях, и да полеят на нея текуща вода. </p>
<p id="v18"><sup><small>18</small></sup>  Тогава чист човек да вземе исоп, и, като го натопи във водата, да поръси шатъра, всичките вещи и човеците, които се намират там и онзи, който се е допрял до кост, или до убит човек, или до умрял, или до гроб. </p>
<p id="v19"><sup><small>19</small></sup>  И чистият да поръси нечистия на третия ден и на седмия ден; и на седмия ден да го очисти. Тогава нека изпере дрехите си и нека се окъпе във вода и вечерта ща бъде чист. </p>
<p id="v20"><sup><small>20</small></sup>  А оня, който, като е нечист, не се очисти, оня човек ще се изтреби измежду обществото, понеже е осквернил Господното светилище; той не е поръсен с очистителната вода; нечист е. </p>
<p id="v21"><sup><small>21</small></sup>  И това да им бъде вечен закон, че тоя, който е поръсил с очистителната вода, да изпере дрехите си; и че който се допре до очистителната вода да бъде нечист до вечерта; </p>
<p id="v22"><sup><small>22</small></sup>  и че всичко, до което се допре нечистият да бъде нечисто; и че тоя, който се допре до това нещо , да бъде нечист до вечерта. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Numbers/18">
          <span class="mdi mdi-arrow-left-drop-circle"></span><span class="pl-2">Числа - глава 18</span>
        </a>
        </td>
        <td>
        <a href="/bg/Bible/Numbers/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Numbers/20">
          <span class="pr-2">Числа - глава 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 19:1-22 <i>Пречистване (ритуал на червена юница)</i>: <a href="/bg/The_Urantia_Book/90#p5_3">КУ 90:5.3</a>. </li>
</ol>
</div>
