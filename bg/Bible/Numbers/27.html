<!--
title: Числа - глава 27
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/26">Числа - глава 26</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/28">Числа - глава 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава дойдоха дъщерите се Салпаада Еферовия син, а Ефер син на Галаада, син на Махира, син на Манасия, от семействата на Манасия Иосифовия син. А ето имената на дъщерите му: Маала, Нуа, Егла, Мелха и Терса. </p>
<p id="v2"><sup><small>2</small></sup>  Те застанаха пред Моисея, пред свещеника Елеазара, и пред първенците и цялото общество, при входа на шатъра за срещане, и рекоха: </p>
<p id="v3"><sup><small>3</small></sup>  Баща ни умря в пустинята; а той не беше от дружината на ония, които се събраха против Господа в Кореевата дружина, но умря поради своя си грях; и нямаше синове. </p>
<p id="v4"><sup><small>4</small></sup>  Защо да изчезне името на баща ни отсред семейството му по причина, че не е имал син? Дай на нас наследството между братята на бащите ни. </p>
<p id="v5"><sup><small>5</small></sup>  И Моисей представи делото им пред Господа. </p>
<p id="v6"><sup><small>6</small></sup>  Тогава Господ говори на Моисея, казвайки: </p>
<p id="v7"><sup><small>7</small></sup>  Право говорят Салпаадовите дъщери; непременно да им дадеш да притежават наследство между братята на баща си, и да направиш да мине върху тях наследството на баща им. </p>
<p id="v8"><sup><small>8</small></sup>  И говори на израилтяните, казвайки: Ако умре някой без да има син, тогава да прехвърлите наследството му върху дъщерите му. </p>
<p id="v9"><sup><small>9</small></sup>  И ако няма дъщеря, тогава да дадете наследството му на братята му. </p>
<p id="v10"><sup><small>10</small></sup>  И ако няма братя, тогава да дадете наследството му на бащините му братя. </p>
<p id="v11"><sup><small>11</small></sup>  Но ако баща му няма братя, тогава да дадете наследството му на най-близкия му сродник от семейството му, и той да го притежава. Това да бъде съдебен закон за израилтяните, според както Господ заповяда на Моисея. </p>
<p id="v12"><sup><small>12</small></sup>  След това Господ рече на Моисея: Възкачи се на тая планина Аварим и прегледай земята, която съм дал на израилтяните; </p>
<p id="v13"><sup><small>13</small></sup>  и като я прегледаш, ще се прибереш и ти при людете си, както се прибра брат ти Аарон; </p>
<p id="v14"><sup><small>14</small></sup>  защото в пустинята Цин, когато обществото се противеше, вие не се покорихте на повелението Ми, да Ме осветите при водата пред тях. (Това е водата на Мерива при Кадис в пустинята Цин). </p>
<p id="v15"><sup><small>15</small></sup>  А Моисей говори на Господа, казвайки: </p>
<p id="v16"><sup><small>16</small></sup>  Господ, Бог на духовете на всяка твар, нека постави над обществото човек, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  който да излиза пред тях и който да влиза пред тях, който да ги извежда и който да ги въвежда, за да не бъде Господното общество като овци, които нямат пастир. </p>
<p id="v18"><sup><small>18</small></sup>  И Господ каза на Моисея: Вземи при себе си Исуса Навиевия син, човек в когото е Духът, и положи на него ръката си; </p>
<p id="v19"><sup><small>19</small></sup>  и като го представиш пред свещеника Елеазара и пред цялото общество, дай му поръчка пред тях. </p>
<p id="v20"><sup><small>20</small></sup>  И възложи на него част от твоята почетна власт , за да го слуша цялото общество израилтяни. </p>
<p id="v21"><sup><small>21</small></sup>  И той да стои пред свещеника Елеазара, който ще се допитва до Господа за него според съда на Урима; и по неговата дума да влизат, той и всичките израилтяни с него, и цялото общество. </p>
<p id="v22"><sup><small>22</small></sup>  И Моисей стори според както му заповяда Господ; взе Исуса и представи го пред свещеника Елеазара и пред цялото общество; </p>
<p id="v23"><sup><small>23</small></sup>  и като положи ръцете си на него, даде му поръчка, според както Господ заповяда чрез Моисея. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/26">Числа - глава 26</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/28">Числа - глава 28</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 27:16 <i>Бог на духовете на всяка плът</i>: <a href="/bg/The_Urantia_Book/96#p4_6">КУ 96:4.6</a>. </li>
</ol>
</div>
