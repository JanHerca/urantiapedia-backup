<!--
title: Числа - глава 30
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/29">Числа - глава 29</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/31">Числа - глава 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Така също Моисей говори на началниците от племената на израилтяните, казвайки: Ето що заповяда Господ: </p>
<p id="v2"><sup><small>2</small></sup>  Когато някой мъж направи обрек Господу, или се закълне с клетва та обвързва душата си със задължение, нека не наруши думата си, но нека извърши, според всичко що е излязло из устата му. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Тоже, ако някоя жена направи обрек Господу, и обвърже себе си със задължение, в младостта си, в бащиния си дом, </p>
<p id="v4"><sup><small>4</small></sup>  и баща й чуе обрека й и задължението, с което е обвързала душата си, и баща й не й каже нищо, тогава всичките й обреци си остават в сила, и всяко нейно задължение, с което е обвързала душата си, си остава в сила. </p>
<p id="v5"><sup><small>5</small></sup>  Но ако й забрани баща й, в деня когато чуе, то никой от обреците й или от задълженията, с които е обвързала душата си, няма да остане в сила; и Господ ще й прости понеже й е забранил баща й. </p>
<p id="v6"><sup><small>6</small></sup>  Но ако се омъжи, като има на себе си обрека си, или нещо необмислено изговорени с устните й, с което е обвързала душата си, </p>
<p id="v7"><sup><small>7</small></sup>  и мъжът й, като чуе, не й каже нищо, в деня когато чуе, тогава обреците и си остават в сила, и задълженията, с които е обвързала душата си, си остават в сила. </p>
<p id="v8"><sup><small>8</small></sup>  Но ако й забрани мъжът й, в деня когато чуе, тогава той ще унищожи обрека, който е взела върху себе си, и онова, което е необмислено изговорила с устните си, с което е обвързала душата си; и Господ ще й прости. </p>
<p id="v9"><sup><small>9</small></sup>  Обрек направен от вдовица или напусната жена, всичко, с което би обвързала душата си остава върху нея. </p>
<p id="v10"><sup><small>10</small></sup>  Но ако една жена е направила обрек в къщата на мъжа си, или е обвързала душата си с клетвено задължение, </p>
<p id="v11"><sup><small>11</small></sup>  и мъжът й е чул и не й е казал нищо, нито й е забранил, тогава всичките й обреци си остават в сила, и всичките задължения, с които е обвързала душата си, си остават в сила. </p>
<p id="v12"><sup><small>12</small></sup>  Но ако, в деня, когато е чул, мъжът й ги е съвсем унищожил, тогава онова, което е излязло из устните й относно обреците й относно обвързването на душата й не ще остане в сила; мъжът й ги е унищожил, и Господ ще и прости. </p>
<p id="v13"><sup><small>13</small></sup>  Мъжът й може да утвърди, и мъжът й може да унищожи всеки обрек и всяко клетвено задължение за смиряването на душата й; </p>
<p id="v14"><sup><small>14</small></sup>  но ако мъжът й ден след ден продължава да мълчи, тогава той потвърждава всичките й обреци и всичките задължения, които са върху нея; той ги е потвърдил защото не й е казал нищо в деня, когато ги е чул. </p>
<p id="v15"><sup><small>15</small></sup>  Но ако ги унищожи някак по-после, след като ги е чул, тогава той ще носи нейния грях. </p>
<p id="v16"><sup><small>16</small></sup>  Тия са повеленията, които Господ заповяда на Моисея, да се пазят между мъж и жена му, и между баща и дъщеря му в младостта й, догдето е в бащиния си дом; относно обреците . </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/29">Числа - глава 29</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/31">Числа - глава 31</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 30:2-16 <i>Свещени обети и клетви</i>: <a href="/bg/The_Urantia_Book/87#p6_9">КУ 87:6.9</a>. </li>
</ol>
</div>
