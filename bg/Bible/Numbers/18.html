<!--
title: Числа - глава 18
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Numbers/17">Числа - глава 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Numbers/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Numbers/19">Числа - глава 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ каза на Аарона: Ти, синовете ти и домът на баща ти с тебе ще носите виновността за светилището; и ти и синовете ти с тебе ще носите виновността за свещенството си. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  А приближи при себе си и братята си, Левиевото племе, племето на баща ти, за да са свързани с тебе и да ти слугуват; а ти и синовете ти с тебе да бъдете при шатъра за плочите на свидетелството. </p>
<p id="v3"><sup><small>3</small></sup>  И левитите ще пазят заръчаното от тебе, и заръчаното за целия шатър; само до принадлежностите на светилището и до олтара да се не приближават, за да не умрат, те и вие. </p>
<p id="v4"><sup><small>4</small></sup>  Нека бъдат свързани с тебе, и да пазят заръчаното за шатъра за срещане във всяка служба на шатъра; и чужд човек да се не приближи при вас. </p>
<p id="v5"><sup><small>5</small></sup>  Така да пазите заръчаното за светилището и заръчаното за олтара, щото да не падне вече гняв върху израилтяните. </p>
<p id="v6"><sup><small>6</small></sup>  И, ето, Аз взех братята ви левитите отсред израилтяните; те ви са всецяло дар, дадени Господу, да вършат службата на шатъра за срещане. </p>
<p id="v7"><sup><small>7</small></sup>  А ти и синовете ти с тебе ограничавайте свещенодействието си във всичко, което се отнася до олтара и което е извътре завесата, и около тях да служите. Вам подарявам службата на свещенството; а чуждият човек, който би се приближил, да се умъртви. </p>
<p id="v8"><sup><small>8</small></sup>  Господ рече на Аарона: Ето, Аз дадох на тебе надзора на Моите възвишаеми приноси, сиреч, на всичките неща посвещавани от израилтяните; на тебе и на синовете ти ги дадох като ваше вечно право поради това, че сте били помазани. </p>
<p id="v9"><sup><small>9</small></sup>  От пресветите неща, това, което не се туря на огъня, ще бъде твое; всичките им приноси, всичките им хлебни приноси, всичките им приноси за грях, и всичките им приноси за престъпление, които те дават на Мене, ще бъдат пресвети за тебе и за синовете ти. </p>
<p id="v10"><sup><small>10</small></sup>  Но пресвето място да ги ядете; всеки от мъжки пол да яде от тях; свети да ти бъдат. </p>
<p id="v11"><sup><small>11</small></sup>  И ето що е твое: възвишаемият принос от дара им, с всичките движими приноси на израилтяните; давам ги на тебе, на синовете ти и на дъщерите ти с тебе, като ваше вечно право. Който е чист у дома ти да ги яде. </p>
<p id="v12"><sup><small>12</small></sup>  Всичко що е най-добро от дървеното масло, и всичко що е най-добро от виното и от житото, първите им плодове, които те дават Господу, на тебе го давам. </p>
<p id="v13"><sup><small>13</small></sup>  Първите плодове от всичките произведения на земята им, които те ще донесат Господу, ще бъдат твои; който е чист у дома ти да ги яде. </p>
<p id="v14"><sup><small>14</small></sup>  Всяко обречено нещо в Израиля ще бъде твое. </p>
<p id="v15"><sup><small>15</small></sup>  Всяко първородно от всякакъв вид, което принасят Господу, било човек или животно, ще бъде твое; но за първородното от човека непременно да вземеш откуп, и за първородното от нечисти животни да вземаш откуп. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Като станат на един месец подлежащите на откупуване да вземаш откуп за тях по твоята оценка, пет сребърни сикли, според сикъла на светилището, който е двадесет гери. </p>
<p id="v17"><sup><small>17</small></sup>  А за първородните от говедата, или за първородните от овците, и за първородните от козите да не вземаш откуп; те са свети; с тлъстината им да изгаряш, като жертва чрез огън, за благоухание Господу. </p>
<p id="v18"><sup><small>18</small></sup>  А месото им да бъде твое, както са твои движимите гърди и дясното бедро. </p>
<p id="v19"><sup><small>19</small></sup>  Всичките възвишаеми приноси от светите неща, които израилтяните принасят Господу, давам на тебе, на синовете ти и на дъщерите ти с тебе, като ваше вечно право. Това е вечен завет със сол пред Господа за тебе и за потомството ти с тебе. </p>
<p id="v20"><sup><small>20</small></sup>  Господ рече още на Аарона: Ти да нямаш наследство в тяхната земя, нито да имаш дял между тях; Аз съм твоят дял и твоето наследство между израилтяните. </p>
<p id="v21"><sup><small>21</small></sup>  А на левийците, ето, Аз давам в наследство всичките десетъци в Израиля, заради службата, която вършат, службата в шатъра за срещане. </p>
<p id="v22"><sup><small>22</small></sup>  Израилтяните да не пристъпят вече при шатъра за срещане, да не би да се натоварят с грях и да измрат. </p>
<p id="v23"><sup><small>23</small></sup>  Но левитите да вършат службата в шатъра за срещане, и те да носят виновността си; вечен завет ще бъде във всичките ви поколения да нямате наследство между израилтяните. </p>
<p id="v24"><sup><small>24</small></sup>  Защото десетъците, които израилтяните принасят за възвишаем принос Господу, давам в наследство на левитите; затова рекох за тях: Те да нямат наследство между израилтяните. </p>
<p id="v25"><sup><small>25</small></sup>  И Господ говори на Моисея, казвайки: </p>
<p id="v26"><sup><small>26</small></sup>  Говори на левитите, казвайки им: Когато вземате от израилтяните десетъка, който ви дадох от тях за ваше наследство, тогава да принасяте от него десетък от десетъка за възвишаем принос Господу. </p>
<p id="v27"><sup><small>27</small></sup>  И тия ваши възвишаеми приноси ще ви се считат като жито от гумното, и като изобилие на вино от лина. </p>
<p id="v28"><sup><small>28</small></sup>  Така и вие да принасяте възвишаем принос Господу от всичките десетъци, които вземате от израилтяните; и от тях да давате на свещеника Аарона възвишаем принос Господу. </p>
<p id="v29"><sup><small>29</small></sup>  От всичките си дарове да принасяте всеки възвишаем принос Господу, то ест, осветената част от всичко що е най-добро от тях. </p>
<p id="v30"><sup><small>30</small></sup>  За това, да им речеш: Когато принасяте на-добрата част от тях, останалото ще се счита за левитите, като доход от гумното и като доход от лина. </p>
<p id="v31"><sup><small>31</small></sup>  Можете да го ядете на всяко място, вие и домочадията ви; защото това ви е заплата за служението ви в шатъра за срещане. </p>
<p id="v32"><sup><small>32</small></sup>  Няма да понасяте грях поради това, ако принасяте във възвишаем принос най-добрата част от тях; и да не осквернявате светите неща на израилтяните, за да не умрете. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 18:1-10 <i>Шамани (жреци)</i>: <a href="/bg/The_Urantia_Book/90#p1_1">КУ 90:1.1</a>. </li>
  <li id="fn2"><a href="#cite2">↑</a> 18:15 <i>Бог изисква първородните мъже</i>: <a href="/bg/The_Urantia_Book/142#p3_14">КУ 142:3.14</a>. </li>
  <li id="fn3"><a href="#cite3">↑</a> 18:15-16 <i>Изкупление</i>: <a href="/bg/The_Urantia_Book/122#p9_1">КУ 122:9.1</a>. </li>
</ol>
</div>
