<!--
title: Числа - глава 13
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/12">Числа - глава 12</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/14">Числа - глава 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея, казвайки: </p>
<p id="v2"><sup><small>2</small></sup>  Изпрати мъже, за да съгледат Ханаанската земя, която Аз давам на израилтяните; да изпратите по един мъж от всяко племе на бащите им, и всички да са от първенците между тях. </p>
<p id="v3"><sup><small>3</small></sup>  И тъй, според Божието повеление Моисей ги изпрати от Фаранската пустиня; всичките мъже бяха главни между израилтяните. </p>
<p id="v4"><sup><small>4</small></sup>  Ето имената им: от Рувимовото племе, Самуй Закхуровият син; </p>
<p id="v5"><sup><small>5</small></sup>  от Симеоновото племе, Сафат Хориевият син; </p>
<p id="v6"><sup><small>6</small></sup>  от Юдовото племе, Халев Ефониевият син; </p>
<p id="v7"><sup><small>7</small></sup>  от Исахаровото племе, Игал Иосифовият син; </p>
<p id="v8"><sup><small>8</small></sup>  от Ефремовото племе, Осия Навиевият син; </p>
<p id="v9"><sup><small>9</small></sup>  от Вениаминовото племе, Фалтий Рефуевият син; </p>
<p id="v10"><sup><small>10</small></sup>  от Завулоновото племе, Гадиил Содиевият син; </p>
<p id="v11"><sup><small>11</small></sup>  от Иосифовото племе, от Манасиевото племе, Гадий Сусиевият син; </p>
<p id="v12"><sup><small>12</small></sup>  от Дановото племе, Амиил Гамалиевият син; </p>
<p id="v13"><sup><small>13</small></sup>  от Асировото племе, Сетур Михаиловият син; </p>
<p id="v14"><sup><small>14</small></sup>  от Нефталимовото племе, Наавий Вопсиевият син; </p>
<p id="v15"><sup><small>15</small></sup>  от Гадовото племе, Геуил Махиевият син; </p>
<p id="v16"><sup><small>16</small></sup>  Тия са имената на мъжете, които Моисей изпрати, за да съгледат земята; и Моисей наименува Осия Навиевия син Исус. </p>
<p id="v17"><sup><small>17</small></sup>  Като ги изпрати да съгледат Ханаанската земя, Моисей им рече: Качете се по южната страна и изкачете се на бърдата, </p>
<p id="v18"><sup><small>18</small></sup>  та вижте каква е земята, и людете, които живеят в нея, силни ли са или слаби, малко ли са или много; </p>
<p id="v19"><sup><small>19</small></sup>  и каква е земята, на която те живеят, добра ли е или лоша; и какви са градовете, в които те живеят, от шатри ли са или са укрепени; </p>
<p id="v20"><sup><small>20</small></sup>  и каква е земята, плодовита ли е или постна, има ли по нея дървета или не. И бъдете смели, и донесете от плодовете на земята. А тогава беше времето на първозрялото грозде. </p>
<p id="v21"><sup><small>21</small></sup>  И така, те се качиха и съгледаха земята от Цинската пустиня до Роов при прохода на Емат. </p>
<p id="v22"><sup><small>22</small></sup>  После се изкачиха на южната страна и дойдоха до Хеврон, гдето живееха Енаковите синове Ахиман, Сесай и Талмай. (А Хеврон беше построен седем години преди Египетския Зоан). </p>
<p id="v23"><sup><small>23</small></sup>  И като дойдоха до долината Есхол, от там отрязаха една лозова пръчка с един грозд, който двама носеха на върлина; взеха и нарове и смокини. </p>
<p id="v24"><sup><small>24</small></sup>  Онова място се нарече долина Есхол по причина на грозда, който израилтяните отрязаха от там. </p>
<p id="v25"><sup><small>25</small></sup>  А на края на четиридесетте дена те се върнаха от съгледването на земята. </p>
<p id="v26"><sup><small>26</small></sup>  И отивайки дойдоха при Моисея, при Аарона и при цялото общество израилтяни в Фаранската пустиня, в Кадис; и дадоха отчет на тях и на цялото общество, и показаха им плода на земята. </p>
<p id="v27"><sup><small>27</small></sup>  И разказаха му, думайки: Ходихме в земята, в която ни изпрати; и наистина там текат масло и мед; ето плода й. </p>
<p id="v28"><sup><small>28</small></sup>  Людете обаче, които живеят в земята, са силни, и градовете укрепени и много големи; там видяхме още и Енаковите синове. </p>
<p id="v29"><sup><small>29</small></sup>  Амаличаните живеят в земята към юг; хетейците, евусейците и аморейците живеят по планините; а ханаанците живеят при морето и край бреговете на Иордан. </p>
<p id="v30"><sup><small>30</small></sup>  Но Халев успокояваше людете пред Моисея, като казваше: Да вървим напред незабавно и да я завладеем, защото можем да я превземем. </p>
<p id="v31"><sup><small>31</small></sup>  А мъжете, които бяха дошли заедно с него, рекоха: Не можем да излезем против ония люде, защото са по-силни от нас. </p>
<p id="v32"><sup><small>32</small></sup>  И зле представяха пред израилтяните земята, която бяха съгледали, казвайки: Земята, която обходихме, за да я съгледаме, е земя, която изпояжда жителите си; и всичките люде, които видяхме в нея, са превисоки мъже. </p>
<p id="v33"><sup><small>33</small></sup>  Там видяхме исполините, Енаковите синове, от исполинския род; и пред тях нам се виждаше, че сме като скакалци; такива се виждахме и на тях. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/12">Числа - глава 12</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/14">Числа - глава 14</a></td>
      </tr>
    </tbody>
  </table>
</figure>
