<!--
title: Числа - глава 8
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Numbers/7">Числа - глава 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Numbers/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Numbers/9">Числа - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея, казвайки: </p>
<p id="v2"><sup><small>2</small></sup>  Говори на Аарона, казвайки му: Когато палиш светилата, седемте светила да светят на предната страна на светилника. </p>
<p id="v3"><sup><small>3</small></sup>  И Аарон направи така; запали светилата на светилника така щото да светят на предната му страна, според както Господ заповяда на Моисея. </p>
<p id="v4"><sup><small>4</small></sup>  И ето каква беше направата на светилника: изкован от злато, от стъблото до цветята си беше изкован, според образеца, който Господ показа на Моисея, така направи той светилника. </p>
<p id="v5"><sup><small>5</small></sup>  Господ говори още на Моисея, казвайки: </p>
<p id="v6"><sup><small>6</small></sup>  Вземи левитите измежду израилтяните, и ги очисти. </p>
<p id="v7"><sup><small>7</small></sup>  И така да им направиш за очистването им; поръси ги с очистителна вода, и нека обръснат цялото си тяло, и изперат дрехите си, и се очистят. </p>
<p id="v8"><sup><small>8</small></sup>  После да вземат един юнец заедно с хлебния му принос от чисто брашно смесено с дървено масло; а ти да вземеш друг юнец в принос за грях. </p>
<p id="v9"><sup><small>9</small></sup>  И да приведеш левитите пред шатъра за срещане, и да събереш цялото общество израилтяни; </p>
<p id="v10"><sup><small>10</small></sup>  и когато приведеш левитите пред Господа, нека израилтяните положат ръцете си на лавитите; </p>
<p id="v11"><sup><small>11</small></sup>  и Аарон да принесе левитите пред Господа, като принос от страна на израилтяните, за да вършат те Господната служба. </p>
<p id="v12"><sup><small>12</small></sup>  И като положат левитите ръцете си на главите на юнците, ти да принесеш единия в принос за грях, а другия за всеизгаряне Господу, за да направиш умилостивение за левитите. </p>
<p id="v13"><sup><small>13</small></sup>  И да поставиш левитите пред Аарона и пред синовете му, и да ги принесеш като принос Господу. </p>
<p id="v14"><sup><small>14</small></sup>  Така да отделиш левитите измежду израилтяните; и левитите ще бъдат Мои. </p>
<p id="v15"><sup><small>15</small></sup>  А след това левитите да влязат за да слугуват в шатъра за срещане, когато си ги очистил и си ги принесъл като принос. </p>
<p id="v16"><sup><small>16</small></sup>  Понеже те Ми са всецяло дадени измежду израилтяните; вместо всичките първородни от израилтяните, всички, които отварят утроба, съм ги взел за Себе Си. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Защото всичките първородни измежду израилтяните са Мои, и човек и животно; в деня, когато поразих всичките първородни в Египетската земя, осветих ги за Себе Си. </p>
<p id="v18"><sup><small>18</small></sup>  А левитите взех вместо всичките първородни измежду израилтяните. </p>
<p id="v19"><sup><small>19</small></sup>  Левитите нарочно дадох на Аарона и на синовете му измежду израилтяните, за да вършат служението на израилтяните в шатъра за срещане, и да правят умилостивение за израилтяните, за да се не появи язва между израилтяните, когато израилтяните се приближават при светилището. </p>
<p id="v20"><sup><small>20</small></sup>  Тогава Моисей и Аарон и цялото общество израилтяни постъпиха с левитите напълно, както Господ заповяда на Моисея за левитите; така им сториха израилтяните. </p>
<p id="v21"><sup><small>21</small></sup>  И тъй, левитите се очистиха от греховете си, и изпраха дрехите си; и Аарон ги принесе като принос пред Господа, и Аарон направи за тях умилостивение, за да ги очисти. </p>
<p id="v22"><sup><small>22</small></sup>  И след това левитите влязоха в шатъра за срещане, за да вършат службата си пред Аарона и пред синовете му; според както Господ заповяда на Моисея за левитите, така им сториха. </p>
<p id="v23"><sup><small>23</small></sup>  Господ говори още на Моисея, казвайки: </p>
<p id="v24"><sup><small>24</small></sup>  Ето определеното за левитите: от двадесет и пет години и нагоре да възлизат в отреда, за да вършат слугуването в шатъра за срещане; </p>
<p id="v25"><sup><small>25</small></sup>  а от петдесет години да престават да вършат слугуване и да не слугуват вече, </p>
<p id="v26"><sup><small>26</small></sup>  но да помагат на братята си в шатъра за срещане, да пазят заръчаното; а слугуване да не вършат. Така да постъпваш с левитете, колкото за дадените им заръчвания. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 8:16-17 <i>Първороден за Бога</i>: <a href="/bg/The_Urantia_Book/122#p9_1">КУ 122:9.1</a>. </li>
</ol>
</div>
