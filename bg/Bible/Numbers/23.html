<!--
title: Числа - глава 23
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Numbers/22">Числа - глава 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Numbers/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Numbers/24">Числа - глава 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Валаам каза на Валака: Издигни тук седем жертвеника, и приготви ми тук седем юнеца и седем овена. </p>
<p id="v2"><sup><small>2</small></sup>  И Валак стори, както рече Валаам; и Валак и Валаам принесоха по юнец и овен на всеки жертвеник. </p>
<p id="v3"><sup><small>3</small></sup>  После Валаам рече на Валака: Застани близо при всеизгарянето си, и аз ще отида; може би да дойде Господ да ме посрещне; а каквото ми яви ще ти кажа. И отиде на гола височина. </p>
<p id="v4"><sup><small>4</small></sup>  И Бог срещна Валаама; а Валаам му рече: Приготвих седемте жертвеника, и принесох по юнец и овен на всеки жертвеник. </p>
<p id="v5"><sup><small>5</small></sup>  И Господ тури дума в устата на Валаама, и рече: Върни се при Валака и според тоя дума говори. </p>
<p id="v6"><sup><small>6</small></sup>  Върни се, прочее, при него; и, ето, той стоеше при всеизгарянето си, той и всичките моавски първенци. </p>
<p id="v7"><sup><small>7</small></sup>  Тогава почна беседата си, казвайки: - Валак ме доведе от Арам, Моавският цар от източните планини, и каза ми : Дойди, прокълни ми Якова, И дойди, хвърли презрение върху Израиля. </p>
<p id="v8"><sup><small>8</small></sup>  Как да прокълна, когато Бог не проклина? Или как да хвърля презрение върху когото Господ не хвърля? </p>
<p id="v9"><sup><small>9</small></sup>  Защото от връх канарите го виждам, И от хълмовете го гледам; Ето люде, които ще се заселят отделно, И няма да се считат между народите. </p>
<p id="v10"><sup><small>10</small></sup>  Кой може да преброи пясъка Яковов, Или да изчисли четвъртата част от Израиля? Дано умра както умират праведните, И сетнините ми да бъдат както техните! </p>
<p id="v11"><sup><small>11</small></sup>  Тогава Валак рече на Валаама: Що ми направи ти? Взех те, за да прокълнеш неприятелите ми; а, ето, ти напълно си ги благословил! </p>
<p id="v12"><sup><small>12</small></sup>  А той в отговор каза: Не трябва ли да внимавам да говоря онова, което Господ туря в устата ми? </p>
<p id="v13"><sup><small>13</small></sup>  Тогава Валак му рече: Дойди, моля, с мене на друго място, от гдето ще ги видиш; само крайната им част ще видиш а всички тях няма да видиш; и прокълни ми ги от там. </p>
<p id="v14"><sup><small>14</small></sup>  И тъй, доведе го на полето Зофим, на върха на Фасга, и издигна седем жертвеника, и принесе по юнец и овен на всеки жертвеник. </p>
<p id="v15"><sup><small>15</small></sup>  Тогава Валаам рече на Валака: Застани тука при всеизгарянето си, а аз ще срещна Господа там. </p>
<p id="v16"><sup><small>16</small></sup>  И Господ срещна Валаама, тури дума в устата му, и рече: Върни се при Валака и според тая дума говори. </p>
<p id="v17"><sup><small>17</small></sup>  Той, прочее, дойде при него; и, ето, той стоеше при всеизгарянето си, и моавските първенци с него. И Валак му рече: Що говори Господ? </p>
<p id="v18"><sup><small>18</small></sup>  Тогава той почна притчата си, казвайки: - Стани, Валаче, та слушай; Дай ми ухо, ти сине Сепфоров! </p>
<p id="v19"><sup><small>19</small></sup>  Бог не е човек та да лъже, Нито човешки син та да се разкае; Той каза, и няма ли да извърши? Той говори и няма ли да го тури в действие? <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Ето, аз получих заповед да благославям; И Той като благослови, аз не мога да го отменя. </p>
<p id="v21"><sup><small>21</small></sup>  Не гледа беззаконие в Якова, Нито вижда извратеността в Израиля; Господ Бог негов с него е, И царско възклицание има между тях. </p>
<p id="v22"><sup><small>22</small></sup>  Бог ги изведе из Египет: Има сила като див вол. </p>
<p id="v23"><sup><small>23</small></sup>  Наистина няма чародейство против Якова. И няма врачуване против Израиля; На времето си ще се говори за Якова И за Израиля: Що е извършил Бог! </p>
<p id="v24"><sup><small>24</small></sup>  Ето, людете ще въстанат като лъвица, И ще се дигнат като лъв; Няма да легнат, докато не изядат лова И не изпият кръвта на убитите. </p>
<p id="v25"><sup><small>25</small></sup>  Тогава Валак рече на Валаама: Никак да не ги проклинаш и никак да не ги благославяш. </p>
<p id="v26"><sup><small>26</small></sup>  А Валаам в отговор каза на Валака: Не говорих ли ти казвайки: Всичко що ми каже Господ, това ще сторя? </p>
<p id="v27"><sup><small>27</small></sup>  След това Валак пак рече на Валаама: Дойди, моля, ще те заведа още на друго място, негли бъде угодно Богу да ми ги прокълнеш от там. </p>
<p id="v28"><sup><small>28</small></sup>  И Валак заведе Валаама на върха на Фегор, който гледа към Иесимон. </p>
<p id="v29"><sup><small>29</small></sup>  Тогава Валаам рече на Валака: Издигни ми тук седем жертвеника, и приготви ми тук седем юнеца и седем овена. </p>
<p id="v30"><sup><small>30</small></sup>  И Валак направи както рече Валаам, и принесе по юнец и овен на всеки жертвеник. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 23:19 <i>Бог не е човекоподобен</i>: <a href="/bg/The_Urantia_Book/4#p3_1">КУ 4:3.1</a>.  <i>Бог „не човек“</i>: <a href="/bg/The_Urantia_Book/3#p1_12">КУ 3:1.12</a>.  <i>Бог не се разкайва (по природа)</i>: <a href="/bg/The_Urantia_Book/2#p2_2">КУ 2:2.2</a>.  <i>Бог не се разкайва (по природа)</i>: <a href="/bg/The_Urantia_Book/4#p3_4">КУ 4:3.4</a>.  <i>Бог не е човек</i>: <a href="/bg/The_Urantia_Book/1#p2_1">КУ 1:2.1</a>. </li>
</ol>
</div>
