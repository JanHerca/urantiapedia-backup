<!--
title: Числа - глава 22
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/21">Числа - глава 21</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/23">Числа - глава 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Подир това израилтяните отпътуваха и разположиха стан на моавските полета оттатък Иордан, срещу Ерихон. </p>
<p id="v2"><sup><small>2</small></sup>  А Валак Сепфоровият син видя всичко що стори Израил на аморейците. </p>
<p id="v3"><sup><small>3</small></sup>  И Моав се уплаши много от людете, защото бяха многочислени; и Моав се обезпокояваше поради израилтяните. </p>
<p id="v4"><sup><small>4</small></sup>  И Моав рече на мадиамските старейшини: Сега това множество ще пояде всичко около нас, както говедо пояжда полската трева. И Валак Сепфоровият син, който в това време беше цар на моавците, </p>
<p id="v5"><sup><small>5</small></sup>  изпрати посланици до Валаама Веоровия син във Фатур, който е при реката Евфрат , в земята на ония, които бяха людете му, за да го повикат като му кажат: Ето, народ излезе из Египет; ето, покриват лицето на земята, и са разположени срещу мене; </p>
<p id="v6"><sup><small>6</small></sup>  Ела сега, прочее, моля ти се, прокълни ми тия люде, защото са по-силни от мене, негли бих могъл да преодолея, та да ги поразим, и да мога да ги изпъдя из земята; понеже зная, че оня, когото ти благословиш, е благословен, а когото прокълнеш е проклет. </p>
<p id="v7"><sup><small>7</small></sup>  И тъй, моавските старейшини и мадиамските старейшини отидоха, с възнаграждение в ръце за врачуването; и, като дойдоха при Валаама, казаха му Валаковите думи. </p>
<p id="v8"><sup><small>8</small></sup>  А той им рече: Пренощувайте тука, и ще ви дам отговор, според каквото ми каже Господ. И така моавските първенци останаха у Валаама. </p>
<p id="v9"><sup><small>9</small></sup>  И Бог дойде при Валаама и рече: Какви са тия човеци у тебе? </p>
<p id="v10"><sup><small>10</small></sup>  И Валаам рече на Бога: Валак Сепфоровият син, цар на моавците, ги е пратил до мене да кажат : </p>
<p id="v11"><sup><small>11</small></sup>  Ето, людете, които излязоха из Египет, покриват лицето на земята; дойди сега, прокълни ми ги, негли бих могъл да се бия с тях и да ги изпъдя. </p>
<p id="v12"><sup><small>12</small></sup>  А Бог рече на Валаама: Да не отидеш с тях, нито да прокълнеш людете, защото са благословени. </p>
<p id="v13"><sup><small>13</small></sup>  И тъй, Валаам, като стана сутринта, каза на Валаковите първенци: Идете в земята си, защото Господ отказа да ме пусне да дойда с вас. </p>
<p id="v14"><sup><small>14</small></sup>  Тогава моавските първенци станаха та дойдоха при Валака и рекоха: Валаам отказа да дойде с нас. </p>
<p id="v15"><sup><small>15</small></sup>  А Валак пак изпрати първенци, по-много и по-почтени от ония. </p>
<p id="v16"><sup><small>16</small></sup>  И те, като дойдоха при Валаама, му казаха: Така казва Валак Сепфоровият син: Моля ти се, нищо да те не спре да не дойдеш до мене; </p>
<p id="v17"><sup><small>17</small></sup>  защото ще те въздигна до голяма почит, и ще сторя все що би ми рекъл; прочее, дойди, моля, прокълни ми тия люде. </p>
<p id="v18"><sup><small>18</small></sup>  А Валаам отговори на Валаковите слуги, казвайки: Ако би ми дал Валак и къщата си пълна със сребро и злато, аз не мога да престъпя думата на Господа моя Бог, да направя по-малко или повече. </p>
<p id="v19"><sup><small>19</small></sup>  За това, моля, пренощувайте и вие тука, за да се науча какво още ще ми каже Господ. </p>
<p id="v20"><sup><small>20</small></sup>  И Бог дойде при Валаама през нощта, та му рече: Щом са дошли човеците да те повикат, стани иди с тях; но само онова, което ти река, него да направиш. </p>
<p id="v21"><sup><small>21</small></sup>  За това, Валаам стана на сутринта, оседла ослицата си, и отиде с моавските първенци. </p>
<p id="v22"><sup><small>22</small></sup>  Но Божият гняв пламна за гдето отиде; и ангел Господен застана на пътя пред Валаама , за да му се възпротиви; (а той яздеше на ослицата си, и двамата му слуги бяха с него). </p>
<p id="v23"><sup><small>23</small></sup>  И понеже ослицата видя, че ангелът Господен стоеше на пътя с гол нож в ръка, ослицата се отби от пътя и отиваше към полето; а Валаам удари ослицата, за да я оправи в пътя. </p>
<p id="v24"><sup><small>24</small></sup>  Тогава ангелът Господен застана на един нисък път между лозята, дето имаше преграда отсам и преграда оттам край пътя . </p>
<p id="v25"><sup><small>25</small></sup>  И понеже ослицата видя ангела Господен, облегна се към зида и притисна Валаамовата нога до зида; и той я удари пак. </p>
<p id="v26"><sup><small>26</small></sup>  После ангелът Господен отиде още напред и застана на едно тясно място, гдето нямаше къде да си отбие ни надясно ни наляво. </p>
<p id="v27"><sup><small>27</small></sup>  И понеже ослицата видя ангела Господен, тя падна под Валаама; а Валаам се разлюти и удари ослицата с тоягата си. </p>
<p id="v28"><sup><small>28</small></sup>  Тогава Господ отвори устата на ослицата, и тя рече на Валаама: Що съм ти сторила та ме биеш вече три пъти? </p>
<p id="v29"><sup><small>29</small></sup>  А Валаам рече на ослицата: Защо се подигна с мене. Ах, да имах нож в ръката си! сега бих те заклал. </p>
<p id="v30"><sup><small>30</small></sup>  И ослицата рече на Валаама: Не съм ли аз твоята ослица, на която си яздил през целия си живот до днес? Имала ли съм навик друг път да ти правя така? А той рече: Не. </p>
<p id="v31"><sup><small>31</small></sup>  Тогава Господ отвори очите на Валаама, и той видя ангела Господен стоящ на пътя с гол нож в ръката си; и преклони глава и падна на лицето си. </p>
<p id="v32"><sup><small>32</small></sup>  И ангелът Господен му каза: Ти защо би ослицата си вече три пъти? Ето, аз излязох да ти се съпротивя, защото пътят ти не е прав пред мене; </p>
<p id="v33"><sup><small>33</small></sup>  и ослицата ме видя и се отби от мене, ето, три пъти; ако да не бе се отбила от мене, до сега да съм те убил, а нея да съм оставил жива. </p>
<p id="v34"><sup><small>34</small></sup>  Тогава Валаам рече на ангела Господен: Съгреших, защото не знаех, че ти стоеше на пътя против мене; и сега, ако това не ти е угодно, аз ще се върна. </p>
<p id="v35"><sup><small>35</small></sup>  А ангелът Господен рече на Валаама: Иди с човеците; но само словото, което ти кажа, него да говориш. И тъй, Валаам отиде с Валаковите първенци. </p>
<p id="v36"><sup><small>36</small></sup>  А като чу Валак, че иде Валаам, излезе да го посрещне до един моавски град разположен там , гдето Арнон е границата, в най-далечната част на границата. </p>
<p id="v37"><sup><small>37</small></sup>  Тогава Валак рече на Валаама: Не пратих ли до тебе усърдно да те повикат? Защо не дойде при мене? Не мога ли да те въздигна до почит? </p>
<p id="v38"><sup><small>38</small></sup>  А Валаам рече на Валака: Ето, дойдох при тебе; но имам ли сега власт да говоря нещо? Каквато дума тури Бог в устата ми, нея ще говоря. </p>
<p id="v39"><sup><small>39</small></sup>  И Валаам отиде с Валака, и дойдоха в Кириатузот. </p>
<p id="v40"><sup><small>40</small></sup>  И Валак жертвува говеда и овци, и изпрати от тях и на Валаама и на първенците, които бяха с него, </p>
<p id="v41"><sup><small>41</small></sup>  А на сутринта Валак взе Валаама и го заведе на високите Ваалови места от гдето, той видя людете до крайната им част. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/21">Числа - глава 21</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/23">Числа - глава 23</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 22:41 <i>Високи места</i>: <a href="/bg/The_Urantia_Book/85#p1_5">КУ 85:1.5</a>.  <i>Високото място на Ваал</i>: <a href="/bg/The_Urantia_Book/126#p1_2">КУ 126:1.2</a>. </li>
</ol>
</div>
