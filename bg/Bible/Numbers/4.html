<!--
title: Числа - глава 4
description: 
published: true
date: 2022-10-6T9:45:13Z
tags: bible, bible—numbers
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/3">Числа - глава 3</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/5">Числа - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея и Аарона, казвайки: </p>
<p id="v2"><sup><small>2</small></sup>  Измежду левийците преброй каатците по семействата им, по бащините им домове, </p>
<p id="v3"><sup><small>3</small></sup>  от тридесет години и нагоре до петдесет години, всички, които влизат в отреда да вършат работа в шатъра за срещане. </p>
<p id="v4"><sup><small>4</small></sup>  Ето, службата на каатците в шатъра за срещане ще бъде около пресветите неща; </p>
<p id="v5"><sup><small>5</small></sup>  когато се дигна станът, Аарон и синовете му ще пристъпват и ще снемат закривалната завеса, ще закрият с нея ковчега за плочите на свидетелството, </p>
<p id="v6"><sup><small>6</small></sup>  и ще турят на него покрива от язовски кожи, а отгоре ще разпрострат плат цял от синьо и ще проврат върлините му. </p>
<p id="v7"><sup><small>7</small></sup>  Върху трапезата на присъствените хлябове ще разпрострат син плат, на който ще турят блюдата, темянниците, тасовете и поливалките за поливането; и постоянните хлябове ще бъдат на нея; </p>
<p id="v8"><sup><small>8</small></sup>  и върху тях ще разпрострат червен плат, и него ще покрият с покрив от язовски кожи, и ще проврат върлините й. </p>
<p id="v9"><sup><small>9</small></sup>  После ще вземат син плат и ще покрият светилника за осветлението, светилата му, щипците му, пепелниците му и маслениците му, с които си служат около него; </p>
<p id="v10"><sup><small>10</small></sup>  и ще турят него и всичките му прибори вътре в покрива от язовски кожи и ще го окачат на лост. </p>
<p id="v11"><sup><small>11</small></sup>  А върху златния олтар ще разпрострат син плат, и него ще покрият с покрив от язовски кожи, и ще проврат върлините му. </p>
<p id="v12"><sup><small>12</small></sup>  Ще вземат и всичките му служебни прибори, с които служат в светото място, и ще ги турят в син плат, ще ги покрият с покрив от язовски кожи и ще ги окачат на лост. </p>
<p id="v13"><sup><small>13</small></sup>  Тогава, като очистят пепелта от олтара, ще разпрострат на него морав плат, </p>
<p id="v14"><sup><small>14</small></sup>  и ще положат на него всичките му прибори, с които си служат около него, - въглениците, вилиците, лопатите и легените, всичките прибори на олтара, - и ще разпрострат върху него покрив от язовски кожи и ще проврат върлините му. </p>
<p id="v15"><sup><small>15</small></sup>  И като свършат Аарон и синовете му с покриването на светите вещи и всичките свети прибори, когато трябва да се дига станът, тогава да пристъпват каатците; за да ги носят: но да се не докосват до светите неща, за да не умрат. Тия неща от шатъра за срещане ще носят каатците. </p>
<p id="v16"><sup><small>16</small></sup>  И Елеазар, син на свещеника Аарона, ще има надзор над маслото за осветлението, благоуханния темян, постоянния хлебен принос и мирото за помазване, - надзор над цялата скиния и над всичките неща, които са в нея, - над светилището и принадлежностите му. </p>
<p id="v17"><sup><small>17</small></sup>  Господ говори още на Моисея и Аарона, казвайки: </p>
<p id="v18"><sup><small>18</small></sup>  Да не изтребите измежду левитите племето на семействата на Каатовците; </p>
<p id="v19"><sup><small>19</small></sup>  но, за да останат живи левитите и да не умрат, когато пристъпват при пресветите неща, правете им така: Аарон и синовете му да влизат и да ги поставят всекиго на службата му и на товара му; </p>
<p id="v20"><sup><small>20</small></sup>  но те да не влизат да видят светите неща ни за минутка, за да не умрат. </p>
<p id="v21"><sup><small>21</small></sup>  Господ говори на Моисея, казвайки: </p>
<p id="v22"><sup><small>22</small></sup>  Така също преброй гирсонците по бащините им домове, по семействата им; </p>
<p id="v23"><sup><small>23</small></sup>  от тридесет години и нагоре до петдесет години да ги преброиш, всички, които влизат в отреда, за да вършат службата на шатъра за срещане. </p>
<p id="v24"><sup><small>24</small></sup>  Ето службата на семействата на гирсонците при слугуването им и при носенето им на товари : </p>
<p id="v25"><sup><small>25</small></sup>  ще носят завесите на скинията и шатъра за срещане, покрива му, покрива от язовски кожи, който е отгоре му, и закривката на входа на шатъра за срещане, </p>
<p id="v26"><sup><small>26</small></sup>  и дворните завеси, закривката на вратата при входа на двора, който е около скинията и олтара, въжата им, всичките прибори за службата им и каквото е потребно за тия неща; така те ще слугуват. </p>
<p id="v27"><sup><small>27</small></sup>  Всичкото служене на Гирсоновците, относно всичкото им носене на товари и всичкото им слугуване, ще бъде според повелението на Аарона и на синовете му; и вие ще им определяте всяко нещо, което те са длъжни да носят. </p>
<p id="v28"><sup><small>28</small></sup>  Това е службата на семействата на Гирсоновците в шатъра за срещане; и заръчаното на тях ще бъде под надзора на Итамара, сина на свещеника Аарона. </p>
<p id="v29"><sup><small>29</small></sup>  Ще преброиш и мерарийците по семействата им, по бещините им домове; </p>
<p id="v30"><sup><small>30</small></sup>  от тридесет години и нагоре до петдесет години ще ги преброиш, всички, които влизат в отреда, за да вършат службата на шатъра за срещане. </p>
<p id="v31"><sup><small>31</small></sup>  И ето нещата, които са длъжни да носят през всичкото си слугуване в шатъра за срещане: дъските на скинията, лостовете й, стълбовете й, подложките й </p>
<p id="v32"><sup><small>32</small></sup>  и стълбовете на околния двор, подложките им, колчетата им, въжетата им, заедно с всичките им прибори и всичко що им принадлежи; и да определяте по име вещите, които те са длъжни да носят. </p>
<p id="v33"><sup><small>33</small></sup>  Това е службата на семействата на мерарийците във всичкото им слугуване в шатъра за срещане, под надзора на Итамара, син на свещеника Аарона. </p>
<p id="v34"><sup><small>34</small></sup>  И тъй, Моисей и Аарона и първенците на обществото преброиха Каатовците по семействата им и по бещините им домове, </p>
<p id="v35"><sup><small>35</small></sup>  от тридесет години и нагоре до петдесет години, всички, които влизаха в отреда, за да вършат службата на шатъра за срещане; </p>
<p id="v36"><sup><small>36</small></sup>  и преброените от тях по семействата им бяха две хиляди седемстотин и петдесет души. </p>
<p id="v37"><sup><small>37</small></sup>  Тия се преброени от семействата на Каатовците, всички, които слугуваха в шатъра за срещане, който Моисей и Аарона преброиха, според както Господ заповяда чрез Моисея. </p>
<p id="v38"><sup><small>38</small></sup>  А преброените от гирсонците по семействата си и по бащините си домове, </p>
<p id="v39"><sup><small>39</small></sup>  от тридесет години и нагоре до петдесет години, всички, които влизаха в отреда, за да вършат службата на шатъра за срещане, </p>
<p id="v40"><sup><small>40</small></sup>  преброените от тях по семействата им, по бащините им домове, бяха две хиляди шестотин и тридесет души. </p>
<p id="v41"><sup><small>41</small></sup>  Тия са преброените от семействата на гирсонците, всички, които слугуваха в шатъра за срещане, които Моисей и Аарон преброиха по Господното повеление. </p>
<p id="v42"><sup><small>42</small></sup>  А преброените от семействата на мерарийците по семействата им, по бащините им домове, </p>
<p id="v43"><sup><small>43</small></sup>  от тридесет години и нагоре до петдесет години, всички, които влизаха в отреда да слугуват в шатъра за срещане, </p>
<p id="v44"><sup><small>44</small></sup>  преброени от тях по семействата им бяха три хиляди и двеста души. </p>
<p id="v45"><sup><small>45</small></sup>  Тия са преброените от семействата на мерарийците, които Моисей и Аарон преброиха, според както Господ заповяда чрез Моисея. </p>
<p id="v46"><sup><small>46</small></sup>  Всички, които бяха преброени от левитете, които Моисей и Аарон и Израилевите първенци преброиха, по семействата им и по бащините им домове, </p>
<p id="v47"><sup><small>47</small></sup>  от тридесет години и нагоре до петдесет години, всички, които влизаха в шатъра за срещане да слугуват и да носят товари, </p>
<p id="v48"><sup><small>48</small></sup>  ония от тях, които бяха преброени, бяха осем хиляди петстотин и осемдесет души. </p>
<p id="v49"><sup><small>49</small></sup>  Преброиха се, според както Господ заповяда чрез Моисея, всички според службата си и според товара си. Така се преброиха от него, според както Господ заповяда на Моисея. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/3">Числа - глава 3</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/5">Числа - глава 5</a></td>
      </tr>
    </tbody>
  </table>
</figure>
