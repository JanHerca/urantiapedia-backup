<!--
title: Числа - глава 17
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/16">Числа - глава 16</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/18">Числа - глава 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Господ говори на Моисея, казвайки: </p>
<p id="v2"><sup><small>2</small></sup>  Говори на израилтяните, и вземи от тях дванадесет жезли, по един жезъл за всеки дом, от всичките им първенци, според домовете на бащите им, и напиши името на всекиго на жезъла му. </p>
<p id="v3"><sup><small>3</small></sup>  На Левиевия жезъл напиши името на Аарона; понеже ще има по един жезъл за всеки началник на бащините им домове. </p>
<p id="v4"><sup><small>4</small></sup>  Положи ги в шатъра за срещане пред плочите на свидетелството, гдето Аз се срещам с вас. </p>
<p id="v5"><sup><small>5</small></sup>  И жезълът на човека, когото избера, ще процъфти. Така ще направя да престанат пред Мене роптанията на израилтяните, с които те роптаят против вас. </p>
<p id="v6"><sup><small>6</small></sup>  Моисей, прочее, каза на израилтяните; и всичките им първенци му дадоха дванадесет жезъла, всеки първенец по един жезъл, според бащините си домове; и Аароновият жезъл беше между жезлите им. </p>
<p id="v7"><sup><small>7</small></sup>  И Моисей положи жезлите пред Господа в шатъра за плочите на свидетелството. </p>
<p id="v8"><sup><small>8</small></sup>  И на следния ден Моисей влезе в шатъра за плочите на свидетелството; и ето, Аароновият жезъл за Левиевия дом беше покарал и произрастил пъпки, цъфнал, и завързал зрели бадеми. </p>
<p id="v9"><sup><small>9</small></sup>  И Моисей изнесе всичките жезли от пред Господа при всичките израилтяни; и те, като ги прегледаха, взеха всеки жезъла си. </p>
<p id="v10"><sup><small>10</small></sup>  Тогава Господ каза на Моисея: Върни Аароновия жезъл пред плочите на свидетелството, за да се пази за знак против бунтовническия род; и така да направиш да престанат роптанията им против Мене, та да не измрат. </p>
<p id="v11"><sup><small>11</small></sup>  И Моисей направи така: според както Господ му заповяда така направи. </p>
<p id="v12"><sup><small>12</small></sup>  Тогава израилтяните говориха на Моисея, казвайки: Ето, ние загиваме, погубени сме, всички сме погубени; </p>
<p id="v13"><sup><small>13</small></sup>  всеки, който се приближава, който се приближи до Господната скиния, умира; ще измрем ли ние всички? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/16">Числа - глава 16</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/18">Числа - глава 18</a></td>
      </tr>
    </tbody>
  </table>
</figure>
