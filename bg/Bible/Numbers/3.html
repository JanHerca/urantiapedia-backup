<!--
title: Числа - глава 3
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/2">Числа - глава 2</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/4">Числа - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А ето поколенията на Аарона и Моисея във времето, когато Господ говори на Моисея на Синайската планина. </p>
<p id="v2"><sup><small>2</small></sup>  Ето и имената на Аароновите синове: Надав, първородният му, Авиуд, Елеазар и Итамар. </p>
<p id="v3"><sup><small>3</small></sup>  Тия са имената на Аароновите синове, помазаните свещеници, които Моисей посвети, за да свещенодействуват. </p>
<p id="v4"><sup><small>4</small></sup>  А Надав и Авиуд умряха пред Господа, като принасяха чужд огън пред Господа в Синайската пустиня; и нямаха чада; а Елеазар и Итамар свещенодействуваха в присъствието на баща си Аарона. </p>
<p id="v5"><sup><small>5</small></sup>  И Господ говори на Моисея, казвайки: </p>
<p id="v6"><sup><small>6</small></sup>  Приведи Левиевото племе и представи ги пред свещеника Аарона, за да му слугуват. </p>
<p id="v7"><sup><small>7</small></sup>  Нека пазят заръчаното от него и заръчаното от цялото общество пред шатъра за срещане, за да вършат служенето около скинията. </p>
<p id="v8"><sup><small>8</small></sup>  И нека пазят всичките принадлежности на шатъра за срещане, и заръчаното от израилтяните, за да вършат служенето около скинията. </p>
<p id="v9"><sup><small>9</small></sup>  И да дадеш левитете на Аарона и на синовете му: те са дадени всецяло нему от страна на израилтяните. </p>
<p id="v10"><sup><small>10</small></sup>  А Аарона и синовете му да поставиш да вършат свещеническите си служби; а чужденецът, който би се приближил, да се умъртви. </p>
<p id="v11"><sup><small>11</small></sup>  Господ още говори на Моисея, казвайки: </p>
<p id="v12"><sup><small>12</small></sup>  Ето, Аз взех левитете измежду израилтяните, вместо всичките първородни от израилтяните, които отварят утроба; левитете ще бъдат Мои. </p>
<p id="v13"><sup><small>13</small></sup>  Защото всяко първородно е Мое; в деня, когато поразих всяко първородно в Египетската земя, Аз осветих за Себе Си всяко първородно в Израиля, и човек и животно; Мои ще бъдат. Аз съм Иеова. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  И Господ говори на Моисея в Синайската пустиня, казвайки: </p>
<p id="v15"><sup><small>15</small></sup>  Преброй левийците според бащините им домове, по семействата им; да преброиш всичките мъжки от един месец и нагоре. </p>
<p id="v16"><sup><small>16</small></sup>  И тъй, Моисей ги преброи според Господното слово, както му беше заповядано. </p>
<p id="v17"><sup><small>17</small></sup>  А синовете на Леви, по имената си, бяха тия: Гирсон, Каат и Мерарий. </p>
<p id="v18"><sup><small>18</small></sup>  И ето имената на гирсонците по семействата им: Левий и Семей; </p>
<p id="v19"><sup><small>19</small></sup>  и каатците по семействата им: Амрам, Исаар, Хеврон и Озиил; </p>
<p id="v20"><sup><small>20</small></sup>  и мерарийците по семействата им: Маалий и Мусий. Тия са семействата на левийците, според бащините им домове. </p>
<p id="v21"><sup><small>21</small></sup>  От Гирсона произлезе семейството Левиево и семейството Семеево; тия са семействата на гирсонците. </p>
<p id="v22"><sup><small>22</small></sup>  Преброените от тях по числото на всичките мъжки от един месец и нагоре, които се преброиха от тях, бяха седем хиляди и петстотин души. </p>
<p id="v23"><sup><small>23</small></sup>  Семействата на гирсонците да поставят шатрите си зад скинията към запад. </p>
<p id="v24"><sup><small>24</small></sup>  И началник на бащиния дом на гирсонците да бъде Елиасаф, Лаиловият син. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  А под грижата на гирсонците в шатъра за срещане да бъдат скинията, шатърът, покривът му, закривката за входа на шатъра за срещане, </p>
<p id="v26"><sup><small>26</small></sup>  дворните завеси, закривката на входа на двора, който е около скинията и олтарът и въжетата му за цялата ме служба. </p>
<p id="v27"><sup><small>27</small></sup>  От Каата произлезе семейството на Амрамовците, и семейството на Хевроновците, и семейството на Озииловците: тия са семействата на Каатовците. </p>
<p id="v28"><sup><small>28</small></sup>  Според числото на всичките мъжки от един месец и нагоре, имаше осем хиляди и шестстотин души, които пазеха поръчаното за светилището. </p>
<p id="v29"><sup><small>29</small></sup>  Семейството на Каатовците да поставят шатрите си откъм южната страна на скинията. </p>
<p id="v30"><sup><small>30</small></sup>  И началник на бащиния дом от семействата на Каатовците да бъде Елисафан, Озииловият син. </p>
<p id="v31"><sup><small>31</small></sup>  А под тяхната грижа да бъдат ковчегът, трапезата, светилникът, олтарите, принадлежностите на светилището, с които служат, закривката и всичко, което принадлежи на службата му. </p>
<p id="v32"><sup><small>32</small></sup>  И Елеазар, син на свещеника Аарона, да бъде началник над левитските началници и да надзирава ония, които пазят заръчаното за светилището. </p>
<p id="v33"><sup><small>33</small></sup>  От Мерария произлезе семейството на Маалиевците и семейството на Мусиевците; тия са Мерариевите семейства. </p>
<p id="v34"><sup><small>34</small></sup>  Които от тях се преброиха, според числото на всичките мъжки от един месец и нагоре, бяха шест хиляди и двеста души. </p>
<p id="v35"><sup><small>35</small></sup>  И началник на бащиния дом от семействата на Мерариевците да бъде Суриил, Авихаиловият син. Те да поставят шатрите си откъм северната страна на скинията. </p>
<p id="v36"><sup><small>36</small></sup>  И под грижата, назначена на мерарийците, да бъдат дъските на скинията, лостовете й, стълбовете й, подложките й, всичките й прибори, всичко, което принадлежи на службата й, </p>
<p id="v37"><sup><small>37</small></sup>  стълбовете на околния двор, подложките им, колчетата им и въжетата им. </p>
<p id="v38"><sup><small>38</small></sup>  Тия, които ще поставят шатрите си пред лицето на скинията към изток, пред шатъра за срещане към изгрев слънце, да бъдат Моисей и Аарон и синовете му, които да имат грижа за светилището, сиреч, грижа за израилтяните; и чужденец, който бе се приближил, да се умъртви. </p>
<p id="v39"><sup><small>39</small></sup>  Всичките преброени от левитите, които Моисей и Аарон преброиха по семействата им, по Господната заповед, всичките мъжки от един месец и нагоре, бяха двадесет и две хиляди души. </p>
<p id="v40"><sup><small>40</small></sup>  И Господ рече на Моисея: Преброй всичките мъжки първородни от израилтяните от един месец и нагоре и вземи числото на имената им. </p>
<p id="v41"><sup><small>41</small></sup>  И да вземеш левитите за Мене, (Аз съм Господ) вместо всичките първородни между израилтяните, и добитъка на левитите вместо всичките първородни между добитъка на израилтяните. </p>
<p id="v42"><sup><small>42</small></sup>  И тъй Моисей преброи всичките първородни между израилтяните, според както Господ му заповяда; </p>
<p id="v43"><sup><small>43</small></sup>  и всичките мъжки първородни като се изброиха по име от един месец и нагоре, според преброяването им, бяха двадесет и две хиляди двеста и седемдесет и три души. </p>
<p id="v44"><sup><small>44</small></sup>  Господ говори още на Моисея, казвайки: </p>
<p id="v45"><sup><small>45</small></sup>  Вземи левитите, вместо всичките първородни между израилтяните, и добитъка на левитите, вместо техния добитък; и левитите ще бъдат Мои. Аз съм Господ. </p>
<p id="v46"><sup><small>46</small></sup>  А за откупуване на двестате седемдесет и три души, с които първородните измежду израилтяните са повече от левитите, </p>
<p id="v47"><sup><small>47</small></sup>  да вземеш по пет сикли на глава; според сикъла на светилището да ги вземеш (един сикъл е равен на двадесет гери); </p>
<p id="v48"><sup><small>48</small></sup>  и парите на откупа от ония, които са повече, да дадеш на Аарона и на синовете му. </p>
<p id="v49"><sup><small>49</small></sup>  И така, Моисей взе парите на откупа от ония, които бяха повече от изкупените през размяна с левитите; </p>
<p id="v50"><sup><small>50</small></sup>  от първородните на израилтяните взе парите, хиляда триста и шестдесет и пет сикли според сикъла на светилището. </p>
<p id="v51"><sup><small>51</small></sup>  И Моисей даде парите от откупа на Аарона и на синовете му, според Господното слово, както Господ заповяда на Моисея. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/2">Числа - глава 2</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/4">Числа - глава 4</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 3:13 <i>Първороден за Бога</i>: <a href="/bg/The_Urantia_Book/122#p9_1">КУ 122:9.1</a>. </li>
  <li id="fn2"><a href="#cite2">↑</a> 3:24 <i>Баща на своя народ</i>: <a href="/bg/The_Urantia_Book/70#p6_2">КУ 70:6.2</a>. </li>
</ol>
</div>
