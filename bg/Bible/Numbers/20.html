<!--
title: Числа - глава 20
description: 
published: true
date: 2022-10-6T9:45:13Z
tags: bible, bible—numbers
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/19">Числа - глава 19</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/21">Числа - глава 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И в първия месец дойдоха израилтяните, цялото общество, в Цииската пустиня; и людете останаха в Кадис. Там умря Мариам, и там бе погребана. </p>
<p id="v2"><sup><small>2</small></sup>  А вода нямаше за обществото, тъй че те се събраха против Моисея и против Аарона. </p>
<p id="v3"><sup><small>3</small></sup>  Людете се скараха с Моисея, като говореха казвайки: О да бяхме измрели и ние, когато братята ни измряха пред Господа! </p>
<p id="v4"><sup><small>4</small></sup>  Защо изведохте Господното общество в тая пустиня да измрем в нея, ние и добитъкът ни? </p>
<p id="v5"><sup><small>5</small></sup>  И защо ни изведохте из Египет, за да ни доведете на това лоша място, което не е място за сеене, ни за смокини, ни за лозя, ни за нарове, нито има вода за пиене? </p>
<p id="v6"><sup><small>6</small></sup>  Тогава Моисей и Аарон отидоха от присъствието на обществото при входа на шатъра за срещане, гдето и паднаха на лицата си; и Господната слава им се яви. </p>
<p id="v7"><sup><small>7</small></sup>  И Господ говори на Моисея, казвайки: </p>
<p id="v8"><sup><small>8</small></sup>  Вземи жезъла и свикай обществото, ти и брат ти Аарон, и пред очите из говорете на канарата, и тя ще даде водата си; така ще им извадите вода из канарата, и ще напоиш обществото и добитъка им. </p>
<p id="v9"><sup><small>9</small></sup>  И тъй, Моисей взе жезъла, който беше пред Господа, според както Той му заповяда; </p>
<p id="v10"><sup><small>10</small></sup>  и, като свика Моисей и Аарон обществото пред канарата, той им каза: Чуйте сега, вий бунтовници! да ви извадим ли вода из тая канара? </p>
<p id="v11"><sup><small>11</small></sup>  Тогава Моисей дигна ръката си и жезъла си и удари канарата два пъти; и потече много вода, та обществото и добитъкът им пиха. </p>
<p id="v12"><sup><small>12</small></sup>  Но Господ каза на Моисея и Аарона: Понеже не Ме вярвахте за да Ме осветите пред израилтяните, за това вие няма да въведете това общество в земята, която им давам. </p>
<p id="v13"><sup><small>13</small></sup>  Това е водата на Мерива, защото израилтяните се препираха с Господа, и Той се освети всред тях. </p>
<p id="v14"><sup><small>14</small></sup>  След това Моисей изпрати посланици от Кадис до едомския цар да му кажат : Ти знаеш всичките трудности, които не сполетяха, </p>
<p id="v15"><sup><small>15</small></sup>  как бащите ни слязоха в Египет, и живееха дълго време в Египет, и как египтяните се отнасяха зле към нас и бащите ни, </p>
<p id="v16"><sup><small>16</small></sup>  и как , когато ние извиквахме към Господа, Той чу гласа ни, и изпрати един ангел та ни изведе из Египет; и ето ни в Кадис, град в края на твоите предели. </p>
<p id="v17"><sup><small>17</small></sup>  Нека минем, моля, през земята ти. Няма да минем през нивите или през лозята, нито ще пием вода от кладенците; но ще вървим през целия друм; няма да се отбием ни надясно ни наляво, докато не преминем твоите предели. </p>
<p id="v18"><sup><small>18</small></sup>  Но Едом му отговори: Няма да минеш през земята ми, да не би да изляза с нож против тебе. </p>
<p id="v19"><sup><small>19</small></sup>  А израилтяните пак му рекоха: Ние ще минем през друма; и ако аз и добитъкът ми пием от водата ти, ще я платим; остави ме само с нозете си да премина и нищо друго. </p>
<p id="v20"><sup><small>20</small></sup>  А той пак отговори: Няма да преминеш. И Едом излезе против него с много люде и със силна ръка. </p>
<p id="v21"><sup><small>21</small></sup>  Така Едом отказа да пусне Израиля да мине през пределите му; за това Израил се отвърна от него. </p>
<p id="v22"><sup><small>22</small></sup>  И така, израилтяните, цялото общество, отпътуваха от Кадис, и дойдоха при планината Ор. </p>
<p id="v23"><sup><small>23</small></sup>  Тогава Господ говори на Моисея и Аарона на планината Ор, при границите на Едомската земя, казвайки: </p>
<p id="v24"><sup><small>24</small></sup>  Аарон ще се прибере при людете си, защото няма да влезе в земята, която съм дал на израилтяните, понеже не се покорихте на думата Му при водата на Мерива. </p>
<p id="v25"><sup><small>25</small></sup>  Вземи Аарона и сина му Елеазара и изведи ги на планината Ор; </p>
<p id="v26"><sup><small>26</small></sup>  и съблечи от Аарона одеждите му, и облечи с тях сина му Елеазара; и Аарон ще се прибере при людете си и ще умре там. </p>
<p id="v27"><sup><small>27</small></sup>  И Моисей стори, според както Господ заповяда ; те се качиха на планината Ор пред очите на цалото общество. </p>
<p id="v28"><sup><small>28</small></sup>  И Моисей съблече от Аарона одеждите му и облече с тях сина му Елеазара; и Аарон умря там на върха на планината; а Моисей и Елеазар слязоха от планината. </p>
<p id="v29"><sup><small>29</small></sup>  И като видя цялото общество, че Аарон умря, то целият Израилев дом оплакваха Аарона за тридесет дена. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Numbers/19">Числа - глава 19</a></td>
        <td><a href="/bg/Bible/Numbers/Index">Индекс</a></td>
        <td><a href="/bg/Bible/Numbers/21">Числа - глава 21</a></td>
      </tr>
    </tbody>
  </table>
</figure>
