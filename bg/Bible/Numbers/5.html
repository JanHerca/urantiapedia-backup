<!--
title: Числа - глава 5
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/Numbers/4">Числа - глава 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/Numbers/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/Numbers/6">Числа - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И Господ говори на Моисея, казвайки: </p>
<p id="v2"><sup><small>2</small></sup>  Заповядай на израилтяните да извеждат вън от стана всеки, който е прокажен, и всеки, който има течение, и всеки, който е нечист от мъртвец. </p>
<p id="v3"><sup><small>3</small></sup>  Както от мъжки, така и от женски пол изваждайте ги; вън из стана ги изваждайте, за да не мърсят становете си, всред които Аз обитавам. </p>
<p id="v4"><sup><small>4</small></sup>  И израилтяните сториха така, и изведоха ги вън от стана; както рече Господ на Моисея, така сториха израилтяните. </p>
<p id="v5"><sup><small>5</small></sup>  Господ говори още на Моисея, казвайки: </p>
<p id="v6"><sup><small>6</small></sup>  Кажи на израилтяните: Когато мъж или жена, като човек, направи какъв да е грях, и стори престъпление против Господа, и тоя човек стане виновен, </p>
<p id="v7"><sup><small>7</small></sup>  тогава да изповяда греха, който е сторил, и да повърне онова, за което е виновен и, като притури на него една пета част, да го даде на онзи, пред когото се е провинил. </p>
<p id="v8"><sup><small>8</small></sup>  Но ако човекът няма сродник, комуто да повърне онова, за което се е провинил, тогава това, което поради виновността трябва да се повърне на Господа, нека бъде на свещеника, заедно с овена на умилостивение за него. </p>
<p id="v9"><sup><small>9</small></sup>  Всеки възвишаем принос от всичките осветени неща на израилтяните, който донасят на свещеника, нека бъде негов. </p>
<p id="v10"><sup><small>10</small></sup>  Негови да бъдат й посветените неща от всеки човек; всичко, каквото два някой на свещеника, нека бъде негово. </p>
<p id="v11"><sup><small>11</small></sup>  Господ говори още на Моисея, казвайки: </p>
<p id="v12"><sup><small>12</small></sup>  Говори на израилтяните, казвайки им: Ако жената на някого прегреши и направи престъпление против него, <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  като лежи някой с нея и излее семе, и това се укрие от очите на мъжа й, и тя се оскверни тайно, без да има свидетел против нея, и без да бъде хваната в делото , </p>
<p id="v14"><sup><small>14</small></sup>  и дойде на него духа на ревност и ревнува жена си, а тя е осквернена, или му дойде дух на ревнивост и ревнува жена си, а тя не е осквернена, </p>
<p id="v15"><sup><small>15</small></sup>  тогава тоя човек да доведе жена си при свещеника и да донесе приноса й за нея, една десета от ефа ечемичено брашно; но с дървено масло да го не полее, нито да тури върху него ливан, защото за спомен, който напомня за беззаконие. </p>
<p id="v16"><sup><small>16</small></sup>  Тогава свещеникът да я приведе и да я постави пред Господа. </p>
<p id="v17"><sup><small>17</small></sup>  После свещеникът да вземе света вода в пръстен съд; и свещеникът да вземе от пръстта, която е по пода на скинията и да я тури във водата. </p>
<p id="v18"><sup><small>18</small></sup>  И свещеникът, като постави жената пред Господа, да открие главата на жената и да тури в ръцете й приноса за спомен, приноса за ревнивост; и свещеникът да има в ръката си горчивата вода, която докарва проклетия. </p>
<p id="v19"><sup><small>19</small></sup>  И свещеникът да я закълне, като рече на жената: Ако не е легнал някой с тебе и ти не си се отклонила в нечистота, като си под закона на мъжа си, бъди неповредена от тая горчива вода, която докарва проклетия; </p>
<p id="v20"><sup><small>20</small></sup>  но ако си прегрешила, като си под закона на мъжа си, и си се осквернила и, ако е лежал с тебе някой освен мъжа ти, </p>
<p id="v21"><sup><small>21</small></sup>  (тогава свещеникът да закълне жената с клетва на проклетия, и свещеникът да рече на жената:) Господ да те постави за проклинане и клетва в народа ти, като направи Господ да изсъхне бедрото ти и да се надуе коремът ти; </p>
<p id="v22"><sup><small>22</small></sup>  и да влезе тая вода, която докарва проклетия, във вътрешностите ти, и да надуе корема ти и да изсуши бедрото ти; и жената нека рече: Амин, амин. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  После свещеникът да напише тия клетви на книга и да ги заличи с горчивата вода; </p>
<p id="v24"><sup><small>24</small></sup>  и да даде на жената да изпие горчивата вода, която докарва проклетия; и като влезе в нея водата, която докарва проклетия, да стане горчива. </p>
<p id="v25"><sup><small>25</small></sup>  Тогава свещеникът да вземе от ръката на жената приноса на ревнивостта, да подвижи тоя принос пред Господа и да го принесе на олтара; </p>
<p id="v26"><sup><small>26</small></sup>  и свещеникът да вземе една шепа от приноса за спомен, да го изгори на олтара и след това да даде на жената да изпие водата. </p>
<p id="v27"><sup><small>27</small></sup>  А когато я напои с водата, тогас, ако е осквернена и е направила престъпление против мъжа си, водата, която докарва проклетия, като влезе в нея ще стане горчива и ще надуе корема й, и бедрото й ще изсъхне; и тая жена ще бъде за проклетия в народа си. </p>
<p id="v28"><sup><small>28</small></sup>  Но ако жената не е осквернена и е чиста, тогава ще остане неповредена и ще зачнува, </p>
<p id="v29"><sup><small>29</small></sup>  Това е законът за ревнивостта, когато някоя жена, като е под закона на мъжа си, се оскверни, </p>
<p id="v30"><sup><small>30</small></sup>  или когато дойде дух на ревнивост върху някой мъж и ревнува жена си, тогава нека постави жената пред Господа, и свещеникът нека постъпи с нея във всичко според тоя закон. </p>
<p id="v31"><sup><small>31</small></sup>  Така мъжът ще бъде чист от беззаконие, а жената ще носи беззаконието си. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 5:12-31 <i>Тест за вярност</i>: <a href="/bg/The_Urantia_Book/70#p10_6">КУ 70:10.6</a>. </li>
  <li id="fn2"><a href="#cite2">↑</a> 5:22 <i>„Амин“ като ритуал</i>: <a href="/bg/The_Urantia_Book/90#p5_3">КУ 90:5.3</a>. </li>
</ol>
</div>
