<!--
title: 1 Царе - глава 26
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/25">1 Царе - глава 25</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/27">1 Царе - глава 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава дойдоха зифците при Саула в Гавая и рекоха: Не се ли крие Давид в хълма Ехела срещу Есимон? </p>
<p id="v2"><sup><small>2</small></sup>  И тъй Саул стана та слезе в зифската пустиня, като водеше със себе си три хиляди мъже избрани от Израиля, та търси Давида в зифската пустиня. </p>
<p id="v3"><sup><small>3</small></sup>  И Саул разположи стана си на върха Ехела, който е срещу Есимос, край пътя. А Давид се намираше в пустинята; и като се научи, че Саул идвал отдире му в пустинята, </p>
<p id="v4"><sup><small>4</small></sup>  Давид прати съгледачи та разбра, че Саул наистина бе дошъл. </p>
<p id="v5"><sup><small>5</small></sup>  И Давид стана та дойде не мястото, гдето Саул беше разположил стана си, и Давид съгледа мястото, гдето лежеше Саул и Авенир Нировият син, военачалникът му. А Саул лежеше в оградата от коли, и людете бяха разположени около него. </p>
<p id="v6"><sup><small>6</small></sup>  Тогава Давид проговори и рече на хетееца Ахимелех и на Ависея Саруиният син, Иоавовия брат: Кой ще слезе с мене при Саула в стана. И рече Ависей: Аз ще сляза с тебе. </p>
<p id="v7"><sup><small>7</small></sup>  И тъй, Давид и Ависей дойдоха през нощта при людете; и, ето, Саул лежеше заспал в оградата от коли и копието му беше забито в земята при главата му; а Авенир и людете лежаха около него. </p>
<p id="v8"><sup><small>8</small></sup>  Тогава Ависей каза на Давида: Бог предаде днес врага ти в ръката ти; сега, прочее, нека ги поразя с копието до земята с един удар и няма да повторя. </p>
<p id="v9"><sup><small>9</small></sup>  А Давид рече на Ависея: Да го не погубиш; защото кой може да дигне ръка против Господния помазаник и да бъде невинен? </p>
<p id="v10"><sup><small>10</small></sup>  Рече още Давид: Бъди уверен, както си в живота на Господа, че Господ ще го порази; или денят му ще дойде и ще умре; или ще влезе в сражение и ще загине. </p>
<p id="v11"><sup><small>11</small></sup>  Да ми не даде Господ да дигна ръка против Господния помазаник! Но вземи сега, моля, копието което е при главата му, и стомната с водата, па да си отидем. </p>
<p id="v12"><sup><small>12</small></sup>  И тъй, Давид взе копието и стомната с водата, които бяха при Сауловата глава, та си отидоха; никой не видя, никой не усети, и никой не се събуди; защото всичките спяха, понеже дълбок сън от Господа бе паднал на тях. </p>
<p id="v13"><sup><small>13</small></sup>  Тогава Давид мина насреща та застана на върха на хълма от далеч, като имаше между тях голямо разстояние, </p>
<p id="v14"><sup><small>14</small></sup>  и Давид извика към людете и към Авенира Нировия син, като каза: Не отговаряш ли, Авенире? И Авенир в отговор рече: Кой си ти, що викаш към царя? </p>
<p id="v15"><sup><small>15</small></sup>  И Давид каза на Авенира: Не си ли ти доблестен мъж? и кой е подобен на тебе между Израиля? Защо, прочее, не пазиш господаря си царя? понеже един от людете влезе да погуби господаря ти царя. </p>
<p id="v16"><sup><small>16</small></sup>  Не е добро това, което стори ти; в името на живия Господ вие заслужавате смърт, понеже не опазихте господаря си, Господния помазаник. И сега, вижте, где е копието на царя и стомната с водата, който беше при главата му. </p>
<p id="v17"><sup><small>17</small></sup>  А Саул позна Давидовия глас, и рече: Твоят глас ли е, Чадо мое, Давиде? И Давид рече: Моят глас е, господарю мой, царю. </p>
<p id="v18"><sup><small>18</small></sup>  Рече още: Защо преследва така господарят ми слугата си? Какво съм сторил? или какво зло има в ръката ми? </p>
<p id="v19"><sup><small>19</small></sup>  И сега, моля, нека чуе господарят ми царят думите на слугата си. Ако Господ те е подигнал против мене, нека приеме жертва; но ако това са хора, човеци, те нека бъдат проклети пред Господа, защото са ме пропъдили, така щото днес нямам участие в даденото от Господа наследство, като ми казват: Иди служи на други богове. </p>
<p id="v20"><sup><small>20</small></sup>  Сега, прочее, нека падне кръвта ми на земята далеч от Господното присъствие; защото Израилевият цар е излязъл да търси една бълха, като кога гони някой яребица в горите. </p>
<p id="v21"><sup><small>21</small></sup>  Тогава рече Саул: Съгреших; върни се, чадо мое, Давиде; защото няма вече да ти сторя зло, понеже животът ми беше днес скъпоценен пред очите ти; ето, безумие сторих и направих голяма погрешка. </p>
<p id="v22"><sup><small>22</small></sup>  А Давид в отговор рече: Ето царското копие; нека дойде един от момците да го вземе. </p>
<p id="v23"><sup><small>23</small></sup>  А Господ да въздаде на всеки според правдата му и верността му; защото Господ те предаде днес в ръката ми, но аз отказах да дигна ръката си против Господния помазаник. </p>
<p id="v24"><sup><small>24</small></sup>  Ето, прочее, както твоят живот бе днес много ценен пред моите очи, така и моят живот нека бъде много ценен пред очите на Господа, и Той да ме избави от всичките скърби. </p>
<p id="v25"><sup><small>25</small></sup>  Тогава Саул каза на Давида: Да си благословен, чадо мое, Давиде! ти непременно ще извършиш велики дела , и без друго ще надделееш. И така, Давид отиде в пътя си; а Саул се върна на мястото си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/25">1 Царе - глава 25</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/27">1 Царе - глава 27</a></td>
      </tr>
    </tbody>
  </table>
</figure>
