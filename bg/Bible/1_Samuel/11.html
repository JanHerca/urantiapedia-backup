<!--
title: 1 Царе - глава 11
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Samuel/10">1 Царе - глава 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Samuel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Samuel/12">1 Царе - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това амонецът Наас възлезе та разположи стан против Явис-галаад; и всичките явиски мъже казаха на Нааса: Направи договор с нас, и ще ти слугуваме. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  И амонецът Наас из каза: С това условие ще направя договор с вас: да извъртя десните очи на всички ви; и ще положа това за позор върху целия Израил. </p>
<p id="v3"><sup><small>3</small></sup>  И явиските старейшини му казаха: Дай ни седем дена срок, за да пратим вестители по всичките предели на Израиля; и тогава, ако няма кой да ни избави, ще излезем към тебе. </p>
<p id="v4"><sup><small>4</small></sup>  И тъй вестителите дойдоха в Сауловия град Гавая та казаха тия думи на всеослушание пред людете; и всичките люде плакаха с висок глас. </p>
<p id="v5"><sup><small>5</small></sup>  А, ето, Саул идеше подир воловете от полето: и Саул рече: Какво е на людете та плачат? И съобщиха му думите на явиските мъже. </p>
<p id="v6"><sup><small>6</small></sup>  Тогава дойде Божият Дух със сила върху Саула, когато чу ония думи, и гневът му пламна твърде много. </p>
<p id="v7"><sup><small>7</small></sup>  И взе два вола, и като ги наряза на части прати ги по всичките предели на Израиля чрез вестители, за да кажат: Който не излезе подир Саула и подир Самуила, така ще се направи на воловете му. И страх от Господа обзе людете; и излязоха като един човек. </p>
<p id="v8"><sup><small>8</small></sup>  И като ги преброи у Везек, израилтяните бяха триста хиляди души, а Юдовите мъже тридесет хиляди души. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  И рекоха на вестителите, които бяха дошли: Така да кажете на явис-галаадските мъже, утре като припече слънцето, ще ви дойде избавление. А когато вестителите дойдоха и известиха на явиските мъже, те се зарадваха. </p>
<p id="v10"><sup><small>10</small></sup>  И явиските мъже рекоха на амонците : Утре ще излезем към вас, и вие ни направете всичко, що ви се вижда угодно. </p>
<p id="v11"><sup><small>11</small></sup>  И на утринта Саул раздели людете на три полка; и във време на утринната стража те навлязоха всред стана, и поразяваха амонците докато се стопли денят; и оцелелите от тях се разпиляха до толкоз, щото нито двама от тях не останаха заедно. </p>
<p id="v12"><sup><small>12</small></sup>  Тогава людете казаха на Самуила: Кой е онзи що рече: Саул ли ще се възцари над нас? Доведете тия мъже, за да ги избием. </p>
<p id="v13"><sup><small>13</small></sup>  Но Саул каза: Никой няма да бъде убит тоя ден; защото Господ днес извърши избавление в Израиля. </p>
<p id="v14"><sup><small>14</small></sup>  Тогава Самуил каза на людете: Дойдете да идем в Галгал и там да възобновим царството. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  И така, всичките люде отидоха в Галгал, и поставиха Саула Цар пред Господа там в Галгал; там и пожертвуваха примирителни жертви пред Господа; и Саул и всичките Израилеви мъже се развеселиха там твърде много. <sup id="cite4"><a href="#fn4">[4]</a></sup></p>
<h2>препратки</h2>
<div>
<ol>
  <li id="fn1"><a href="#cite1">↑</a> 11:1-11 <i>Саул побеждава амонитите</i>: <a href="/bg/The_Urantia_Book/97#p9_3">КУ 97:9.3</a>. </li>
  <li id="fn2"><a href="#cite2">↑</a> 11:8 <i>Числата са надути</i>: <a href="/bg/The_Urantia_Book/97#p9_3">КУ 97:9.3</a>. </li>
  <li id="fn3"><a href="#cite3">↑</a> 11:14-15 <i>Фактите са променени</i>: <a href="/bg/The_Urantia_Book/97#p9_4">КУ 97:9.4</a>. </li>
  <li id="fn4"><a href="#cite4">↑</a> 11:15 <i>Саул е направен цар от войски</i>: <a href="/bg/The_Urantia_Book/97#p9_3">КУ 97:9.3</a>. </li>
</ol>
</div>
