<!--
title: 1 Царе - глава 16
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/15">1 Царе - глава 15</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/17">1 Царе - глава 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Господ каза на Самуила: До кога ще плачеш за Саула, тъй като Аз съм го отхвърлил да не царува над Израиля? Напълни рога си с миро та иди; Аз те изпращам при витлеемеца Есей; защото Си промислих цар измежду неговите синове. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  А Самуил каза: Как да ида? ако чуе Саул, ще ме убие. И Господ каза: Вземи със себе си юница и речи: Дойдох да пожертвувам Господу; </p>
<p id="v3"><sup><small>3</small></sup>  и покани Есея на жертвата. Тогава Аз ще ти покажа какво да правиш; и ще Ми помажеш, когото ти посоча по име. </p>
<p id="v4"><sup><small>4</small></sup>  И Самуил стори каквото Господ каза, и дойде във Витлеем. А градските старейшини го посрещнаха разтреперани, и рекоха: С мир ли идеш? </p>
<p id="v5"><sup><small>5</small></sup>  И той рече: С мир. Ида да пожертвувам Господу; осветете се и дойдете с мене на жертвата. И той освети Есея и синовете му и ги покани на жертвата. </p>
<p id="v6"><sup><small>6</small></sup>  И като влизаха и видя Елиава, каза си: Несъмнено пред Господа е помазаникът му. </p>
<p id="v7"><sup><small>7</small></sup>  Но Господ каза на Самуила. Не гледай на лицето му, нито на високия му ръст, понеже съм го отхвърлил; защото не е както гледа човек, понеже човек гледа на лице, а Господ гледа на сърце. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Тогава Есей повика Авинадава та го направи да мине пред Самуила; а Самуил каза: И тогова не е избрал Господ. </p>
<p id="v9"><sup><small>9</small></sup>  Тогава Есей направи да мине Сама; а той каза: Нито тогова е избрал Господ. </p>
<p id="v10"><sup><small>10</small></sup>  И Есей направи да минат седемте му сина пред Самуила; но Самуил каза на Есея: Господ не е избрал тия. </p>
<p id="v11"><sup><small>11</small></sup>  Тогава Самуил рече на Есея: Присъствуват ли тук всичките ти чада? И той рече: Остава още най-младият; и, ето, пасе овцете. И Самуил каза на Есея: Прати да го доведат; защото няма да седнем около трапезата догде не дойде тук. </p>
<p id="v12"><sup><small>12</small></sup>  И прати та го доведоха. И той беше рус, с хубави очи, и красив на глед. И Господ каза: Стани, помажи го, защото той е. </p>
<p id="v13"><sup><small>13</small></sup>  Тогава Самуил взе рога с мирото та го помаза всред братята му; и Господният Дух дойде със сила на Давида от същия ден и после. Тогава Самуил стана та си отиде в Рама. </p>
<p id="v14"><sup><small>14</small></sup>  А Господният Дух беше се оттеглил от Саула, и зъл дух от Господа го смущаваше. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  И така, слугите на Саула му рекоха: Ето сега, зъл дух от Бога те смущава; </p>
<p id="v16"><sup><small>16</small></sup>  затова нека заповяда господарят ни на слугите си, които са пред тебе, да потърсят човек, който знае да свири на арфа; и когато злият дух от Бога е на тебе, той ще свири с ръката си, и ще ти стане добре. </p>
<p id="v17"><sup><small>17</small></sup>  И Саул каза на слугите си: Намерете ми човек, който свири добре, и доведете го при мене. </p>
<p id="v18"><sup><small>18</small></sup>  Тогава едно от момчетата проговори казвайки: Ето видях един от синовете на витлеемеца Есей, който знае да свири и е силен и храбър военен мъж, в слово разумен, и красив човек: и Господ е с него. </p>
<p id="v19"><sup><small>19</small></sup>  Тогава Саул проводи пратеници до Есея да рекат: Прати ми сина си Давида, който е с овците. </p>
<p id="v20"><sup><small>20</small></sup>  И тъй Есей взе осел натоварен с хляб, и мех вино, и едно яре, та го прати на Саула със сина си Давида. </p>
<p id="v21"><sup><small>21</small></sup>  И Давид дойде пре Саула, та застана пред него; и той го обикна много; и Давид му стана оръженосец. </p>
<p id="v22"><sup><small>22</small></sup>  И Саул прати да кажат на Есея: Нека стои Давид пред мене, моля, защото придоби моето благоволение. </p>
<p id="v23"><sup><small>23</small></sup>  И когато злият дух от Бога беше на Саула, Давид вземаше арфата и свиреше с ръката си; тогава Саул се освежаваше и ставаше му добре, и злият дух се оттеглюваше от него. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/15">1 Царе - глава 15</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/17">1 Царе - глава 17</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 16:1-13 <i>Версията на жреца за царската власт</i>: <a href="/bg/The_Urantia_Book/97#p9_8">КУ 97:9.8</a>. </li>
  <li id="fn2"><a href="#cite2">↑</a> 16:7 <i>Преценявайте мотивите, а не действията</i>: <a href="/bg/The_Urantia_Book/140#p6_4">КУ 140:6.4</a>.  <i>Не обръщай внимание на външния вид</i>: <a href="/bg/The_Urantia_Book/174#p0_2">КУ 174:0.2</a>. </li>
  <li id="fn3"><a href="#cite3">↑</a> 16:14-16 <i>Изпраща зли духове</i>: <a href="/bg/The_Urantia_Book/96#p7_6">КУ 96:7.6</a>. </li>
</ol>
</div>
