<!--
title: 1 Царе - глава 21
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/20">1 Царе - глава 20</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/22">1 Царе - глава 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Давид дойде в Ноб при свещеника Ахимелех; и Ахимелех посрещна Давида с трепет, като му каза: Защо си сам, и няма никой с тебе? </p>
<p id="v2"><sup><small>2</small></sup>  И Давид рече на свещеника Ахимелех: Царят ми възложи една работа и каза: Никой да не знае за тая работа, по която те изпращам, нито каквото съм ти заповядал; и определих на момците, еди-кое и еди-кое място. </p>
<p id="v3"><sup><small>3</small></sup>  А сега, що имаш на ръка? Дай в ръката ми пет хляба, или каквото се намира. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  И свещеникът отговори на Давида казвайки: Нямам на ръка ни един обикновен хляб, но има свещени хлябове, - ако момците са се въздържали поне то жени. </p>
<p id="v5"><sup><small>5</small></sup>  И Давид отговори на свещеника, като му каза: Наистина жените са били далеч от нас около тия три дена откак тръгнах; и съдовете на момците са чисти; и хлябът е някак си общ, още повече понеже друг хляб се освещава днес в съда. </p>
<p id="v6"><sup><small>6</small></sup>  И тъй свещеникът му даде осветените хлябове ; защото нямаше там друг хляб освен присъствените хлябове, които бяха дигнали от пред Господа, за да положат топли хлябове в деня, когато се дигнаха другите. </p>
<p id="v7"><sup><small>7</small></sup>  (А същия ден имаше там, задържан пред Господа, един от Сауловите слуги на име Доик, едомец, началник на Сауловите овчари) </p>
<p id="v8"><sup><small>8</small></sup>  Давид още каза на Ахимелеха: А нямаш ли тук на ръка някое копие или меч? защото не взех в ръката си ни меча си, ни оръжията си, понеже царевата работа беше спешна. </p>
<p id="v9"><sup><small>9</small></sup>  И рече свещеникът: Мечът на филистимеца Голиат, когото ти уби в долината Ила, ето, обвит е в кърпа зад ефода; ако искаш да го вземеш, вземи го, защото тук няма друг освен него. И рече Давид; Няма друг като него, дай ми го. </p>
<p id="v10"><sup><small>10</small></sup>  Така в оня ден Давид стана, та побягна от Саула, и отиде при гетския цар Анхус. </p>
<p id="v11"><sup><small>11</small></sup>  А слугите на Анхуса му казаха: Тоя Давид не е ли цар на земята? Не е ли той, за когото пееха ответно в хороигранията, като казваха: - Саул порази хилядите си, А Давид десетките си хиляди? </p>
<p id="v12"><sup><small>12</small></sup>  И Давид като пазеше тия думи в сърцето си си, много се уплаши от гетския цар Анхус. </p>
<p id="v13"><sup><small>13</small></sup>  Затова измени поведението си пред тях, като се престори на луд в ръцете им, и драскаше по вратите на портата, и оставяше лигите си да текат по брадата му. </p>
<p id="v14"><sup><small>14</small></sup>  Тогава Анхус каза на слугите си: Ето, виждате, че тоя човек е луд; тогава защо го доведохте при мене? </p>
<p id="v15"><sup><small>15</small></sup>  Малко ли са моите луди, та сте довели тогова да прави лудории пред мене? Ще влезе ли той в дома ми? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/20">1 Царе - глава 20</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/22">1 Царе - глава 22</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 21:3-6 <i>Давид яде хляб</i>: <a href="/bg/The_Urantia_Book/147#p6_4">КУ 147:6.4</a>. </li>
</ol>
</div>
