<!--
title: 1 Царе - глава 24
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/23">1 Царе - глава 23</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/25">1 Царе - глава 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това Давид излезе от там и седна в недостъпните места на Ен-гади; и като се върна Саул от преследването на филистимците, известиха му, казвайки: Ето, Давид е в пустинята Ен-Гади. </p>
<p id="v2"><sup><small>2</small></sup>  И тогава Саул взе три хиляди мъже избрани, измежду целия Израил, та отиде да търси Давида и мъжете му по скалите на дивите кози. </p>
<p id="v3"><sup><small>3</small></sup>  И дойде при кошарите на овците край пътя, гдето имаше пещера; там Саул влезе по нуждата си, а Давид и мъжете му седяха по-навътре в пещерата. </p>
<p id="v4"><sup><small>4</small></sup>  И мъжете на Давида му рекоха: Ето денят, за който Господ ти каза: Ето Аз ще предам неприятеля ти в ръката ти, и ще му сториш както ти се вижда за добро. Тогава Давид стана та отряза скришно полата на Сауловата мантия. </p>
<p id="v5"><sup><small>5</small></sup>  А по-после Давид се смути в сърцето си, за гдето отряза Сауловата пола. </p>
<p id="v6"><sup><small>6</small></sup>  И рече на мъжете си: Да ми не даде Господ да сторя това на господаря си, Господния помазаник, да дигна ръка против него; защото е Господният помазаник. </p>
<p id="v7"><sup><small>7</small></sup>  С тия думи Давид спря мъжете си, и не ги остави да се подигнат против Саула. А Саул стана от пещерата и отиде по пътя си. </p>
<p id="v8"><sup><small>8</small></sup>  После стана Давид та излезе из пещерата и извика подир Саула казвайки: Господарю мой, царю! И когато Саул погледна отдире си, Давид се наведе с лице до земята, та се поклони. </p>
<p id="v9"><sup><small>9</small></sup>  И Давид каза на Саула: Защо слушаш думите на човеци, които казват: Ето, Давид иска злото ти? </p>
<p id="v10"><sup><small>10</small></sup>  Ето, днес очите ти виждат как Господ те предаде в ръката ми тоя ден в пещерата: и едни рекоха да те убия; но аз те пожалих, защото рекох: Не ща да дигна ръка против господаря си, защото е Господният помазаник. </p>
<p id="v11"><sup><small>11</small></sup>  Виж още, отче мой, виж и полата на мантията ти в ръката ми; и от това, че отрязах полата на мантията ти, но не те убих, познай и виж, че няма ни злоба, ни престъпление в ръката ми, и че не съм съгрешил против тебе, при все че ти гониш живота ми, за да го отнемеш. </p>
<p id="v12"><sup><small>12</small></sup>  Господ нека съди между мене и тебе, и Господ нека ми въздаде за тебе: обаче моята ръка не ще се дигне против тебе. </p>
<p id="v13"><sup><small>13</small></sup>  Както казва поговорката на древните: От беззаконните произхожда беззаконие, но моята ръка не ще се дигне против тебе. </p>
<p id="v14"><sup><small>14</small></sup>  Подир кого е излязъл Израилевият цар? Кого преследваш ти? Подир умряло куче, подир една бълха. </p>
<p id="v15"><sup><small>15</small></sup>  Господ, нека, бъде съдия и нека съди между мене и тебе, нека види, нека се застъпи за делото ми, и нека ме избави от ръката ти. </p>
<p id="v16"><sup><small>16</small></sup>  И като изговори Давид тия думи на Саула, рече Саул: Това твоят глас ли е, чадо мое Давиде? И Саул плака с висок глас. </p>
<p id="v17"><sup><small>17</small></sup>  И рече на Давида: Ти си по-праведен от мене, защото ти ми въздаде добро, а аз ти въздадох зло. </p>
<p id="v18"><sup><small>18</small></sup>  И ти показа днес, че си ми сторил добро, защото, когато Господ бе ме предал в ръцете ти, ти не ме уби. </p>
<p id="v19"><sup><small>19</small></sup>  Понеже кой, като намери неприятеля си, би го оставил да си отиде по пътя невредим? Господ, прочее, да ти въздаде добро за това, което ти ми направи днес. </p>
<p id="v20"><sup><small>20</small></sup>  И сега, ето, познавам че наистина ти ще станеш цар, и че Израилевото царство ще се утвърди в твоята ръка. </p>
<p id="v21"><sup><small>21</small></sup>  Сега, прочее, закълни ми се в Господа, че няма да изтребиш потомството ми след мене, и че няма да погребеш името ми от бащиния ми дом. </p>
<p id="v22"><sup><small>22</small></sup>  И Давид се закле на Саула. Тогава Саул си отиде у дома си, а Давид и мъжете му се изкачиха на твърдото място. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/23">1 Царе - глава 23</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/25">1 Царе - глава 25</a></td>
      </tr>
    </tbody>
  </table>
</figure>
