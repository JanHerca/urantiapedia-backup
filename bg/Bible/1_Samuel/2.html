<!--
title: 1 Царе - глава 2
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/1">1 Царе - глава 1</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/3">1 Царе - глава 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Анна се помоли, като казваше:- Развесели се сърцето ми в Господа; Въздигна се рога ми чрез Господа; Разшириха се устата ми срещу неприятелите ми, Защото се развеселих в спасението Ти. </p>
<p id="v2"><sup><small>2</small></sup>  Няма свет какъвто е Господ; Защото няма друг освен Тебе, Нито канара като нашия Бог. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Не продължавайте да говорите горделиво; Да не излезе високомерие из устата ви; Защото Господ е Бог на знания, И от него се претеглят делата. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Лъковете на силните се строшиха; И немощните се препасаха със сила. </p>
<p id="v5"><sup><small>5</small></sup>  Ситите се пазариха за хляб; А гладните престанаха да гладуват . Ей, и не плодната роди седем, А многодетната изнемощя. </p>
<p id="v6"><sup><small>6</small></sup>  Господ умъртвява, и съживява; Сваля в ада, и възвежда. </p>
<p id="v7"><sup><small>7</small></sup>  Господ осиромашава човека , и обогатява; Смирява човека , и въздига. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Въздига бедния от пръстта, И възвишава сиромаха от бунището, За да ги направи да седнат между князете, И да наследят славен престол; Защото стълбовете на земята са на Господа, Който и постави на тях вселената. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ще пази нозете на светиите Си; А нечестивите ще погинат в тъмнината; Понеже със сила не ще надделее човек. </p>
<p id="v10"><sup><small>10</small></sup>  Противниците на Господа ще се сломят; Ще гръмне от небето против тях; Господ ще съди краищата на земята, И ще даде сила на царя Си, И ще въздигне рога на помазаника Си. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Тогава Елкана си отида у дома си в Рама. А детето слугуваше Господу пред свещеника Илия. </p>
<p id="v12"><sup><small>12</small></sup>  А Илиевите синове бяха лоши човеци, които не познаваха Господа. </p>
<p id="v13"><sup><small>13</small></sup>  Тия свещеници постъпваха към людете така: когато някой принасяше жертва, като се вареше месото, слугата на свещеника дохождаше с тризъбна вилица в ръка </p>
<p id="v14"><sup><small>14</small></sup>  и забождаше я в тенджерата или в котела, или в котлето, или в гърнето; и каквото издигаше вилицата, свещеникът го вземаше за себе си. Така постъпваха в Сило с всичките израилтяни, които дохождаха там. </p>
<p id="v15"><sup><small>15</small></sup>  Даже и преди да изгорят тлъстината, слугата на свещеника дохождаше та казваше на човека, който принасяше жертвата: Дай на свещеника месото за печене, защото няма да приеме от тебе варено месо, но сурово. </p>
<p id="v16"><sup><small>16</small></sup>  И ако човекът му речеше: Нека изгорят първо тлъстината, и сетне си вземи колкото желае душата ти, тогава казваше: Не, но сега ще дадеш, и ако не, ще взема на сила. </p>
<p id="v17"><sup><small>17</small></sup>  Така грехът на тия младежи беше твърде голям пред Господа; защото човеците се отвращаваха от Господната жертва. </p>
<p id="v18"><sup><small>18</small></sup>  А Самуил слугуваше пред Господа, дете препасано с ленен ефод. </p>
<p id="v19"><sup><small>19</small></sup>  И майка му правеше за него горна дрешка та му донасяше всяка година, когато дохождаше с мъжа си, за да принесе годишната жертва. </p>
<p id="v20"><sup><small>20</small></sup>  И Илий благослови Елкана и жена му, като каза: Господ да ти даде рожба от тая жена вместо заема, който дадохте на Господа. И те отидоха на мястото си. </p>
<p id="v21"><sup><small>21</small></sup>  И Господ посети Анна; и тя зачна и роди три сина и две дъщери. А детето Самуил растеше пред Господа. </p>
<p id="v22"><sup><small>22</small></sup>  А като беше Илий много стар, чу всичко, що прави синовете му на целия Израил, и как лежали с жените, които слугували при входа на шатъра за срещане. </p>
<p id="v23"><sup><small>23</small></sup>  И той им рече: Защо правите такива работи? понеже слушам лоши работи за вас от всички тия люде. </p>
<p id="v24"><sup><small>24</small></sup>  Недейте, чада мои; защото не е добър слухът, който чувам; вие правите Господните люде да стават престъпници. </p>
<p id="v25"><sup><small>25</small></sup>  Ако сгреши човек на човека ще стане моление Богу за него; но ако съгреши някой Господу, кой ще се моли за него? Но те не послушаха гласа на баща си, защото Господ щеше да ги погуби. </p>
<p id="v26"><sup><small>26</small></sup>  А детето Самуил растеше и придобиваше благоволението и на Господа и на човеците. </p>
<p id="v27"><sup><small>27</small></sup>  Тогава дойде един Божий човек при Илия та му рече: Така казва Господ: Не съм ли Се открил явно на бащиния ти дом когато те бяха в Египет у Фараоновия дом? </p>
<p id="v28"><sup><small>28</small></sup>  И не съм ли избрал него измежду всичките Израилеви племена за Мой свещеник, за да принесе жертвата на олтара Ми, да гори темян и да носи ефод пред Мене? И не съм ли дал на бащиния ти дом всичките приноси чрез огън от израилтяните? </p>
<p id="v29"><sup><small>29</small></sup>  Защо, прочее, ритате жертвата Ми и приноса Ми, който съм заповядал да принасят в жилището Ми, и почитат синовете си повече от Мене, за да се гоите с по-доброто от всичките приноси на людете Ми Израиля? </p>
<p id="v30"><sup><small>30</small></sup>  Затова Господ Израилевият Бог каза: Аз наистина думах, че твоят дом и домът на баща ти ще да ходят пред Мене до века; но сега Господ каза: Далеч от Мене! защото ония, които славят Мене, тях ще прославя Аз, а ония, които Ме презират, ще бъдат презрени. </p>
<p id="v31"><sup><small>31</small></sup>  Ето, идат дните, когато ще пресека мишцата на бащиния ти дом, така щото да няма старец в дома ти. </p>
<p id="v32"><sup><small>32</small></sup>  И според всичките блага, които ще се дадат на Израиля, в жилището Ми ще видиш утеснение; и не ще има старец в дома ти до века. </p>
<p id="v33"><sup><small>33</small></sup>  И оня от твоите, когото не отсека от олтара Си, ще бъде за изнуряване на очите ти и за огорчаване на душата ти; и всичките внуци на дома ти ще умират в средна възраст. </p>
<p id="v34"><sup><small>34</small></sup>  И това, което ще дойде върху двамата ти сина, върху Офния и Финееса, ще ти бъде знамение: в един ден и двамата ще умрат. </p>
<p id="v35"><sup><small>35</small></sup>  И Аз ще си въздигна верен свещеник, който ще постъпва според това, което е в сърцето Ми и в душата Ми; и ще съградя непоколебим дом; и той ще ходи пред помазаника Ми до века. </p>
<p id="v36"><sup><small>36</small></sup>  А всеки, който остане в твоя дом, ще дохожда да му се кланя за малко пари и за един хляб, и ще казва: Назначи ме, моля, на някоя от свещеническите служби, за да ям едно късче хляб. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/1">1 Царе - глава 1</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/3">1 Царе - глава 3</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 2:2 <i>Част 1: Никой не е свят като Господ</i>: <a href="/bg/The_Urantia_Book/97#p1_7">КУ 97:1.7</a>.  <i>Един Бог</i>: <a href="/bg/The_Urantia_Book/92#p5_8">КУ 92:5.8</a>.  <i>Един Бог</i>: <a href="/bg/The_Urantia_Book/92#p6_6">КУ 92:6.6</a>.  <i>Един е Бог и няма друг освен Него</i>: <a href="/bg/The_Urantia_Book/131#p2_2">КУ 131:2.2</a>.  <i>Господ е един Бог</i>: <a href="/bg/The_Urantia_Book/96#p5_5">КУ 96:5.5</a>.  <i>Един Бог</i>: <a href="/bg/The_Urantia_Book/131#p10_2">КУ 131:10.2</a>.  <i>Няма Бог до теб</i>: <a href="/bg/The_Urantia_Book/1#p0_1">КУ 1:0.1</a>.  <i>Господ, нашият Бог, е един Бог</i>: <a href="/bg/The_Urantia_Book/10#p7_1">КУ 10:7.1</a>.  <i>Един Бог</i>: <a href="/bg/The_Urantia_Book/45#p4_8">КУ 45:4.8</a>.  <i>Бог е един</i>: <a href="/bg/The_Urantia_Book/56#p4_4">КУ 56:4.4</a>.  <i>Господ Бог е един</i>: <a href="/bg/The_Urantia_Book/1#p7_6">КУ 1:7.6</a>. </li>
  <li id="fn2"><a href="#cite2">↑</a> 2:3 <i>Част 1: Бог на знанието</i>: <a href="/bg/The_Urantia_Book/97#p1_8">КУ 97:1.8</a>. </li>
  <li id="fn3"><a href="#cite3">↑</a> 2:7-8 <i>Господ обогатява и обеднява</i>: <a href="/bg/The_Urantia_Book/97#p1_6">КУ 97:1.6</a>. </li>
  <li id="fn4"><a href="#cite4">↑</a> 2:8 <i>Стълбовете на земята са Господни</i>: <a href="/bg/The_Urantia_Book/97#p1_3">КУ 97:1.3</a>. </li>
  <li id="fn5"><a href="#cite5">↑</a> 2:10 <i>Съдия на цялата земя</i>: <a href="/bg/The_Urantia_Book/128#p1_10">КУ 128:1.10</a>.  <i>Част 2: Осъждай краищата на земята</i>: <a href="/bg/The_Urantia_Book/97#p1_8">КУ 97:1.8</a>. </li>
</ol>
</div>
