<!--
title: 1 Царе - глава 1
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/2">1 Царе - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Имаше един човек от Раматаим-софим, от Ефремовата хълмиста земя, на име Елкана, син Ероамов, син Елиуев, син Тоуев, син на Суфа ефратец. </p>
<p id="v2"><sup><small>2</small></sup>  Той имаше две жени; името на едната бе Анна, а името на другата Фенина. И Фенина имаше деца, а Анна нямаше деца. </p>
<p id="v3"><sup><small>3</small></sup>  Тоя човек отиваше от града си всяка година, за да се поклони и да принесе жертва на Господа на Силите в Сило, гдето двамата Илиеви синове, Офний и Финеес бяха свещеници пред Господа. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  И една година , когато настъпи денят, в който Елкана принесе жертва, той даде дялове на жена си Фенина; на всичките й синове, и на дъщерите й; </p>
<p id="v5"><sup><small>5</small></sup>  а на Анна даде двоен дял, защото обичаше Анна. Но Господ беше заключил утробата й. </p>
<p id="v6"><sup><small>6</small></sup>  А съперницата й я дразнеше много, за да я направи тъжи, загдето Господ беше затворил утробата й. </p>
<p id="v7"><sup><small>7</small></sup>  (Така ставаше всяка година; колкото пъти отиваше в Господния дом, така Фенина я дразнеше; а тя плачеше и не ядеше). </p>
<p id="v8"><sup><small>8</small></sup>  Но мъжът й Елкана й каза: Анно, защо плачеш? защо не ядеш? и защо е нажалено сърцето ти? Не съм ли ти аз по-желателен от десет сина? </p>
<p id="v9"><sup><small>9</small></sup>  А като ядоха в Сило и като пиха, Анна стана. (А свещеникът Илий седеше на стол близо при стълба на вратата при Господния храм). </p>
<p id="v10"><sup><small>10</small></sup>  Тя, прочее, преогорчена в духа си, се молеше Господу, и плачеше твърде много. </p>
<p id="v11"><sup><small>11</small></sup>  А направи обрек, казвайки: Господи на Силите, ако наистина погледнеш благосклонно към скръбта на слугинята Си, и ме спомниш, и не забравиш слугинята Си, но дадеш на слугинята Си мъжко дете, то ще го дам Господу за през всичките дни на живота му, и бръснач няма да мине през главата му. </p>
<p id="v12"><sup><small>12</small></sup>  А като продължаваше да се моли пред Господа, Илий забелязваше устата й. </p>
<p id="v13"><sup><small>13</small></sup>  Защото Анна говореше в сърцето си; само устните й мърдаха, а гласът и не се чуваше; затова, на Илия се стори, че беше пияна. </p>
<p id="v14"><sup><small>14</small></sup>  За туй Илий й рече: До кога ще си пияна? Остави се от това твое вино. </p>
<p id="v15"><sup><small>15</small></sup>  А Анна в отговор рече: Не, господарю мой, аз съм жена преоскърбена в духа си; нито вино, нито спиртно питие съм пила, но излях душата си пред Господа. </p>
<p id="v16"><sup><small>16</small></sup>  Не считай слугинята си за лоша жена; защото от голямото си оплакване от скръбта си съм говорила до сега. </p>
<p id="v17"><sup><small>17</small></sup>  Тогава Илий в отговор рече: Иди с мир; и Израилевият Бог нека изпълни прошението, което си отправила към Него. </p>
<p id="v18"><sup><small>18</small></sup>  И тя рече: Дано слугинята ти придобие благоволението ти. Тогава жената отиде по пътя си, и яде, и лицето й не беше скръбно . </p>
<p id="v19"><sup><small>19</small></sup>  И като станаха рано сутринта, та се поклониха пред Господа, върнаха се та отидоха в дома си в Рама. И Елкана позна жена си Анна, и Господ я спомни. </p>
<p id="v20"><sup><small>20</small></sup>  И когато се изпълни времето, откак Анна зачна, роди син; и нарече го Самуил; защото, каза : От Господа го изпросих. </p>
<p id="v21"><sup><small>21</small></sup>  И Елкана с целия си дом отиде за да принесе Господу годишната жертва и обрека си. </p>
<p id="v22"><sup><small>22</small></sup>  Но Анна не отиде, защото рече на мъжа си: Не ще да отида докато не се отбие детето; тогава ще го занеса, за да се яви пред Господа и да живее там за винаги. </p>
<p id="v23"><sup><small>23</small></sup>  И мъжът й Елкана й рече: Стори каквото ти се вижда добро; седи докато го отбиеш; само Господ да утвърди словото Си! И тъй, жената седеше и доеше сина си докато го отби. </p>
<p id="v24"><sup><small>24</small></sup>  И когато го отби, заведе го със себе си, заедно с един тригодишен юнец, и с една ефа брашно, и с един мех вино, и донесе го в Господния дом в Сило. А детето беше малко. </p>
<p id="v25"><sup><small>25</small></sup>  И като заклаха юнеца, донесоха детето при Илия. </p>
<p id="v26"><sup><small>26</small></sup>  И Анна рече: О, господарю мой, заклевам се в живота на душата ти, господарю мой, аз съм жената, която бе застанала тук близо при тебе, та се молеше Господу. </p>
<p id="v27"><sup><small>27</small></sup>  За това дете се молех: и Господ ми изпълни прошението, което отправих към Него. </p>
<p id="v28"><sup><small>28</small></sup>  Затова и аз го доведох на Господа; през всичките дни на живота си ще бъде посветен на Господа. И той се поклони там на Господа. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/2">1 Царе - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:3 <i>Господ на войнствата</i>: <a href="/bg/The_Urantia_Book/96#p1_9">КУ 96:1.9</a>. </li>
  <li id="fn2"><a href="#cite2">↑</a> 1:3,11 <i>Вече не е Господ на войнствата</i>: <a href="/bg/The_Urantia_Book/194#p3_11">КУ 194:3.11</a>. </li>
</ol>
</div>
