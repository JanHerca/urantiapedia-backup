<!--
title: 1 Царе - глава 7
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Samuel/6">1 Царе - глава 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Samuel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Samuel/8">1 Царе - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава кириатиаримските мъже дойдоха та дигнаха Господния ковчег, и донесоха го в Авинадавовата къща на хълма; и осветиха сина му Елеазара, за да пази Господния ковчег. </p>
<p id="v2"><sup><small>2</small></sup>  И то деня, когато ковчегът бе положен в Кириатиарим, мина се много време - двадесет години; и целият Израилев дом въздишаше за Господа. </p>
<p id="v3"><sup><small>3</small></sup>  И Самуил говори на целия Израилев дом, казвайки: Ако се обръщате от все сърце към Господа, махнете отсред себе си чуждите богове и астартите, та пригответе сърцата си за Господа и само Нему служете; и Той ще ви избави от ръката на филистимците. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Тогава израилтяните махнаха ваалимите и астартите та служеха само на Господа. </p>
<p id="v5"><sup><small>5</small></sup>  После Самуил каза: Съберете целия Израил в Масфа, и ще се помоля за вас Господу. </p>
<p id="v6"><sup><small>6</small></sup>  И тъй събраха се в Масфа, и наляха вода, която изляха пред Господа, и постиха през оня ден, и рекоха там: Съгрешихме на Господа. И Самуил съдеше израилтяните в Масфа. </p>
<p id="v7"><sup><small>7</small></sup>  А като чуха филистимците, че израилтяните се събрали в Масфа, филистимските началници излязоха против Израиля. Като чуха това израилтяните уплашиха се от филистимците. </p>
<p id="v8"><sup><small>8</small></sup>  И израилтяните рекоха на Самуила: Не преставай да викаш за нас към Господа нашия Бог, за да ни избави от ръката на филистимците. </p>
<p id="v9"><sup><small>9</small></sup>  За това, Самуил взе едно млечниче агне, та го принесе цяло всеизгаряне Господу; и Самуил извика към Господа за Израиля, и Господ го послуша; </p>
<p id="v10"><sup><small>10</small></sup>  защото, когато принасяше Самуил всеизгарянето, понеже филистимците се приближиха да се бият с Израиля, в същия ден Господ гръмна със силен гръм върху филистимците и ги смути; и те бяха поразени пред Израиля. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Израилевите мъже излязоха от Масфа, та гониха филистимците, и поразиха ги до под Вет-хар. </p>
<p id="v12"><sup><small>12</small></sup>  Тогава Самуил взе един камък та го постави между Масфа и Сен, и нарече го Евен-езер, като казваше: До тука ни помогна Господ. </p>
<p id="v13"><sup><small>13</small></sup>  Така филистимците бяха покорени и не дойдоха вече в Израилевите предели; и Господната ръка беше против филистимците през всичките дни на Самуила. </p>
<p id="v14"><sup><small>14</small></sup>  И градовете, които филистимците бяха превзели от Израиля, бяха повърнати на Израиля, от Акарон до Гет; и Израил освободи техните околности от ръката на филистимците. А между Израиля и аморейците имаше мир. </p>
<p id="v15"><sup><small>15</small></sup>  И Самуил съдеше Израиля през всичките дни на живота си. </p>
<p id="v16"><sup><small>16</small></sup>  И всяка година той отиваше да обикаля Ветил, Галгал и Масфа, и съдеше Израиля във всички тия места; </p>
<p id="v17"><sup><small>17</small></sup>  а после се връщаше в Рама, защото домът му беше там, па и там съдеше Израиля. Там издигна и олтар на Господа. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 7:3 <i>Покаяние за прошка (Стар завет)</i>: <a href="/bg/The_Urantia_Book/159#p5_13">КУ 159:5.13</a>. </li>
  <li id="fn2"><a href="#cite2">↑</a> 7:3-4 <i>Конкуриращи се „богове“ Астарот</i>: <a href="/bg/The_Urantia_Book/95#p1_3">КУ 95:1.3</a>.  <i>Ашторет</i>: <a href="/bg/The_Urantia_Book/95#p1_7">КУ 95:1.7</a>.  <i>Груб и готов</i>: <a href="/bg/The_Urantia_Book/97#p1_3">КУ 97:1.3</a>. </li>
  <li id="fn3"><a href="#cite3">↑</a> 7:10 <i>Гръм</i>: <a href="/bg/The_Urantia_Book/85#p4_3">КУ 85:4.3</a>. </li>
</ol>
</div>
