<!--
title: 1 Царе - глава 20
description: 
published: true
date: 2023-11-8T20:7:31Z
tags: bible, bible—1 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/1_Samuel/19">
          <span class="mdi mdi-arrow-left-drop-circle"></span><span class="pl-2">1 Царе - глава 19</span>
        </a>
        </td>
        <td>
        <a href="/bg/Bible/1_Samuel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/1_Samuel/21">
          <span class="pr-2">1 Царе - глава 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Давид побягна от Навиот у Рама, та дойде и рече на Ионатана: Що съм сторил? Каква е неправдата ми? и какъв е грехът ми пред баща ти, та иска живота ми? </p>
<p id="v2"><sup><small>2</small></sup>  А той каза: Не дай, Боже! ти няма да умреш; ето баща ми не върши нищо, ни голямо ни малко, без да ми яви; и защо би скрил баща ми това нещо от мене? Не е така. </p>
<p id="v3"><sup><small>3</small></sup>  Обаче Давид се закле и рече: Баща ти знае добре, че аз съм придобил твоето благоволение, затова си казва: да не знае това Ионатан, за да се не наскърби, но заклевам се в живота на Господа и в живота на душата ти, само една крачка има между мене и смъртта. </p>
<p id="v4"><sup><small>4</small></sup>  Тогава Ионатан каза на Давида: Каквото поиска душата ти, аз ще сторя за тебе. </p>
<p id="v5"><sup><small>5</small></sup>  И Давид каза на Ионатана: Ето, утре е новолуние, когато съм длъжен да седя с царя на ядене; но позволи ми да ида да се крия на полето до вечерта на третия ден. </p>
<p id="v6"><sup><small>6</small></sup>  Ако баща ти забележи, че ме няма, тогава кажи: Давид настоятелно поиска позволение от мене да отиде бърже в града си Витлеем, защото там става годишната жертва за цялото му семейство. </p>
<p id="v7"><sup><small>7</small></sup>  Ако рече така: Добре, тогава слугата ти ще има мир; но ако се разгневи много, да знаеш, че злото е решено от него. </p>
<p id="v8"><sup><small>8</small></sup>  И тъй, покажи милост към слугата си; защото ти си въвел слугата си в завет Господен със себе си. Но ако има неправда в мене, убий ме сам ти; защото да ме водиш при баща си? </p>
<p id="v9"><sup><small>9</small></sup>  И рече Ионатан: Да ти не стане това никога; защото, ако бих узнал наистина, че от баща ми е решено да дойде зло върху тебе, нямаше ли да ти го известя? </p>
<p id="v10"><sup><small>10</small></sup>  Тогава Давид рече на Ионатана: Кой ще ми извести, ако ти отговори баща ти сърдито? </p>
<p id="v11"><sup><small>11</small></sup>  А Ионатан рече на Давида: Дойди, да излезем на полето. И тъй, двамата излязоха на полето. </p>
<p id="v12"><sup><small>12</small></sup>  И Ионатан каза на Давида: Господ Израилевият Бог да бъде свидетел ако, като изпитам баща си, утре около тоя час, или на третия ден, и, ето, има нещо добро за Давида, не изпратя тогава до тебе да ти го известя. </p>
<p id="v13"><sup><small>13</small></sup>  Така да направи Господ на Ионатана, да! и повече да притури, ако, в случай, че баща ми е решил да ти стори зло, не ти известя това, и не те отпратя, за да отидеш с мир; и Господ да бъде с тебе, както е бил с баща ми! </p>
<p id="v14"><sup><small>14</small></sup>  И не само докато съм жив показвай към мене милост Господна, </p>
<p id="v15"><sup><small>15</small></sup>  но и като умра, до века не отсичай милостта си от дома ми, даже и тогава, когато Господ ще е изтребил от лицето на земята всички от Давидовите неприятели. </p>
<p id="v16"><sup><small>16</small></sup>  И така, Ионатан направи завет с Давидовия дом; и рече : Господ да изиска това чрез Давидовите неприятели! </p>
<p id="v17"><sup><small>17</small></sup>  И Ионатан накара Давида да се закълне още веднъж, поради любовта, която имаше към него; защото го обичаше, както обичаше собствената си душа. </p>
<p id="v18"><sup><small>18</small></sup>  Тогава Ионатан му каза: Утре е новолуние; и ще видят, че те няма, защото твоето място ще бъде празно. </p>
<p id="v19"><sup><small>19</small></sup>  Като престоиш три дена, слез по-скоро и дойди на мястото, дето беше се скрил в деня, когато разисквахме оная работа, и седни при скалата Езил. </p>
<p id="v20"><sup><small>20</small></sup>  И аз ще изстрелям три стрели в страната й, като че стрелям в прицел; </p>
<p id="v21"><sup><small>21</small></sup>  и, ето, ще пратя момчето и ще му кажа: Иди намери стрелите. Ако река нарочно на момчето: Ето стрелите са отсам тебе, вземи ги: тогава ти дойди, защото има мир за тебе, и няма никаква беда - заклевам се за това в живота на Господа. </p>
<p id="v22"><sup><small>22</small></sup>  Но ако река на момчето така: Ето, стрелите са оттатък тебе, тогава иди в пътя си, защото Господ те е отпратил. </p>
<p id="v23"><sup><small>23</small></sup>  А относно работата, която аз и ти сме говорили, ето, Господ да бъде свидетел между мене и тебе до века. </p>
<p id="v24"><sup><small>24</small></sup>  И тъй, Давид се скри на полето; и когато дойде новолунието, царят седна на трапезата да яде. </p>
<p id="v25"><sup><small>25</small></sup>  И като седна царят на мястото си, както винаги, на едно място при стената, Ионатан стана, и Авенир седна при Саула, а Давидовото място беше празно. </p>
<p id="v26"><sup><small>26</small></sup>  Саул, обаче, не каза нищо през оня ден, защото си каза: Ще му се е случило нещо, та не е чист; без друго ще е нечист. </p>
<p id="v27"><sup><small>27</small></sup>  А на следния ден, вторият на месеца, Давидовото място пак беше празно; затова Саул рече на сина си Ионатана: Защо Есеевият син не дойде да яде ни вчера, ни днес? </p>
<p id="v28"><sup><small>28</small></sup>  И Ионатан отговори на Саула: Давид настоятелно поиска позволение от мене да отиде във Витлеем, като каза: </p>
<p id="v29"><sup><small>29</small></sup>  Пусни ме, моля, защото семейството ни има жертва в града, и брат ми ми заръча да ида; сега, прочее, ако съм придобил твоето благоволение, позволи ми, моля, да отида и да видя братята си. Затова не дойде на царската трапеза. </p>
<p id="v30"><sup><small>30</small></sup>  Тогава гневът на Саула пламна против Ионатана, и той му каза: Развратени и отстъпни сине, не зная ли, че ти си избрал Есеевия син за срам на тебе и за срам на майчината ти голота? </p>
<p id="v31"><sup><small>31</small></sup>  Защото, докато Есеевият син живее на земята, ни ти, ни царството ти, ще се утвърди. Затова прати сега та го доведи при мене, защото непременно ще умре. </p>
<p id="v32"><sup><small>32</small></sup>  А Ионатан отговори на баща си Саула като му каза: Защо да се убие? що е сторил? </p>
<p id="v33"><sup><small>33</small></sup>  А Саул хвърли копието на него, за да го удари, от което Ионатан разбра, че баща му беше решил да убие Давида. </p>
<p id="v34"><sup><small>34</small></sup>  И така Ионатан стана от трапезата разярен от гняв, и не яде никаква храна втория ден на месеца; защото беше наскърбен за Давида, понеже баща му го беше опозорил. </p>
<p id="v35"><sup><small>35</small></sup>  И на утринта Ионатан излезе на полето, на мястото, което беше определил с Давида, и водеше със себе си едно малко момче. </p>
<p id="v36"><sup><small>36</small></sup>  И рече на момчето си: Тичай, намери стрелите, които ще изстрелям. И като тичаше момчето, той изстреля една стрела по-нататък от него. </p>
<p id="v37"><sup><small>37</small></sup>  И когато дойде момчето на мястото, гдето беше стрелата, която Ионатан изстреля, Ионатан викна след момчето казвайки: Не е ли стрелата по-нататък от тебе? </p>
<p id="v38"><sup><small>38</small></sup>  И Ионатан извика след момчето: Скоро побързай, не стой. И Ионатановото момче, като събра стрелите, дойде при господаря си. </p>
<p id="v39"><sup><small>39</small></sup>  Но момчето не знаеше нищо; само Ионатан и Давид знаеха работата. </p>
<p id="v40"><sup><small>40</small></sup>  Тогава Ионатан даде оръжията си на момчето, което му слугуваше , и му каза: Иди занеси ги в града. </p>
<p id="v41"><sup><small>41</small></sup>  А щом отиде момчето. Давид стана от едно място към юг, и като падна с лицето си на земята, поклони се три пъти; и целуваха се един друг и плакаха и двамата - а Давид твърде много </p>
<p id="v42"><sup><small>42</small></sup>  И Ионатан каза на Давида: Иди с мир, както се заклехме ние двамата в Господното име, като казахме: Господ да бъде свидетел между мене и тебе, и между моето потомство и твоето потомство до века! И Давид стана та си отиде; а Ионатан влезе в града. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/1_Samuel/19">
          <span class="mdi mdi-arrow-left-drop-circle"></span><span class="pl-2">1 Царе - глава 19</span>
        </a>
        </td>
        <td>
        <a href="/bg/Bible/1_Samuel/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/1_Samuel/21">
          <span class="pr-2">1 Царе - глава 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
