<!--
title: 1 Царе - глава 8
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Samuel/7">1 Царе - глава 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Samuel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Samuel/9">1 Царе - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Самуил, когато остаря, постави синовете си съдии над Израиля. </p>
<p id="v2"><sup><small>2</small></sup>  Името на първородния му беше Иоил, а името на втория му Авия; те бяха съдии във Вир-савее. </p>
<p id="v3"><sup><small>3</small></sup>  Но синовете му не ходеха в неговите пътища, но се отклониха та отиваха след сребролюбието, и вземаха подкуп, и извръщаха правосъдието. </p>
<p id="v4"><sup><small>4</small></sup>  Тогава всичките Израилеви старейшини се събраха, та дойдоха при Самуил в Рама и му рекоха: </p>
<p id="v5"><sup><small>5</small></sup>  Ето, ти остаря, и синовете ти не ходят в твоите пътища; постави ни, прочее, цар, който да ни съди, както е у всичките народи. </p>
<p id="v6"><sup><small>6</small></sup>  Обаче на Самуила не бе угодно гдето рекоха: Дай ни цар, който да ни съди. И Самуил се помоли на Господа. </p>
<p id="v7"><sup><small>7</small></sup>  А Господ каза на Самуила: Послушай гласа на людете за всичко, що ти говорят, защото не отхвърлиха тебе, но Мене отхвърлиха, за да не царувам над тях. </p>
<p id="v8"><sup><small>8</small></sup>  Според всичките дела, които те са вършили от деня, когато съм ги извел от Египет дори до тоя ден, като са Ме оставили и са служили на други богове, така правят и на тебе. </p>
<p id="v9"><sup><small>9</small></sup>  Сега, прочее, слушай гласа им, обаче тържествено протестирай пред тях, и покажи им как ще постъпва царят, който ще царува над тях. </p>
<p id="v10"><sup><small>10</small></sup>  Самуил, прочее, каза всичките Господни думи на людете, които искаха цар от него. </p>
<p id="v11"><sup><small>11</small></sup>  Каза още: Така ще постъпва царят, който ще се възцари над вас; ще взема синовете ви и ще ги определя за колесниците си, и да му бъдат конници, и за да тичат пред колесницата му. </p>
<p id="v12"><sup><small>12</small></sup>  И ще си ги назначава хилядници и петдесетници, и ще ги поставя да работят земята му, да жънат жетвата му, и да правят военните му оръжия и приборите за колесниците му. </p>
<p id="v13"><sup><small>13</small></sup>  Ще взема и дъщерите ви за мироварици и готвачки и хлебарки. </p>
<p id="v14"><sup><small>14</small></sup>  И ще взема по-добрите от нивите ви, лозята ви и маслините ви и ще ги дава на слугите си. </p>
<p id="v15"><sup><small>15</small></sup>  Ще взема и десетък от посевите ви и от лозята ви и ще ги дава на скопците си и на слугите си. </p>
<p id="v16"><sup><small>16</small></sup>  И ще взема слугите ви, слугините ви, по-добрите момчета, и ослите ви и ще ги употребява в своите работи. </p>
<p id="v17"><sup><small>17</small></sup>  Ще взема десетък от стадата ви; и вие ще му бъдете слуги. </p>
<p id="v18"><sup><small>18</small></sup>  В оня ден ще викате поради церя си, когото ще сте си избрали; но Господ няма да ви послуша в оня ден. </p>
<p id="v19"><sup><small>19</small></sup>  Обаче, людете не искаха да послушат Самуиловия глас, а рекоха: Не, но цар нека има над нас, </p>
<p id="v20"><sup><small>20</small></sup>  за да бъдем и ние както всичките народи, и нашият цар да ни служи, и да ни предвожда, и да воюва в боевете ни. </p>
<p id="v21"><sup><small>21</small></sup>  И Самуил, като изслуша всичките думи на людете, каза ги в ушите на Господа. </p>
<p id="v22"><sup><small>22</small></sup>  А Господ каза на Самуила: Послушай гласа им и постави им цар. Тогава Самуил каза на Израилевите мъже: Идете всеки в града си. </p>
