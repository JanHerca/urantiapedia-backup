<!--
title: 1 Царе - глава 12
description: 
published: true
date: 2022-10-6T9:45:13Z
tags: bible, bible—1 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/11">1 Царе - глава 11</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/13">1 Царе - глава 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Самуил каза на целия Израил: Ето, послушах гласа ви за всичко, що ми казахте, и поставих цар над вас. </p>
<p id="v2"><sup><small>2</small></sup>  И сега, ето, царят ви предвожда; а аз съм стар и белокос, и, ето, синовете ми са с вас; и обходата ми от младостта ми до днес е пред вас. </p>
<p id="v3"><sup><small>3</small></sup>  Ето ме: свидетелствувайте против мене пред Господа и пред помазаника Му - Кому съм взел вола? или кому съм взел осела? или кого съм онеправдал? кого съм притеснил? или из ръката на кого съм взел подкуп, за да ослепя очите си с него, та да ви го върна? </p>
<p id="v4"><sup><small>4</small></sup>  А те рекоха: Не си ни онеправдал, нито си ни притеснил, нито се взел нещо от ръката на някого. </p>
<p id="v5"><sup><small>5</small></sup>  И рече им: Свидетел ви е Господ, свидетел е и Неговият помазаник Днес, че не намерихте нищо в ръката ми. И те отговориха: Свидетел е. </p>
<p id="v6"><sup><small>6</small></sup>  И рече Самуил на людете: Господ е, Който постави Моисея и Аарона и изведе бащите ви от Египетската земя. </p>
<p id="v7"><sup><small>7</small></sup>  Сега, прочее, застанете, за да разсъждавам с вас пред Господа за всичките справедливи дела, които Господ направи вам и на бащите ви. </p>
<p id="v8"><sup><small>8</small></sup>  Когато Яков дойде в Египет, и бащите ви извикаха към Господа, тогава Господ прати Моисея и Арона, които изведоха бащите ви из Египет и заселиха ги на това място. </p>
<p id="v9"><sup><small>9</small></sup>  Те обаче забравиха Господа своя Бог; затова ги предаде в ръката на Сисара, асорския военачалник, в ръката на филистимците и в ръката на моавския цар, които воюваха против тях. </p>
<p id="v10"><sup><small>10</small></sup>  Тогава те извикаха към Господа, казвайки: Съгрешихме, понеже оставихме Господа та служихме на ваалимите и на астартите; но сега избави ни от ръката на неприятелите ни, и ще Ти служим. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  И Господ изпрати Ероваала, Водана, Ефтая и Самуила та ви избави от ръката на неприятелите ви от всякъде; и вие живеехте в безопасност. </p>
<p id="v12"><sup><small>12</small></sup>  Но когато видяхте, че Наас, царят на амонците, дойде против вас, рекохте ми: Не, но цар да царува над нас, - когато Господ вашият Бог ви беше цар. </p>
<p id="v13"><sup><small>13</small></sup>  Сега, прочее, ето царят, когото избрахте, когато искахте! и, ето Господ постави цар над вас. </p>
<p id="v14"><sup><small>14</small></sup>  Ако се боите от Господа и Му служите, и слушате гласът Му, и не въставате против Господното повеление, и следвате Господа вашия Бог, както вие, така и царят, който царува над вас, добре ; </p>
<p id="v15"><sup><small>15</small></sup>  но, ако не слушате Господния глас, а въставате против Господното повеление, тогава Господната ръка ще бъде против, вас, както беше против бащите ви. </p>
<p id="v16"><sup><small>16</small></sup>  Сега, прочее, застанете та вижте това велико дело, което Господ ще направи пред очите ви. </p>
<p id="v17"><sup><small>17</small></sup>  Не е ли днес жетва на пшеницата? Ще призова Господа; и Той ще прати гръмове и дъжд, за да познаете и видите, че злото, което направихте, като си поискахте цар, е голямо пред Господа. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Тогава Самуил призова Господа; и Господ прати гръмове и дъжд през същия ден; и всичките люде се уплашиха твърде много от Господа и от Самуила. </p>
<p id="v19"><sup><small>19</small></sup>  И всичките люде казаха на Самуила: Помоли се за слугите си на Господа твоя Бог, за да не измрем; защото върху всичките си грехове притурихме и това зло, да искаме за себе си цар. </p>
<p id="v20"><sup><small>20</small></sup>  И Самуил каза на людете: Не бойте се; вие наистина сторихте всичко това зло; но да се не отклоните та да не следвате Господа, а служете Господу от все сърце; </p>
<p id="v21"><sup><small>21</small></sup>  и да се не отклоните, защото тогава ще идете след суетностите, които не могат да ползват, или да избавят, понеже са суетни. </p>
<p id="v22"><sup><small>22</small></sup>  Защото Господ няма да остави людете Си заради великото Си Име, понеже Господ благоволи да ви направи Свои люде. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  А колкото за мене, да не даде Бог да съгреша на Господа, като престана да се моля за вас! но ще ви уча добрия и правия път. </p>
<p id="v24"><sup><small>24</small></sup>  Само бойте се от Господа, и служете Му искрено от все сърце; защото помислете колко велики дела извърши Той за вас. </p>
<p id="v25"><sup><small>25</small></sup>  Но ако следвате да струвате зло, това и вие и царят ви ще погинете. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/11">1 Царе - глава 11</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/13">1 Царе - глава 13</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 12:10 <i>Конкурентни „богове“ Баал, Ашторот</i>: <a href="/bg/The_Urantia_Book/95#p1_3">КУ 95:1.3</a>.  <i>Ашторет</i>: <a href="/bg/The_Urantia_Book/95#p1_7">КУ 95:1.7</a>. </li>
  <li id="fn2"><a href="#cite2">↑</a> 12:17-18 <i>Нежелан дъжд</i>: <a href="/bg/The_Urantia_Book/85#p4_3">КУ 85:4.3</a>. </li>
  <li id="fn3"><a href="#cite3">↑</a> 12:22 <i>Той няма да ни изостави</i>: <a href="/bg/The_Urantia_Book/3#p1_4">КУ 3:1.4</a>.  <i>Господ няма да изостави хората</i>: <a href="/bg/The_Urantia_Book/97#p1_5">КУ 97:1.5</a>. </li>
</ol>
</div>
