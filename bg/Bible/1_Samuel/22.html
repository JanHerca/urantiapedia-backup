<!--
title: 1 Царе - глава 22
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/21">1 Царе - глава 21</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/23">1 Царе - глава 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Давид излезе от там, та избяга в пещерата Одолам; и братята му и целият му бащин дом, когато чуха, слязоха там при него. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  И всички, които бяха в утеснение, и всички длъжници, и всички огорчени се събраха при него, и той им стана началник; и така, с него имаше около четиристотин мъже. </p>
<p id="v3"><sup><small>3</small></sup>  И от там Давид отиде в Масфа моавска, та рече на моавския цар: Нека дойдат, моля, баща ми и майка ми при вас, докато узная какво ще стори Бог с мене. </p>
<p id="v4"><sup><small>4</small></sup>  И доведе ги пред моавския цар, та живяха с него през цялото време, докато Давид беше в крепостта. </p>
<p id="v5"><sup><small>5</small></sup>  А пророк Гад каза на Давида: Не оставай в крепостта; излез, та иди в Юдовата земя, Тогава Давид отиде и влезе в дъбравата Арет. </p>
<p id="v6"><sup><small>6</small></sup>  А като чу Саул, че Давид и мъжете, които бяха с него, се явили (в което време Саул седеше в Гавая под дъба в Рама, с копието си в ръка, и всичките му слуги стояха около него), </p>
<p id="v7"><sup><small>7</small></sup>  тогава Саул каза на слугите си, които стояха около него: Чуйте сега, вениаминци; Есеевият син ще даде ли на всички ви хилядници и стотници, </p>
<p id="v8"><sup><small>8</small></sup>  та вие всички да направите заговор против мене, и да няма кой да ми открие, че син ми е направил завет с Есеевия син, и да няма ни един от вас да го боли сърцето за мене, или да ми открие, че син ми е подигнал слугата ми против мене, да постави засада, както днес? </p>
<p id="v9"><sup><small>9</small></sup>  Тогава едомецът Доик, който стоеше при Сауловите слуги, проговори, казвайки: Видях Есеевият син, че дойде в Ноб при Ахимелеха Ахитововия син, </p>
<p id="v10"><sup><small>10</small></sup>  който се допита до Господа за него и му даде храна, даде му и меча на филистимеца Голиат. </p>
<p id="v11"><sup><small>11</small></sup>  Тогава царят прати да повикат свещеника Ахимелеха, Ахитововия син и целият му бащин дом, свещениците, които бяха в Ноб; и те всички дойдоха при царя. </p>
<p id="v12"><sup><small>12</small></sup>  И рече Саул: Слушай сега, сине Ахитовов. А той отговори: Ето ме, господарю мой. </p>
<p id="v13"><sup><small>13</small></sup>  И рече му Саул: Защо заговорихте против мене, ти и Есеевият син, та си му дал хляб и меч и си се допитал до Бога за него, за да се подигне против мене и да постави засада, както днес? </p>
<p id="v14"><sup><small>14</small></sup>  А Ахимелех в отговор рече на царя: А кой между всичките ти слуги е тъй верен както Давида, който е зет на царя, и има свободен вход при тебе и който е почитан в дома ти? </p>
<p id="v15"><sup><small>15</small></sup>  Днес ли съм почнал да се допитвам до Бога за него? Далеч от мене! Нека не приписва царят нищо на слугата си, нито на целия ми бащин дом; защото слугата ти не знае нищо за всичко това, ни малко ни много. </p>
<p id="v16"><sup><small>16</small></sup>  Но рече царят: Непременно ще умреш, Ахимелехе, ти и целият ти бащин дом. </p>
<p id="v17"><sup><small>17</small></sup>  И царят заповяда на стражата, който стоеше около него: Обърнете се та убийте Господните свещеници, понеже са знаели, че той бягал, а не ми известиха. Но царевите слуги отказаха да дигнат ръцете си, за да нападнат Господните свещеници. </p>
<p id="v18"><sup><small>18</small></sup>  Тогава царят каза на Доика: Обърни се ти, та нападни свещениците. И едомецът Доик се обърна, нападна свещениците, и уби същия ден осемдесет и пет мъже, които носеха ленен ефод. </p>
<p id="v19"><sup><small>19</small></sup>  И Ноб, града на свещениците порази с острото на ножа; мъже и жени, деца и бозайничета, говеда, осли и овци порази с острието на ножа. </p>
<p id="v20"><sup><small>20</small></sup>  Но един от синовете на Ахимелеха Ахитововия син, не име Авиатар, си избави, та побягна при Давида. </p>
<p id="v21"><sup><small>21</small></sup>  И Авиатар извести на Давида, че Саул изби Господните свещеници. </p>
<p id="v22"><sup><small>22</small></sup>  И Давид каза на Авиатара: Оня ден, когато едомецът Доик беше там, знаех, че непременно щеше да яви работата на Саула. Аз станах причина за смъртта на всички човеци от бащиния ти дом. </p>
<p id="v23"><sup><small>23</small></sup>  Остани с мене, но бой се; защото, който иска моя живот, онзи е който иска и твоя; но заедно с мене ти ще бъдеш в безопасност. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/21">1 Царе - глава 21</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/23">1 Царе - глава 23</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 22:1-2 <i>армията на Давид</i>: <a href="/bg/The_Urantia_Book/97#p9_5">КУ 97:9.5</a>. </li>
</ol>
</div>
