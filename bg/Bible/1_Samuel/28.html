<!--
title: 1 Царе - глава 28
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/27">1 Царе - глава 27</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/29">1 Царе - глава 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В тия дни филистимците събраха войските си за война, за да воюват против Израиля. И Анхус каза на Давида: Знай положително, че ще отидеш с мене в множеството, ти и мъжете ти. </p>
<p id="v2"><sup><small>2</small></sup>  И Давид рече на Анхуса: Ти наистина ще познаеш какво може слугата ти да извърши. А Анхус каза на Давида: Затова ще те направя пазач на главата ми за всегда. </p>
<p id="v3"><sup><small>3</small></sup>  А Самуил беше умрял, и целият Израил беше го оплакал и беше го погребал в града му Рама. А Саул беше отстранил от земята запитвачите на зли духове и врачовете. </p>
<p id="v4"><sup><small>4</small></sup>  И тъй, филистимците се събраха и дойдоха та разположиха стана си в Сунам; също и Саул събра целият Израил, и разположиха стана си в Гелвуе. </p>
<p id="v5"><sup><small>5</small></sup>  А Саул, когато видя стана на филистимците, уплаши се, и сърцето му се разтрепера твърде много. </p>
<p id="v6"><sup><small>6</small></sup>  И Саул се допита до Господа; но Господ не му отговори, нито чрез сънища, нито чрез Урима, нито чрез пророци. </p>
<p id="v7"><sup><small>7</small></sup>  Тогава Саул каза на слугите си: Потърсете ми някоя запитвачка на зли духове, за да ида при нея и да направя допитване чрез нея. И слугите му му рекоха: Ето, има в Ендор една запитвачка на зли духове. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  И така, Саул се предреши като облече други дрехи, и отиде, той и двама мъже с него, та дойдоха при жената през нощта; и Саул й рече: Почародействувай ми, моля, чрез запитване зли духове, и възведи ми, когото ти кажа. </p>
<p id="v9"><sup><small>9</small></sup>  А жената му каза: Ето, ти знаеш що направи Саул, как изтреби от земята запитвачите на зли духове и врачовете; тогава защо впримчваш живота ми та да ме умъртвят? </p>
<p id="v10"><sup><small>10</small></sup>  Но Саул й се закле в Господа, казвайки: Заклевам се в живота на Господа, няма да ти се случи нищо зло за това. </p>
<p id="v11"><sup><small>11</small></sup>  Тогава жената рече: Кого да ти възведа? А той каза: Самуила ми възведи. </p>
<p id="v12"><sup><small>12</small></sup>  И когато жената видя Самуила, извика със силен глас; и жената говори на Саула и рече: Защо ме измами? Ти си Саул. </p>
<p id="v13"><sup><small>13</small></sup>  И рече и царят: Не бой се; но ти какво видя? И жената каза на Саула: Видях един бог който възлизаше из земята. </p>
<p id="v14"><sup><small>14</small></sup>  И рече й: Какъв е изгледът му? А тя рече: Един старец възлиза, и е обвит с мантия. И Саул позна, че това беше Самуил, и наведе се с лицето си до земята та се поклони. </p>
<p id="v15"><sup><small>15</small></sup>  И Самуил каза на Саула: Защо ме обезпокои, като ме направи да възляза? И Саул отговори: Намирам се в голямо утеснение, защото филистимците воюват против мене, а Бог се е отдалечил от мене, и не ми отговаря вече нито чрез пророци, нито чрез сънища; затова повиках тебе да ми явиш що да правя. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Тогава Самуил рече: А защо се допитваш до мене, като Господ се е отдалечил от тебе и ти е станал неприятел? </p>
<p id="v17"><sup><small>17</small></sup>  Ето, Господ си извърши, според както бе говорил чрез мене; защото Господ откъсна царството от твоята ръка и го даде на ближния ти Давида. </p>
<p id="v18"><sup><small>18</small></sup>  Понеже ти не се покори на гласа на Господа, като не извърши върху Амалика според големия Му гняв, затова Господ ти направи това нещо днес. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  При това, Господ ще предаде Израиля с тебе в ръката на филистимците; и утре ти и синовете ти ще бъдете при мене; и Господ ще предаде множеството на израилтяните в ръката на филистимците. </p>
<p id="v20"><sup><small>20</small></sup>  Тогава Саул изведнъж падна цял прострян на земята, защото се уплаши много от Самуиловите думи; нямаше сила в него, понеже не бе вкусил храна през целия ден и през цялата нощ. </p>
<p id="v21"><sup><small>21</small></sup>  А жената дойде при Саула, и като видя, че беше много разтревожен, каза му: Ето, слугинята ти послуша гласа ти; турих живота си в опасност, и покорих се на думите, които ми говори. </p>
<p id="v22"><sup><small>22</small></sup>  Сега, прочее, послушай и ти, моля, гласа на слугинята си, и нека сложа малко хляб пред тебе, та яж, за да имаш сила, когато отидеш на път. </p>
<p id="v23"><sup><small>23</small></sup>  Но той отказа, като думаше: Не ще ям. Слугите му, обаче, и жената го принудиха, та послуша думите им; и стана от земята та седна на леглото. </p>
<p id="v24"><sup><small>24</small></sup>  А жената имаше в къщата угоено теле, и побърза та го закла; и взе брашно та замеси и изпече от него безквасни пити; </p>
<p id="v25"><sup><small>25</small></sup>  и го донесе пред Саула и пред слугите му, та ядоха. Тогава те станаха та си отидоха през същата нощ. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/27">1 Царе - глава 27</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/29">1 Царе - глава 29</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 28:7-19 <i>Шаманки</i>: <a href="/bg/The_Urantia_Book/90#p2_5">КУ 90:2.5</a>. </li>
  <li id="fn2"><a href="#cite2">↑</a> 28:7-25 <i>Вещицата от Ендор</i>: <a href="/bg/The_Urantia_Book/146#p7_1">КУ 146:7.1</a>. </li>
  <li id="fn3"><a href="#cite3">↑</a> 28:15 <i>Бог „говори“ в сънищата</i>: <a href="/bg/The_Urantia_Book/86#p5_7">КУ 86:5.7</a>. </li>
  <li id="fn4"><a href="#cite4">↑</a> 28:18 <i>Ритуални грешки</i>: <a href="/bg/The_Urantia_Book/97#p9_6">КУ 97:9.6</a>. </li>
</ol>
</div>
