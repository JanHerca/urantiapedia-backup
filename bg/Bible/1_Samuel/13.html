<!--
title: 1 Царе - глава 13
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/12">1 Царе - глава 12</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/14">1 Царе - глава 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  До това време Саул беше царувал една година; а като царува две години над Израиля, </p>
<p id="v2"><sup><small>2</small></sup>  Саул си избра три хиляди мъже от Израиля, от които две хиляди бяха със Саула в Михмас и в хълма Ветил, а хиляда бяха с Ионатан в Гавая Вениаминова; а останалата част от людете изпрати, всеки в шатъра му. </p>
<p id="v3"><sup><small>3</small></sup>  И Ионатан порази филистимския гарнизон, който беше в Гава и филистимците чуха. </p>
<p id="v4"><sup><small>4</small></sup>  И така, целият Израил чу да говорят, бе Саул поразил филистимския гарнизон, и че Израил станал омразен на филистимците. И людете се събраха в Галгал да следват Саула. </p>
<p id="v5"><sup><small>5</small></sup>  А филистимците се събраха да се бият с Израиля, тридесет хиляди колесници и шест хиляди конници и люде по множество, като пясъка край морския бряг; и възлязоха та разположиха стан в Михмас, на изток от Ветавен. </p>
<p id="v6"><sup><small>6</small></sup>  Когато Израилевите мъже видяха, че бяха поставени на тясно, (защото людете бяха на тясно), тогова людете се скриха в пещерите, в гъсталаците, в скалите, в канарите и в рововете. </p>
<p id="v7"><sup><small>7</small></sup>  И някои от евреите преминаха Иордан към Гадовата и Галаадската земя. А колкото за Саула, той беше още в Галгал; и всичките люде вървяха подир него с трепет. </p>
<p id="v8"><sup><small>8</small></sup>  И чака седем дена, според определеното от Самуила време; а понеже Самуил не беше дошъл в Галгал, и людете се разпръсваха от него, </p>
<p id="v9"><sup><small>9</small></sup>  затова рече Саул: Донесете тука при мене всеизгарянето и примирителните приноси. И той принесе всеизгарянето. </p>
<p id="v10"><sup><small>10</small></sup>  И щом свърши принасянето на всеизгарянето, ето, Самуил дойде; и Саул излезе да го посрещне и да го поздрави. </p>
<p id="v11"><sup><small>11</small></sup>  А Самуил каза: Що стори ти? И Саул рече: Понеже видях, че людете се разпръсваха от мана, и че ти не дойде на определеното време, а филистимците се събраха в Михмас, </p>
<p id="v12"><sup><small>12</small></sup>  затова си рекох, сега филистимците ще нападнат върху мене в Галгал, а пък аз не съм отправил молба към Господа; и тъй, дръзнах та принесох всеизгарянето. </p>
<p id="v13"><sup><small>13</small></sup>  И Самуил каза на Саула: Безумие си сторил ти, гдето не опази повелението, което Господ твоят Бог ти заповяда; защото Господ щеше сега да утвърди царството ти над Израиля до века. </p>
<p id="v14"><sup><small>14</small></sup>  Но сега царството ти няма да трае; Господ си потърси човек според сърцето Си, и него определи да бъде княз над людете Му, понеже ти не опази онова, което Господ ти заповяда. </p>
<p id="v15"><sup><small>15</small></sup>  Тогава Самуил стана та отиде от Галгал в Гавая Вениаминова. А Саул преброи людете, които се намираха с него; и те бяха около шестотин мъже. </p>
<p id="v16"><sup><small>16</small></sup>  Саул и син му Ионатан и людете, които се намираха с тях, седяха в Гавая Вениаминова; а филистимците бяха разположили стан в Михмас. </p>
<p id="v17"><sup><small>17</small></sup>  И от филистимския стан излязоха три чети грабители; една чета се отправи по пътя за Офра към земята Согал; </p>
<p id="v18"><sup><small>18</small></sup>  друга чета се отправи по пътя за Веторон; а друга чета се отправи по пътя за околността, който гледа към долината Севоим къде пустинята. </p>
<p id="v19"><sup><small>19</small></sup>  А в цялата Израилева земя не се намираше ковач, защото филистимците рекоха: Да не би евреите да си направят мечове или копия, </p>
<p id="v20"><sup><small>20</small></sup>  но всичките израилтяни слизаха при филистимците, за да наклепят всеки търнокопа си, палешника си, брадвата си и мотиката си. </p>
<p id="v21"><sup><small>21</small></sup>  Обаче, имаха пила за търнокопите, палешниците, тризъбците и брадвите, и за да острят остените. </p>
<p id="v22"><sup><small>22</small></sup>  Затова, в деня на боя не се намираше нито нож, ни копие в ръката на някого от людете, които бяха със Саула и Ионатана; в Саула, обаче, и в сина му Ионатана намериха се. </p>
<p id="v23"><sup><small>23</small></sup>  А филистимския гарнизон излезе към прохода Михмас. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/12">1 Царе - глава 12</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/14">1 Царе - глава 14</a></td>
      </tr>
    </tbody>
  </table>
</figure>
