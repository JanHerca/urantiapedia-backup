<!--
title: 1 Царе - глава 10
description: 
published: true
date: 2022-10-6T9:45:13Z
tags: bible, bible—1 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/9">1 Царе - глава 9</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/11">1 Царе - глава 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Самуил взе съда с миро та го изля на главата му, целуна го и каза: Не помаза ли те Господ за княз над наследството Си? </p>
<p id="v2"><sup><small>2</small></sup>  Като си заминеш днес от мене, ще намериш двама човека близо при Рахилиния гроб, във Вениаминовата земя у Селса; и те ще ти рекат: Намериха се ослиците, които ти отиде да търсиш; и, ето, баща ти престана да се грижи за ослиците, та много скърби за вас, като казва: Какво да правя за сина си? </p>
<p id="v3"><sup><small>3</small></sup>  И като идеш по-нататък, от там ще дойдеш до дъба на Тавор, и там ще те посрещнат трима човека, които отиват към Бога във Ветил, от които един носи три ярета, а друг носи три хляба, а друг носи мех с вино; </p>
<p id="v4"><sup><small>4</small></sup>  и те ще те поздравят и ще ти дадат две хляба, които да приемеш от ръцете им. </p>
<p id="v5"><sup><small>5</small></sup>  После ще стигнеш до Божия хълм, гдето е филистимският гарнизон; и като стигнеш там, в града, ще срещнеш дружина пророци, слизащи от високото място, предшествувани от псалтир, тъпанче, свирка и китара, и те пророкуващи. </p>
<p id="v6"><sup><small>6</small></sup>  Тогава ще дойде Господният Дух върху тебе, та ще пророкуваш заедно с тях, и ще се промениш в друг човек. </p>
<p id="v7"><sup><small>7</small></sup>  А когато тия знамения дойдат на тебе, прави каквото случаят позволява; защото Бог е с тебе. </p>
<p id="v8"><sup><small>8</small></sup>  После слез ти пред мене в Галгал; и, ето, аз ще сляза при тебе, за да принеса всеизгаряния и да пожертвувам примирителни жертви; чакай седем дена, докато дойда при тебе и ти кажа що да сториш. </p>
<p id="v9"><sup><small>9</small></sup>  И когато обърна гърба си да си замине от Самуила, Бог му даде друго сърце; и всички ония знамения се сбъднаха в същия ден. </p>
<p id="v10"><sup><small>10</small></sup>  Като дойдоха там на хълма, ето, дружина пророци ги посрещнаха: и Божият Дух дойде със сила върху него, и той пророкува между тях. </p>
<p id="v11"><sup><small>11</small></sup>  И като видяха всички, които го познаваха по-напред, че, ето, пророкуваше между пророците, тогава людете казваха едни на други: Що е станало с Кисовия син? и Саул ли е между пророците? </p>
<p id="v12"><sup><small>12</small></sup>  А един от ония, които бяха от там, проговори казвайки: Но кой е техният баща? От това стана поговорка: И Саул ли е между пророците? </p>
<p id="v13"><sup><small>13</small></sup>  И като свърши пророкуването си, дойде на високото място. </p>
<p id="v14"><sup><small>14</small></sup>  И стриката на Саула рече на него и на слугата му: Къде ходите? И той каза: Да търсим ослите; и когато видяхме, че ги няма, отидохме при Самуила. </p>
<p id="v15"><sup><small>15</small></sup>  И Сауловият стрика рече: Я ми кажи що ви рече Самуил. </p>
<p id="v16"><sup><small>16</small></sup>  И Саул рече на стрика си: Каза ни положително, че ослиците се намериха. Но не му яви това, което Самуил беше казал за царството. </p>
<p id="v17"><sup><small>17</small></sup>  След това Самуил събра людете при Господа в Масфа </p>
<p id="v18"><sup><small>18</small></sup>  и рече на израилтяните: Така говори Господ Израилевият Бог: Аз изведох Израиля из Египет, и ви избавих от ръката на египтяните и от ръката на всичките царства, които ви притесняваха. </p>
<p id="v19"><sup><small>19</small></sup>  А вие днес отхвърлихте вашия Бог, Който сам ви избави от всичките ви бедствия и скърби, и рекохте Му: Непременно да поставиш цар над нас. Сега, прочее, застанете пред Господа според племената си и според хилядите си. </p>
<p id="v20"><sup><small>20</small></sup>  И когато Самуил накара да се приближат всичките Израилеви племена, хвана се с жребие Вениаминовото племе. </p>
<p id="v21"><sup><small>21</small></sup>  И като накара да се приближи Вениаминовото племе според семействата си, хвана се семейството на Матри; и хвана го се Кисовият син Саул, но като го потърсиха, той не се намери. </p>
<p id="v22"><sup><small>22</small></sup>  Затова, допитаха се пак до Господа: Човекът дошъл ли е вече тук? И Господ отговори: Ето, той се е скрил между вещите. </p>
<p id="v23"><sup><small>23</small></sup>  Тогава се завтекоха та го взеха от там; и като застана между людете, беше по-висок от всичките люде от рамената си и нагоре. </p>
<p id="v24"><sup><small>24</small></sup>  Тогава Самуил каза на всичките люде: Виждате ли онзи, когото Господ избра, че няма подобен на него между всичките люде? И всичките люде извикаха, казвайки: Да живее царят! </p>
<p id="v25"><sup><small>25</small></sup>  После Самуил съобщи на людете как ще се реди царството, и като го написа в книга, положи я пред Господа. Тогава Самуил разпусна всичките люде, всеки у дома му. </p>
<p id="v26"><sup><small>26</small></sup>  Също и Самуил отиде у дома си в Гавая, и с него отиде един полк силни мъже, до чиито сърца Бог беше се докоснал. </p>
<p id="v27"><sup><small>27</small></sup>  Но някои лоши човеци рекоха: Как ще ни избави той? И презираха го, и не му принасяха дарове; а той се правеше на глух. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/9">1 Царе - глава 9</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/11">1 Царе - глава 11</a></td>
      </tr>
    </tbody>
  </table>
</figure>
