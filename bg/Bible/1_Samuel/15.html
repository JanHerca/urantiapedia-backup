<!--
title: 1 Царе - глава 15
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/14">1 Царе - глава 14</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/16">1 Царе - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това Самуил каза на Саула: Господ ме изпрати да те помажа цар над людете Му, над Израиля; сега, прочее, послушай гласа на Господните думи. </p>
<p id="v2"><sup><small>2</small></sup>  Така казва Господ на Силите: Забелязал съм онова, което стори Амалик на Израиля, как му се възпротиви на пътя, когато идеше от Египет. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Иди сега та порази Амалика, обречи на изтребление всичко, що има, и не го пожали; но избий мъж и жена, дете и бозайниче, говедо и овца, камила и осел. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Прочее, Саул повика людете та ги преброи в Телаам и бяха двеста хиляди пешаци израилтяни и десет хиляди Юдови мъже. </p>
<p id="v5"><sup><small>5</small></sup>  И Саул дойде до един амаликов град и постави засада в долината. </p>
<p id="v6"><sup><small>6</small></sup>  А Саул каза на кенейците: Идете, оттеглете се, слезте отсред амаличаните, за да не ви изтребя с тях: защото вие постъпвахте с благост към всичките израилтяни, когато идеха от Египет. И така, кенейците се оттеглиха отсред амаличаните. </p>
<p id="v7"><sup><small>7</small></sup>  И Саул порази амаличаните от Евила до прохода на Сур, срещу Египет. </p>
<p id="v8"><sup><small>8</small></sup>  И хвана жив амаличкия цар Агар, а изтреби всичките люде с острото на ножа. </p>
<p id="v9"><sup><small>9</small></sup>  Саул, обаче, и людете пощадиха Агага, и по-добрите от овците и от говедата и то угоените, и агнетата и всичко, което беше добро, и не искаха да ги обрекат на изтребление; но всичко, което беше изхабено и нямаше стойност, него изтребиха. </p>
<p id="v10"><sup><small>10</small></sup>  Тогава Господното слово дойде към Самуила и каза: </p>
<p id="v11"><sup><small>11</small></sup>  Разкаях се, гдето поставих Саул цар, понеже той се отвърна от да Ме следва, и не извърши повеленията Ми. А това нещо възмути Самуила, и той викаше към Господа цялата нощ. </p>
<p id="v12"><sup><small>12</small></sup>  И на утринта, като стана Самуил рано, за да посрещне Саула, известиха на Самуила казвайки: Саул дойде в Кармил, и, ето, като си издигна паметник, обърна се та замина и слезе в Галгал. </p>
<p id="v13"><sup><small>13</small></sup>  И когато Самуил дойде при Саула, Саул му каза: Благословен да си от Господа! изпълних Господната заповед. </p>
<p id="v14"><sup><small>14</small></sup>  Но Самуил каза: Що значи тогава това блеене на овци в ушите ми?, и тоя рев на говеда, що слушам? </p>
<p id="v15"><sup><small>15</small></sup>  И Саул отговори: От амаличаните ги докараха; защото людете пощадиха по-добрите от овците и от говедата, за да пожертвуват на Господа твоя Бог; а другите обрекохме на изтребление. </p>
<p id="v16"><sup><small>16</small></sup>  Тогава Самуил каза на Саула: Почакай, и ще ти известя какво ми говори Господ нощес. А той му рече:Казвай. </p>
<p id="v17"><sup><small>17</small></sup>  И рече Самуил: Когато ти беше малък пред собствените си очи, не стана ли глава на Израилевите племена? Господ те помаза цар над Израиля, </p>
<p id="v18"><sup><small>18</small></sup>  и Господ те изпрати на път и рече: Иди та изтреби грешните амаличаните и воювай против тях догде се довършат. </p>
<p id="v19"><sup><small>19</small></sup>  Защо, прочее, не послуша ти Господния глас, но се нахвърли на користите, та стори това зло пред Господа? </p>
<p id="v20"><sup><small>20</small></sup>  А Саул каза на Самуила: Да! послушах Господния глас, и отидох в пътя, който Господ ме изпрати, и доведох амаличкия цар Агаг, а амаличаните обрекох на изтребление. </p>
<p id="v21"><sup><small>21</small></sup>  Но людете взеха от користите овци и говеда, по-добрите от обречените неща, за да пожертвуват на Господа твоя Бог в Галгал. </p>
<p id="v22"><sup><small>22</small></sup>  И рече Самуил: Всеизгарянията и жертвите угодни ли са тъй Господу, както слушането на Господния глас? Ето, послушанието е по-приемливо от жертвата, и покорността - от тлъстината на овни. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Защото непокорността е като греха на чародейството, и упорството като нечестието и идолопоклонството. Понеже ти отхвърли словото на Господа, то и Той отхвърли тебе да не си цар. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Тогава Саул каза на Самуила: Съгреших; защото престъпих Господното повеление и твоите думи, понеже се убоях от людете и послушах техния глас. </p>
<p id="v25"><sup><small>25</small></sup>  Сега, прочее, прости, моля, съгрешението ми, и върни се с мене, за да се поклоня Господу. </p>
<p id="v26"><sup><small>26</small></sup>  А Самуил каза на Саула: Няма да се върна с тебе, защото ти отхвърли Господното слово, и Господ отхвърли тебе, да не бъдеш цар над Израиля. </p>
<p id="v27"><sup><small>27</small></sup>  И като се обърна Самуил да си отиде, той хвана полата на мантията му, и тя се раздра. </p>
<p id="v28"><sup><small>28</small></sup>  И рече му Самуил: Господ откъсна днес Израилевото царство от тебе и го даде на един твой ближен, който е по-добър от тебе. </p>
<p id="v29"><sup><small>29</small></sup>  Па и Силният Израилев няма да излъже, нито да се разкае; защото Той не е човек та да се разкайва. <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  А той каза: Съгреших; но сега стори ми чест, моля пред старейшините на людете ми и пред Израиля, и върни се с мене, за да се поклоня на Господа твоя Бог. </p>
<p id="v31"><sup><small>31</small></sup>  И тъй, Самуил се върна и отиде след Саула; и Саул се поклони на Господа. </p>
<p id="v32"><sup><small>32</small></sup>  Тогава рече Самуил: Доведете ми тук амаличкия цар Агаг. И Агаг дойде при него весело, защото си казваше: Непременно горчивината на смъртта ще е преминала. <sup id="cite7"><a href="#fn7">[7]</a></sup></p>
<p id="v33"><sup><small>33</small></sup>  А Самуил рече: Както мечът ти е обезчадил жени, така и твоята майка ще се обезчади между жените. И Самуил съсече Агага пред Господа в Галгал. </p>
<p id="v34"><sup><small>34</small></sup>  Тогава Самуил си отиде в Рама, а Саул отиде у дома си в Гавая Саулова. </p>
<p id="v35"><sup><small>35</small></sup>  И Самуил не видя вече Саула до деня на смъртта си; обаче Самуил плачеше за Саула. И Господ се разкая, за гдето беше поставил Саула цар над Израиля. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/14">1 Царе - глава 14</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/16">1 Царе - глава 16</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 15:2-3 <i>В името на Господ Бог на Израел</i>: <a href="/bg/The_Urantia_Book/70#p1_15">КУ 70:1.15</a>. </li>
  <li id="fn2"><a href="#cite2">↑</a> 15:3 <i>Бог не е казал „избийте всички врагове“</i>: <a href="/bg/The_Urantia_Book/159#p4_5">КУ 159:4.5</a>. </li>
  <li id="fn3"><a href="#cite3">↑</a> 15:3,9,18 <i>Евреите „напълно унищожават“</i>: <a href="/bg/The_Urantia_Book/69#p8_3">КУ 69:8.3</a>. </li>
  <li id="fn4"><a href="#cite4">↑</a> 15:22 <i>Бог иска послушание, а не жертви</i>: <a href="/bg/The_Urantia_Book/192#p2_11">КУ 192:2.11</a>. </li>
  <li id="fn5"><a href="#cite5">↑</a> 15:23 <i>Магьосничество</i>: <a href="/bg/The_Urantia_Book/90#p2_3">КУ 90:2.3</a>. </li>
  <li id="fn6"><a href="#cite6">↑</a> 15:29 <i>Бог не се разкайва (по природа)</i>: <a href="/bg/The_Urantia_Book/4#p3_4">КУ 4:3.4</a>.  <i>Бог не е човек</i>: <a href="/bg/The_Urantia_Book/1#p2_1">КУ 1:2.1</a>.  <i>Бог не се разкайва (по природа)</i>: <a href="/bg/The_Urantia_Book/2#p2_2">КУ 2:2.2</a>.  <i>Силата на Израел няма да излъже</i>: <a href="/bg/The_Urantia_Book/97#p1_4">КУ 97:1.4</a>.  <i>Бог „не човек“</i>: <a href="/bg/The_Urantia_Book/3#p1_12">КУ 3:1.12</a>.  <i>Бог не е човекоподобен</i>: <a href="/bg/The_Urantia_Book/4#p3_1">КУ 4:3.1</a>. </li>
  <li id="fn7"><a href="#cite7">↑</a> 15:32-33 <i>Нарязва на парчета пленен цар</i>: <a href="/bg/The_Urantia_Book/97#p1_3">КУ 97:1.3</a>. </li>
  <li id="fn8"><a href="#cite8">↑</a> 15:35 <i>За Бога се казва, че се покайва</i>: <a href="/bg/The_Urantia_Book/2#p2_2">КУ 2:2.2</a>.  <i>За Бога се казва, че се покайва</i>: <a href="/bg/The_Urantia_Book/4#p3_4">КУ 4:3.4</a>. </li>
</ol>
</div>
