<!--
title: 1 Царе - глава 4
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/3">1 Царе - глава 3</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/5">1 Царе - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В това време Израил излезе на бой против филистимците и разположиха стан близо при Евен-езер; а филистимците разположиха стан в Афек. </p>
<p id="v2"><sup><small>2</small></sup>  И филистимците се опълчиха против Израиля; и когато започнаха битката, Израил се пръсна пред филистимците, и около четири хиляди мъже бяха убити на полесражението. </p>
<p id="v3"><sup><small>3</small></sup>  А като дойдоха людете в стана. Израилевите старейшини казаха: Защо ни порази Господ днес пред филистимците? Нека донесем при себе си ковчега за плочите на Господния завет от Сило, тъй щото, като дойде всред нас, да ни избави от ръката на неприятелите ни. </p>
<p id="v4"><sup><small>4</small></sup>  И така, людете пратиха в Сило, та донесоха от там ковчега на завета на Господа на Силите, Който обитава между херувимите; и двамата Илиеви сина, Офний и Финеес, бяха там с ковчега на Божия завет. </p>
<p id="v5"><sup><small>5</small></sup>  И като дойде ковчегът на Господният завет в стана, целият Израил възкликна с голям глас, тъй щото земята проехтя. </p>
<p id="v6"><sup><small>6</small></sup>  А филистимците като чуха шума на възклицанието, рекоха: Що значи това шумно и голямо възклицание в стана на евреите? и научиха се, че Господният ковчег дошъл в стана. </p>
<p id="v7"><sup><small>7</small></sup>  Тогава филистимците се уплашиха, защото казваха: Бог е дошъл в стана. И рекоха: Горко ни! Защото такова нещо не е ставало до сега. </p>
<p id="v8"><sup><small>8</small></sup>  Горко ни! Кой ще ни избави от ръката на тия мощни богове? Тия са боговете, които поразиха египтяните с всякакви язви в пустинята. </p>
<p id="v9"><sup><small>9</small></sup>  Укрепете се, филистимци, бъдете мъжествени, за да не станете слуги на евреите, както те станаха на вас; бъдете мъжествени, та се бийте с тях. </p>
<p id="v10"><sup><small>10</small></sup>  Тогава филистимците се биха; и Израил беше поразен, и всеки побягна в шатъра си; и стана много голямо поражение, защото паднаха тридесет хиляди пешаци от Израиля, </p>
<p id="v11"><sup><small>11</small></sup>  и Божият ковчег бе хванат; и двамата Илиеви сина, Офний и Финеес, бяха убити. </p>
<p id="v12"><sup><small>12</small></sup>  Тогава един човек от Вениамина се завтече от битката, та отиде в Сило, в същия ден, с раздрани дрехи и с пръст на главата си. </p>
<p id="v13"><sup><small>13</small></sup>  И като стигна, ето, Илий седеше на стола си край пътя та пазеше, защото сърцето му трепереше за Божия ковчег. И когато дойде човекът в града, та извести това, целият град извика. </p>
<p id="v14"><sup><small>14</small></sup>  А Илий, като чу шума на викането каза: Що значи тоя шум и глъч? И човекът дойде бързо та извести на Илия. </p>
<p id="v15"><sup><small>15</small></sup>  Илий беше тогава на деветдесет и осем години; и очите му бяха ослабнали та не можеше да вижда. </p>
<p id="v16"><sup><small>16</small></sup>  И човекът каза на Илия: Аз дойдох от сражението; още днес избягах от битката. И рече: Що стана, чадо мое? </p>
<p id="v17"><sup><small>17</small></sup>  И вестителят в отговор рече: Израил побягна пред филистимците, при това стана голямо поражение между людете, освен това и двамата ти сина, Офний и Финеес, умряха, и Божият ковчег е хванат. </p>
<p id="v18"><sup><small>18</small></sup>  А щом спомена за Божия ковчег, Илий падна от стола възнак край портата, и вратът му се строши, и умря; защото беше стар и тежък човек. И той съди Израиля четиридесет години. </p>
<p id="v19"><sup><small>19</small></sup>  А снаха му Финеесовата жена, която беше непразна, готова да роди, щом чу известието, че Божият ковчег бил хванат, и че свекърът й и мъжът й умрели, преви се и роди, защото болките й я хванаха. </p>
<p id="v20"><sup><small>20</small></sup>  И когато умираше, жените, които стояха около нея, й рекоха: Не бой се, защото си родила син. Но тя не отговори, нито даде внимание. </p>
<p id="v21"><sup><small>21</small></sup>  И нарече детето Ихавод, като казваше: Славата се изгуби от Израиля, (защото Божият ковчег се хванал, и защото свекърът й и мъжът й умрели ); </p>
<p id="v22"><sup><small>22</small></sup>  каза прочее: Славата се изгуби от Израиля, защото Божият ковчег се хвана. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/3">1 Царе - глава 3</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/5">1 Царе - глава 5</a></td>
      </tr>
    </tbody>
  </table>
</figure>
