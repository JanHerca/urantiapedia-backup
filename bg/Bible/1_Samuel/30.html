<!--
title: 1 Царе - глава 30
description: 
published: true
date: 2022-10-6T9:45:13Z
tags: bible, bible—1 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/29">1 Царе - глава 29</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/31">1 Царе - глава 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  И когато на третия ден Давид и мъжете му влязоха в Сиклаг, амаличаните бяха нападнали южната страна и Сиклаг, и бяха опустошили Сиклаг и бяха го изгорили с огън. </p>
<p id="v2"><sup><small>2</small></sup>  Бяха запленили и жените, които се намираха в него; не бяха убили никого, ни малък, ни голям, но бяха ги откарали и бяха отишли в пътя си. </p>
<p id="v3"><sup><small>3</small></sup>  А когато Давид и мъжете му дойдоха в града, ето, беше изгорен с огън, и жените им, синовете им и дъщерите им пленени. </p>
<p id="v4"><sup><small>4</small></sup>  Тогава Давид и людете, които бяха с него, плакаха с висок глас, докато не им остана вече сила да плачат. </p>
<p id="v5"><sup><small>5</small></sup>  Също и двете Давидови жени бяха пленени, езраелката Ахиноам и Авигея жената на кармилеца Навал. </p>
<p id="v6"><sup><small>6</small></sup>  И Давид се наскърби много, защото людете говореха да го убият с камъни, понеже душата на всички люде беше преогорчена, всички за синовете си и дъщерите си; а Давид се укрепи в Господа своя Бог. </p>
<p id="v7"><sup><small>7</small></sup>  Тогава Давид каза на свещеника Авиатара, Ахимелеховия син: Донеси ми тук, моля, ефода. И Авиатар донесе ефода при Давида. </p>
<p id="v8"><sup><small>8</small></sup>  И Давид се допита до Господа, казвайки: Да преследвам ли тоя полк? ще ги стигна ли? А Той му отговори: Преследвай, защото без друго ще ги стигнеш, и непременно ще отървеш всичко . </p>
<p id="v9"><sup><small>9</small></sup>  Тогава Давид отиде с шестте стотин мъже, които бяха с него, и дойдоха до потока Восор, дето се спряха изостаналите надире; </p>
<p id="v10"><sup><small>10</small></sup>  понеже останаха надире двеста души, които бяха до там уморени, щото не можеха да преминат потока Восор. А Давид и четиристотин мъже преследваха; </p>
<p id="v11"><sup><small>11</small></sup>  и на полето намериха един египтянин, когото доведоха при Давида; и дадоха му хляб та яде, и напиха го с вода, </p>
<p id="v12"><sup><small>12</small></sup>  дадоха му и част от низаница смокини и два грозда сухо грозде; и като яде, духът му са върна в него, защото три дена и три нощи не беше ял хляб, нито беше пил вода. </p>
<p id="v13"><sup><small>13</small></sup>  И Давид му каза: Чий си? и от где си? И той рече: Аз съм младеж египтянин, слуга на един амаличанин; и господарят ми ме остави понеже се разболях преди три дена. </p>
<p id="v14"><sup><small>14</small></sup>  Ние нападнахме южната земя на херетците, и Юдовите земи, и южната земя на Халева, и изгорихме Сиклаг с огън. </p>
<p id="v15"><sup><small>15</small></sup>  Тогава Давид му каза: Завеждаш ли ме при тоя полк? А той рече: Закълни ми се в Бога, че няма да ме убиеш, нито ще ме предадеш в ръката на господаря ми, и ще те заведа при тоя полк. </p>
<p id="v16"><sup><small>16</small></sup>  И когато го заведе, ето, те бяха разпръснати по цялата местност та ядяха, пиеха и се веселяха поради всичките големи користи, които бяха взели от филистимската земя и от Юдовата земя. </p>
<p id="v17"><sup><small>17</small></sup>  И Давид ги поразяваше от зората дори до вечерта срещу другия ден, тъй че ни един от тях не се избави, освен четиристотин момци, които се качиха на камили и побягнаха. </p>
<p id="v18"><sup><small>18</small></sup>  Така Давид отърва всичко що бяха взели амаличаните; също и двете си жени отърва Давид. </p>
<p id="v19"><sup><small>19</small></sup>  Не им се изгуби нищо, ни малко ни голямо, ни синове, ни дъщери, ни користи, ни каквото да било нещо, което бяха заграбили от тях; Давид върна всичко. </p>
<p id="v20"><sup><small>20</small></sup>  Също Давид взе всичките овци и говеда; и като караха тая чарда пред него, казваха: Тия са Давидовите користи. </p>
<p id="v21"><sup><small>21</small></sup>  И когато дойде Давид при двестате мъже, които бяха до там уморени, щото не можеха да следват Давида, и които бяха оставили при потока Восор, те излязоха да посрещнат Давида и да посрещнат людете, които бяха с него; и когато се приближи Давид при людете, поздрави ги. </p>
<p id="v22"><sup><small>22</small></sup>  А всичките лоши и развратени мъже от ония, които бяха ходили с Давида, проговориха казвайки: Понеже тия не дойдоха с нас, не ще им дадем от користите, които отървахме, освен на всекиго жена му и чадата му; тях нека вземат и да си отидат. </p>
<p id="v23"><sup><small>23</small></sup>  Но Давид каза: Не бива да постъпите така, братя мои, с ония неща, които ни даде Господ, Който не опази и предаде в ръката ни полка що бе дошъл против нас. </p>
<p id="v24"><sup><small>24</small></sup>  И кой би послушал тия ваши думи? Но какъвто е делът на участвуващия в боя, такъв ще бъде делът и на седящия пре вещите; по равно ще се делят користите помежду им. </p>
<p id="v25"><sup><small>25</small></sup>  И така ставаше от оня ден и нататък; той направи това закон и повеление в Израиля, както е и до днес. </p>
<p id="v26"><sup><small>26</small></sup>  А когато Давид дойде в Сиклаг, изпрати от тия користи на Юдовите старейшини, на приятелите си, и рече: Ето ви подарък от користите взети от Господните врагове. </p>
<p id="v27"><sup><small>27</small></sup>  Изпрати на ония, които живееха във Ветил, на ония в южния Рамот, на ония в Ятир, </p>
<p id="v28"><sup><small>28</small></sup>  на ония в Ароир, на ония в Сифмот, на ония в Естемо, </p>
<p id="v29"><sup><small>29</small></sup>  на ония в Рахал, на ония в градовете на ерамеилците, на ония в градовете на кенейците, </p>
<p id="v30"><sup><small>30</small></sup>  на ония в Хорма, на ония в Хорасан, на ония в Атах, </p>
<p id="v31"><sup><small>31</small></sup>  на ония в Хеврон, и на ония във всичките места, гдето Давид и мъжете му се навъртаха. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/29">1 Царе - глава 29</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/31">1 Царе - глава 31</a></td>
      </tr>
    </tbody>
  </table>
</figure>
