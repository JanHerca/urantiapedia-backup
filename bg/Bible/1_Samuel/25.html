<!--
title: 1 Царе - глава 25
description: 
published: true
date: 2022-10-6T9:45:13Z
tags: bible, bible—1 samuel
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/24">1 Царе - глава 24</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/26">1 Царе - глава 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В това време Самуил умря; и целият Израил се събра та го оплакаха, и погребаха го в къщата му в Рама. И Давид стана та слезе в пустинята Фаран. </p>
<p id="v2"><sup><small>2</small></sup>  И имаше в Маон един човек, чиято работа беше на Кармил; и тоя човек беше много богат, и имаше три хиляди овци и хиляда кози; и стрижеше овците си на Кармил. </p>
<p id="v3"><sup><small>3</small></sup>  Името на човека беше Навал, а името на жена му Авигея; и жената беше благоразумна и красива, а мъжът опак и нечестив в делата си; и той беше от Халевовия род. </p>
<p id="v4"><sup><small>4</small></sup>  И като чу Давид в пустинята как Навал стрижел овците си, </p>
<p id="v5"><sup><small>5</small></sup>  изпрати десет момъка; и Давид каза на момците: Качете се на Кармил та идете при Навала, и поздравете го от мое име като кажете: </p>
<p id="v6"><sup><small>6</small></sup>  Здравей! мир и на тебе, мир и на дома ти, мир и на всичко що имаш! </p>
<p id="v7"><sup><small>7</small></sup>  И сега чух, че си имал стригачи; ето, не повредихме овчарите ти, които бяха с нас, нито им се изгуби нещо през цялото време, което бяха на Кармил. </p>
<p id="v8"><sup><small>8</small></sup>  Попитай момците си, и ще ти кажат. Прочее, нека придобият моите момци твоето благоволение, защото в добър ден дойдохме; дай, моля, на слугите си и на сина си Давида каквото ти дава ръка. </p>
<p id="v9"><sup><small>9</small></sup>  И тъй, Давидовите момци дойдоха та говориха на Навала според всички тия думи от името на Давида, - и млъкнаха. </p>
<p id="v10"><sup><small>10</small></sup>  Но Навал отговори на Давидовите слуги, казвайки: Кой е Давид? и кой е Есеевият син? Много са станали днес слугите, които бягат всеки от господаря си. </p>
<p id="v11"><sup><small>11</small></sup>  И така, да взема ли хляба си, и водата си, и закланото, което заклах за стригачите си, та да ги дам на човеци, които не знам от къде са? </p>
<p id="v12"><sup><small>12</small></sup>  И Давидовите момци се върнаха по пътя си, та си отидоха, и като дойдоха известиха на Давида всичките тия думи. </p>
<p id="v13"><sup><small>13</small></sup>  Тогава Давид каза на мъжете си: Препашете всеки меча си; и препасаха всеки меча си; и излязоха подир Давида около четиристотин мъже, а двеста останаха при вещите. </p>
<p id="v14"><sup><small>14</small></sup>  А един от момците извести на Наваловата жена Авигея, казвайки: Ето, Давид прати човеци от пустинята за да поздравят нашия господар; а той се спусна върху тях. </p>
<p id="v15"><sup><small>15</small></sup>  Но тия мъже бяха много добри към нас; ние не бяхме повредени, нито изгубихме нещо, докато дружехме с тях, когато бяхме в полето; </p>
<p id="v16"><sup><small>16</small></sup>  те бяха като стена около нас и денем и нощем през всичкото време, докато бяхме с тях и пасяхме овците. </p>
<p id="v17"><sup><small>17</small></sup>  Прочее, знай това и размисли, какво ще направиш; защото зло е решено против господаря ни и против целия му дом; понеже той е толкоз злонрав човек, щото никой не може да му продума. </p>
<p id="v18"><sup><small>18</small></sup>  Тогава Авигея побърза та взе двеста хляба, два меха вино, пет сготвени овни, пет мери пържено жито, сто грозда сухо грозде и двеста низаници смокини, и ги натовари на осли. </p>
<p id="v19"><sup><small>19</small></sup>  И рече на момчетата си: Вървете пред мене; ето аз ида след вас. Но на мъжа си Навала не каза нищо. </p>
<p id="v20"><sup><small>20</small></sup>  И като седеше тя на осела и слизаше под сянката на гората, ето, Давид и мъжете му слизаха към нея; и тя ги срещна. </p>
<p id="v21"><sup><small>21</small></sup>  А Давид беше казал: Наистина напразно съм пазил всичко що имаше тоз човек в пустинята, и нищо не се изгуби от всичко що имаше; но пак той ми въздаде зло за добро. </p>
<p id="v22"><sup><small>22</small></sup>  Така да направи Бог на Давидовите неприятели, да! и повече да притури, ако до утрешната зора оставя едно мъжко от всичко що е негово. </p>
<p id="v23"><sup><small>23</small></sup>  И Авигея, като видя Давида побърза та слезе от осела, и падна пред Давида на лицето си, та се поклони до земята. </p>
<p id="v24"><sup><small>24</small></sup>  И, като припадна при нозете му, рече: На мене, господарю мой, на мене нека бъде това нечестие; и нека говори, моля, слугинята ти в ушите ти; и послушай думите на слугинята си. </p>
<p id="v25"><sup><small>25</small></sup>  Моля, нека господарят ми не обръща никакво внимание на тоя злонрав човек Навала; защото каквото е името му такъв е и той; Навал е името му, и безумие обитава в него; а пък аз, твоята слугиня, не видях момците на господаря си, които си пратил. </p>
<p id="v26"><sup><small>26</small></sup>  Сега, прочее, господарю мой, в името на живия Господ и на живота на душата ти, понеже Господ те е въздържал от кръвопролитие и от самоотмъщаване с ръката ти, то вразите ти, и тия, които искат зло на господаря ми, нека бъдат като Навала. </p>
<p id="v27"><sup><small>27</small></sup>  И сега тоя подарък, който твоята слугиня донесе на господаря си, нека се даде на момците, които следват господаря ми. </p>
<p id="v28"><sup><small>28</small></sup>  Прости, моля, грешката на слугинята си, защото Господ непременно ще направи за господаря ми твърд дом, понеже господарят ми воюва в Господните войни. И зло не се намери в тебе никога. </p>
<p id="v29"><sup><small>29</small></sup>  И при все, че се е дигнал човек да те гони и да иска живота ти, пак животът на господаря ми ще бъде вързан във вързопа на живите при Господа твоя Бог; а животът на неприятелите ти Той ще изхвърли като отсред прашка. </p>
<p id="v30"><sup><small>30</small></sup>  И когато Господ постъпи към господаря ми според всичките благости, които е говорил за тебе, и те постави управител за тебе, и те постави управител над Израиля, </p>
<p id="v31"><sup><small>31</small></sup>  тогава това не ще ти бъде причина за съжаление, нито причина да се спъва сърцето на господаря ми, гдето си пролял невинна кръв, или гдето господарят ми е отмъстил сам за себе си; но когато Господ направи добро на господаря ми, тогава спомни слугинята си. </p>
<p id="v32"><sup><small>32</small></sup>  Тогава Давид каза на Авигея: Благословен да бъде Господ Израилевия Бог, Който те изпрати днес да ме посрещнеш; </p>
<p id="v33"><sup><small>33</small></sup>  и благословен съвета ти; и благословена ти, която ме въздържа днес от кръвопролитие и от самоотмъщаване с ръката ми. </p>
<p id="v34"><sup><small>34</small></sup>  Защото действително, заклевам се в живота на Господа Израилевия Бог, Който ме въздържа да не ти сторя зло, ако не беше побързала да дойдеш да ме посрещнеш, то до утрешната зора нямаше да остани на Навала нито едно мъжко. </p>
<p id="v35"><sup><small>35</small></sup>  И така Давид взе от ръката й онова, що му бе донесла; и рече й: Иди в дома си с мир; виж, послушах думите ти и те приех. </p>
<p id="v36"><sup><small>36</small></sup>  А Авигея дойде при Навала, и, ето, той имаше в дома си гощавка, като царска гощавка; и Наваловото сърце беше весело в него, понеже той беше крайно пиян, затова, до утрешната зора тя не му извести нищо, ни малко, ни много. </p>
<p id="v37"><sup><small>37</small></sup>  Но на утринта, като изтрезня Навал, жена му му разказа тия работи; и сърцето му премря в него, и той стана като камък. </p>
<p id="v38"><sup><small>38</small></sup>  И около десет дена подир това Господ порази Навала, та умря. </p>
<p id="v39"><sup><small>39</small></sup>  А когато чу Давид, че умрял Навал, рече: Благословен да бъде Господ, Който отсъди съдбата ми за обидата ми от Навала, и въздържа слугата Си да не стори зло; защото Господ обърна злобата на Навала върху главата му. И Давид прати да говорят на Авигея, за да я вземе за жена. </p>
<p id="v40"><sup><small>40</small></sup>  И когато Давидовите слуги дойдоха при Авигея в Кармил, говориха й казвайки: Давид ни прати при тебе да те вземе за жена. </p>
<p id="v41"><sup><small>41</small></sup>  И тя стана та се поклони с лицето си до земята и рече: Ето, слугинята ти е служителка да мие нозете на господаревите си слуги. </p>
<p id="v42"><sup><small>42</small></sup>  Тогава Авигея побърза та стана и се качи на осел, заедно с пет нейни момичета, които отиваха подир нея; и отиде след пратениците на Давида, и му стана жена. <sup id="cite1"><a href="#fn1">[1]</a></sup></p>
<p id="v43"><sup><small>43</small></sup>  Давид взе още и Ахиноам от Езраел; и тия двете му станаха жени. </p>
<p id="v44"><sup><small>44</small></sup>  А Саул беше дал дъщеря си Михала, Давидовата жена, на Фалтия Лаисовия син, който беше от Галим. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/24">1 Царе - глава 24</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/26">1 Царе - глава 26</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 25:42 <i>Давид се жени за Абигейл</i>: <a href="/bg/The_Urantia_Book/97#p9_10">КУ 97:9.10</a>. </li>
</ol>
</div>
