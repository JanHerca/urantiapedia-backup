<!--
title: 1 Царе - глава 14
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/13">1 Царе - глава 13</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/15">1 Царе - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А един ден Сауловият син Ионатан каза на момъка оръженосеца си; Дойди да преминем към филистимския гарнизон, който е насреща. Но на баща си не каза това. </p>
<p id="v2"><sup><small>2</small></sup>  А Саул седеше при Гавайския край, под наровото дърво, което е в Мигрон; и людете, които бяха с него възлизаха на около шестотин мъже. </p>
<p id="v3"><sup><small>3</small></sup>  И Ахия син на Ахитова, брат на Ихавода, син на Финееса, син на Илия, бе Господният свещеник в Сило и носеше ефод. И людете не знаеха, че Ионатан е преминал. </p>
<p id="v4"><sup><small>4</small></sup>  А между проходите, през които Ионатан искаше да мине към филистимския гарнизон, имаше остра скала от едната страна, и остра скала от другата страна; името на едната беше Восес, а името на другата Сене. </p>
<p id="v5"><sup><small>5</small></sup>  Едната скала се издигаше на север срещу Михмас, а другата на юг от Гавая. </p>
<p id="v6"><sup><small>6</small></sup>  Ионатан, прочее, каза на момъка оръженосеца си: Дойди да преминем към гарнизона на тия необрязани, негли Господ подействува за нас; защото нищо не пречи на Господ да спаси чрез мнозина или чрез малцина. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  И рече му оръженосецът му: Стори все що ти е на сърце; върви напред; ето, аз съм с тебе според сърцето ти. </p>
<p id="v8"><sup><small>8</small></sup>  Тогава рече Ионатан: Ето, ще преминем към тия мъже и ще им се явим. </p>
<p id="v9"><sup><small>9</small></sup>  Ако ни говорят така: Стойте докато дойдем при вас, тогава ще застанем на мястото си и няма да се възкачим при тях. </p>
<p id="v10"><sup><small>10</small></sup>  Но ако говорят така: качете се при нас, тогава ще се възкачим, защото Бог ги предаде в ръката ни. Това ще ни служи за знак. </p>
<p id="v11"><sup><small>11</small></sup>  И тъй, и двамата се появиха на филистимския гарнизон; и филистимците рекоха: Ето, евреите излизат из дупките, гдето бяха се скрили. </p>
<p id="v12"><sup><small>12</small></sup>  И мъжете на гарнизона проговориха на Ионатана и на оръженосеца му казвайки: Качете се при нас и ще ви покажем нещо. Тогава Ионатан каза на оръженосеца си: Възкачи се след мене, защото Господ ги предаде в Израилевата ръка. </p>
<p id="v13"><sup><small>13</small></sup>  И тъй, Ионатан пълзя нагоре с ръцете си и с нозете си, и оръженосецът му след него. И те паднаха пред Ионатана; и оръженосецът му ги убиваше след него. </p>
<p id="v14"><sup><small>14</small></sup>  И в това първо поражение, което Ионатан и оръженосецът му нанесоха, паднаха около двадесет мъже, в едно пространство от половин уврат земя. </p>
<p id="v15"><sup><small>15</small></sup>  И стана трепет в стана, по нивите, и между всичките люде; гарнизона и грабителите също потрепераха, и земята се тресеше, така щото стана твърде голям трепет. </p>
<p id="v16"><sup><small>16</small></sup>  И като наблюдаваха Сауловите стражи в Гавая Вениаминова, ето, множеството се разтопяваше и се разотиваше тук таме. </p>
<p id="v17"><sup><small>17</small></sup>  Тогава Саул каза на людете, които бяха с него: Пребройте сега, та вижте, кой от нас е отишъл. И като преброиха, ето, Ионатан и оръженосецът му ги нямаше. </p>
<p id="v18"><sup><small>18</small></sup>  И Саул каза на Ахия: Донеси тук Божия ковчег, (защото в това време Божият ковчег беше там с израилтяните). </p>
<p id="v19"><sup><small>19</small></sup>  А докато говореше Саул на свещеника, смущението във филистимския стан продължаваше да се увеличава; затова Саул каза на свещеника: Оттегли ръката си. </p>
<p id="v20"><sup><small>20</small></sup>  И Саул и всичките люде, които бяха с него, се събраха та дойдоха до сражението; и, ето, мечът на всекиго бе против другаря му, и имаше твърде голямо поражение. </p>
<p id="v21"><sup><small>21</small></sup>  И евреите, които по-напред бяха с филистимците, и които бяха дошли с тях в стана от околните местности , те също е обърнаха да помогнат на израилтяните, които бяха със Саула и Ионатана. </p>
<p id="v22"><sup><small>22</small></sup>  Тоже и всичките Израилеви мъже, които бяха се крили в Ефремовата хълмиста земя, като чуха, че филистимците бягали, завтекоха се и те в сражението да ги преследват. </p>
<p id="v23"><sup><small>23</small></sup>  Така в оня ден Господ избави Израиля; и битката се простря до Ветавен. </p>
<p id="v24"><sup><small>24</small></sup>  А Израилевите мъже се измъчиха в оня ден, защото Саул закле людете, казвайки: Проклет онзи, който вкуси храна до вечерта, докато отмъстя на неприятелите си. Затова никой от людете не вкуси храна. </p>
<p id="v25"><sup><small>25</small></sup>  А като дойдоха всичките люде в един гъсталак, гдето имаше мед по земята, </p>
<p id="v26"><sup><small>26</small></sup>  и като влязоха людете в гъсталака, ето, медът покапваше; но никой не приближи ръка до устата си, защото людете се бояха от клетвата. </p>
<p id="v27"><sup><small>27</small></sup>  Ионатан, обаче, не беше чул че баща му заклел людете, затова простря края на тоягата, която беше в ръката му, та я натопи в медената пита, и тури ръката си в устата си; и светна му на очите. </p>
<p id="v28"><sup><small>28</small></sup>  А един от людете проговори, казвайки: Баща ти строго закле людете, като каза: Проклет оня, който вкуси храна днес, - макар че людете бяха изнемощели. </p>
<p id="v29"><sup><small>29</small></sup>  А Ионатан каза: Баща ми смути света. Я вижте как ми светна на очите, защото вкусих малко от тоя мед; </p>
<p id="v30"><sup><small>30</small></sup>  колко повече, ако людете бяха яли днес свободно от користите, които намериха у неприятелите си! защото не щеше ли сега да стане по-голямо клане на филистимците? </p>
<p id="v31"><sup><small>31</small></sup>  И през оня ден те поразиха филистимците от Михмас до Еалон; но людете бяха много изнемощели. </p>
<p id="v32"><sup><small>32</small></sup>  Затова людете се нахвърлиха върху користите, и като взеха овци, говеда и телци заклаха ги по земята; и людете ядоха с кръвта. </p>
<p id="v33"><sup><small>33</small></sup>  Тогава известиха на Саула като му казаха: Ето, людете съгрешават на Господа, защото ядат с кръвта. А той каза: Престъпници станахте; търколете голям камък към мене преди да се свърши денят. </p>
<p id="v34"><sup><small>34</small></sup>  И рече Саул: Разотивайте се между людете та им кажете: Докарайте ми тук всеки говедото си и всеки овцата си, та заколете тук и яжте; и не съгрешавайте на Господа като ядете с кръвта. И тъй, оная нощ всичките докараха всеки говедото си със себе си и ги заклаха там. </p>
<p id="v35"><sup><small>35</small></sup>  И Саул издигна олтар на Господа; това беше първият олтар, който той издигна на Господа. </p>
<p id="v36"><sup><small>36</small></sup>  Тогава Саул каза: Да слезем подир филистимците през нощта, и да ги разграбим преди да се развидели и да не оставим ни един от тях. А те казаха: Направи каквото ти се вижда добро. Тогава рече свещеникът: Да се приближим тук при Бога. </p>
<p id="v37"><sup><small>37</small></sup>  И Саул се допита до Бога: Да сляза ли против филистимците? ще ги предадеш ли в ръката на Израиля? Но не му отговори оня ден. </p>
<p id="v38"><sup><small>38</small></sup>  Тогава рече Саул: Приближете се тук всички краища на людете та се научете и вижте у кого е било прегрешение днес; </p>
<p id="v39"><sup><small>39</small></sup>  защото заклевам се в живота на Господа, Който избавя Израиля, даже и в сина ми Ионатана ако бъде; непременно ще се умъртви. Но не му отговори ни един между всичките люде. </p>
<p id="v40"><sup><small>40</small></sup>  И рече на целия Израил: Застанете вие на едната страна, и аз и синът ми Ионатан ще застанем на другата страна. И людете казаха на Саула: Стори каквото ти се вижда добро. </p>
<p id="v41"><sup><small>41</small></sup>  Тогава рече Саул на Господа Израилевия Бог: Покажи чрез жребието истината. И хванаха се Ионатан и Саул, а людете бяха отпуснати. </p>
<p id="v42"><sup><small>42</small></sup>  И рече Саул: хвърлете жребие между мене и сина ми Ионатана. И хвана се сина му Ионатан. </p>
<p id="v43"><sup><small>43</small></sup>  Тогава Саул каза на Ионатана: Кажи ми какво си сторил. И Ионатан му яви, като рече: Наистина вкусих малко мед с края на тоягата, който имах в ръката си; и, ето, трябва да умра! </p>
<p id="v44"><sup><small>44</small></sup>  И рече Саул: Така да направи Бог. да! и повече да притури; непременно ще умреш, Ионатане. </p>
<p id="v45"><sup><small>45</small></sup>  А людете рекоха на Саула: Ионатан ли ще умре, който извърши това велико избавление в Израиля? Да не бъде Бог! Заклеваме се в живота на Господа, нито един косъм от главата му няма да падне на земята; защото той действува с Бога днес. Така людете избавиха Ионатана, та не умря. </p>
<p id="v46"><sup><small>46</small></sup>  Тогава Саул се върна от преследването на филистимците; а филистимците отидоха на мястото си. </p>
<p id="v47"><sup><small>47</small></sup>  А Саул, като бе поел царуването над Израиля, воюва против всичките си околни неприятели: против Моава, против амонците, против Едома, против совските царе и против филистимците; и на където и да се обръщаше, все побеждаваше; </p>
<p id="v48"><sup><small>48</small></sup>  и като действуваше бързо порази и Амалика, и избави Израиля от ръката на ония, които ги разграбваха. </p>
<p id="v49"><sup><small>49</small></sup>  А синовете на Саула бяха: Ионатан, Иисуй и Мелхисуе: и имената на двете му дъщери бяха Мерава, името на първородната, и Михала, името на по-младата. </p>
<p id="v50"><sup><small>50</small></sup>  А името на жената на Саула беше Ахиноама, Ахимаасова дъщеря; и името на военачалника му беше Авенир, син на Сауловия стрика Нир. </p>
<p id="v51"><sup><small>51</small></sup>  А Кис Сауловият баща и Нир Авенировият баща, бяха Авиилови синове. </p>
<p id="v52"><sup><small>52</small></sup>  И през всичките дни на Саула се водеше силна война против филистимците; и когато Саул виждаше някой мъж силен или храбър вземаше го при себе си. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/1_Samuel/13">1 Царе - глава 13</a></td>
        <td><a href="/bg/Bible/1_Samuel/Index">Индекс</a></td>
        <td><a href="/bg/Bible/1_Samuel/15">1 Царе - глава 15</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 14:6 <i>Без ограничения за спасяване на мнозина/малцина</i>: <a href="/bg/The_Urantia_Book/97#p1_8">КУ 97:1.8</a>. </li>
</ol>
</div>
