<!--
title: 1 Царе - глава 19
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/1_Samuel/18">1 Царе - глава 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/1_Samuel/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/1_Samuel/20">1 Царе - глава 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Между това Саул каза на сина си Ионатана и на всичките си служители да убият Давида. </p>
<p id="v2"><sup><small>2</small></sup>  Но Сауловият син Ионатан се радваше много на Давида, казвайки: Баща ми Саул търси случай да те убие; и тъй, пази се, моля, до утре, и стой на тайно място и крий се; </p>
<p id="v3"><sup><small>3</small></sup>  а аз ще изляза и ще застана при баща си на нивата, гдето ще бъдеш ти, и ще говоря с баща си за тебе: и ако видя нещо, ще ти известя. </p>
<p id="v4"><sup><small>4</small></sup>  И Ионатан говори добре за Давида на баща си Саула, като му каза: Да не съгреши царят против слугата си, против Давида; понеже не ти е съгрешил, и делата му са били много полезни за тебе; </p>
<p id="v5"><sup><small>5</small></sup>  защото изложи живота си на опасност та уби филистимеца, и Господ извърши голямо избавление за целия Израил. Ти видя и се зарадва; защо, прочее, искаш да съгрешиш против невинна кръв, като убиеш Давида без причина? </p>
<p id="v6"><sup><small>6</small></sup>  И Саул послуша Ионатановите думи; и Саул се закле в живота на Господа: Давид няма да бъде убит. </p>
<p id="v7"><sup><small>7</small></sup>  Тогава Ионатан повика Давида и му извести всичко това. И Ионатан доведе Давида при Саула; и той стоеше пред него както по-напред. </p>
<p id="v8"><sup><small>8</small></sup>  И пак избухна война; и Давид излезе та се би с филистимците, и порази ги с голямо клане, и те бяха пред него. </p>
<p id="v9"><sup><small>9</small></sup>  А злият дух от Господа дойде върху Саула като седеше в къщата си с копието си в ръка; а Давид свиреше с ръката си. </p>
<p id="v10"><sup><small>10</small></sup>  И Саул поиска да закове Давида с копието до стената; но той се отклони от Сауловото присъствие, и Саул удари копието в стената; а Давид побягна та се избави през оная нощ. </p>
<p id="v11"><sup><small>11</small></sup>  Тогава Саул изпрати човеци в дома на Давида, за да го дебнат и да го убият на утринта; а Михала, жената на Давида, му извести, казвайки: Ако не избавиш живота си тая нощ, утре ще бъдеш убит. </p>
<p id="v12"><sup><small>12</small></sup>  И Михала спусна Давида през прозореца; и той отиде, побягна и се избави. </p>
<p id="v13"><sup><small>13</small></sup>  Тогава Михала взе един домашен идол та го положи на леглото; тури под главата му възглавница от козина, и покри го с дреха. </p>
<p id="v14"><sup><small>14</small></sup>  И когато Саул прати човеците, за да хванат Давида, тя каза: Болен е. </p>
<p id="v15"><sup><small>15</small></sup>  Но Саул пак прати човеците, за да видят Давида, и каза: Донесете ми го на леглото, за да го убия. </p>
<p id="v16"><sup><small>16</small></sup>  А когато влязоха човеците, ето домашният идол беше на леглото с възглавница от козина под главата му. </p>
<p id="v17"><sup><small>17</small></sup>  И Саул каза на Михала: Ти защо ме излъга така, и пусна врага ми та се отърва? И Михала отговори на Саула: Той ми рече: Пусни ме, защо да те убия? </p>
<p id="v18"><sup><small>18</small></sup>  Така Давид побягна и се отърва; и дойде при Самуила в Рама та му извести всичко, що му беше сторил Саул. Тогава той и Самуил отидоха та седяха в Навиот. </p>
<p id="v19"><sup><small>19</small></sup>  След това, известиха на Саула, казвайки: Ето, Давид е в Навиот у Рама. </p>
<p id="v20"><sup><small>20</small></sup>  И Саул прати човеци да хванат Давида; но като видяха дружината на пророците, че пророкуваха, с Божият Дух дойде на Сауловите пратеници, та пророкуваха и те. </p>
<p id="v21"><sup><small>21</small></sup>  И като се извести това на Саула, той прати още човеци; но и те пророкуваха. И пак трети път, Саул прати човеци; но и те пророкуваха. </p>
<p id="v22"><sup><small>22</small></sup>  Тогава и сам той отиде в Рама; и като стигна до големия кладенец в Сокхо, попита казвайки: Где са Самуил и Давид? И казаха: Ето, та са в Навиот у Рама. </p>
<p id="v23"><sup><small>23</small></sup>  И отиде там към Навиот у Рама; и Божият Дух дойде и на него, та като вървеше по пътя пророкуваше по пътя пророкуваше, докато стигна в Навиот у Рама. </p>
<p id="v24"><sup><small>24</small></sup>  Съблече и той дрехите си, и пророкуваше и той пред Самуила, и лежеше гол през целия онзи ден и цялата оная нощ. Затова казват: И Саул ли е между пророците. </p>
