<!--
title: Ездра - глава 5
description: 
published: true
date: 2022-10-6T9:45:13Z
tags: bible, bible—ezra
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/4">Ездра - глава 4</a></td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/6">Ездра - глава 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А пророците, пророк Агей, и Захария, Идовия син, пророкуваха в името на Израилевия Бог на юдеите, които бяха в Юда и Ерусалим. </p>
<p id="v2"><sup><small>2</small></sup>  Тогава станаха Зоровавел, Салатииловият син, и Исус Иоседековият син, и почнаха да строят Божия дом, който е в Ерусалим; и с тях бяха Божиите пророци та им помагаха. </p>
<p id="v3"><sup><small>3</small></sup>  А в същото време дойдоха при тях областният управител отсам реката Татанай, и Сетар-вознай, и служителите им, та им рекоха така: Кой ви разреши да строите тоя дом и да издигнете тая стена? </p>
<p id="v4"><sup><small>4</small></sup>  После им казаха: Как са имената на мъжете, които строят това здание? </p>
<p id="v5"><sup><small>5</small></sup>  Но върху старейшините на юдеите беше окото на техния Бог, така щото те не можаха да ги спрат докле не се отнесе работата до Дария, и тогава да се даде писмен отговор за работата. </p>
<p id="v6"><sup><small>6</small></sup>  Ето препис от писмото, което областният управител отсам реката Татанай, и Сетар-вознай и служителите му афарсахците, които са отсам реката, пратиха до цар Дария. </p>
<p id="v7"><sup><small>7</small></sup>  Пратиха му писмо, в което бе писано така: - На Цар Дария всяко благополучие! </p>
<p id="v8"><sup><small>8</small></sup>  Да бъде известно на царя, че ходихме в юдейската област при дома на великия Бог; и тоя се зида с големи камъни, и поставят се дървета в стените; и това дело напредва прилежно и успява в ръцете им. </p>
<p id="v9"><sup><small>9</small></sup>  Тогава попитахме ония старейшини и им казахме така: Кой ви разреши да строите тоя дом и да издигате тия стени? </p>
<p id="v10"><sup><small>10</small></sup>  Още и за имената им попитахме, за да ти явим, и да запишем имената на мъжете, които им са на чело. </p>
<p id="v11"><sup><small>11</small></sup>  А те в отговор ни рекоха така: Ние сме слуги на Бога, на небето и на земята, и строим дома, който е бил построен вече преди много години, - който дим един велик Израилев цар построи и довърши. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Но понеже бащите ни разгневиха Бога на небето, Той ги предаде в ръката на вавилонския цар Навуходоносора, халдееца, който събори тоя дом и пресели людете във Вавилон. </p>
<p id="v13"><sup><small>13</small></sup>  Но в първата година на вавилонския цар Кир, цар Кир издаде указ, за да се построи тоя Божий дом. </p>
<p id="v14"><sup><small>14</small></sup>  Още и златните и сребърните вещи на Божия дом, които Навуходоносор бе взел от храма що бе в Ерусалим и бе отнесъл в капището във Вавилон, тях цар Кир извади от вавилонското капище, и те бяха предадени на някой си по име Сасавасар, когото бе направил областен управител; </p>
<p id="v15"><sup><small>15</small></sup>  и каза му: Вземи тия вещи, иди, занеси ги в храма, който е в Ерусалим, и нека се построи Божият дом на мястото си. </p>
<p id="v16"><sup><small>16</small></sup>  Тогава тоя Сасавасар дойде и положи основите на Божия дом, който е в Ерусалим; и от онова време дори до сега той се строи, и още не е довършен. </p>
<p id="v17"><sup><small>17</small></sup>  Сега, прочее, ако е угодно на царя, нека се издири в царската съкровищница там у Вавилон, дали наистина е бил издаден указ от цар Кира, за да се построи тоя Божий дом в Ерусалим; и нека изпрати царя да ни извести волята си в случая. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/4">Ездра - глава 4</a></td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/6">Ездра - глава 6</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 5:11-12 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
</ol>
</div>
