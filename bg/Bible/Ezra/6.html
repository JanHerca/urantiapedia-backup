<!--
title: Ездра - глава 6
description: 
published: true
date: 2023-11-8T20:7:31Z
tags: bible, bible—ezra
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezra/5">
          <span class="mdi mdi-arrow-left-drop-circle"></span><span class="pl-2">Ездра - глава 5</span>
        </a>
        </td>
        <td>
        <a href="/bg/Bible/Ezra/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezra/7">
          <span class="pr-2">Ездра - глава 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава цар Дарий издаде указ, та претърсиха в помещенията на архивите, гдето се полагаха съкровищата във Вавилон; </p>
<p id="v2"><sup><small>2</small></sup>  и намериха се в Ахмета, в палата, който е в областта на мидяните, един свитък, в който имаше един такъв летопис: - </p>
<p id="v3"><sup><small>3</small></sup>  В първата година на цар Кира, цар Кир издаде указ както следва : За Божия дом в Ерусалим: Нека се построи домът, мястото гдето се принасят жертви, и да се положат здраво основите му; височината му да бъде шесдесет лакътя, широчината му шестдесет лакътя, </p>
<p id="v4"><sup><small>4</small></sup>  с три реда големи камъни и един ред нови дървета; и разноските да се дадат от царския дом. </p>
<p id="v5"><sup><small>5</small></sup>  Също и златните и сребърните вещи на Божия дом, който Навуходоносор взе от храма, който бе в Ерусалим, та ги донесе във Вавилон, нека се дадат назад и да се повърнат на храма в Ерусалим, всеки на мястото си, и да се положат в Божия дом. </p>
<p id="v6"><sup><small>6</small></sup>  Сега, прочее, областни управители отвъд реката Татанае, Сетар-вознае, и съслужителите ви афарсахците, които сте отвъд реката, отдалечете се от там. </p>
<p id="v7"><sup><small>7</small></sup>  Не спъвайте работата по тоя Божий дом; областният управител на юдеите и старейшините на юдеите нека построят тоя Божия дом на мястото му. </p>
<p id="v8"><sup><small>8</small></sup>  При туй, относно онова, що трябва да направите за тия старейшини на юдеите, за построяването на тоя Божий дом, издавам указ да се дадат незабавно от царския имот, от данъка на жителите отвъд реката, разноските на тия човеци, за да не бъдат възпрепятствувани. </p>
<p id="v9"><sup><small>9</small></sup>  И каквото би им потрябвало, било телци, овни, или агнета, за всеизгарянията на небесния Бог, тоже жито, сол, вино, или дървено масло, според искането на свещениците, които са в Ерусалим, нека из се дават всеки ден непременно, </p>
<p id="v10"><sup><small>10</small></sup>  за да принасят благоуханни жертви на небесния Бог, и да се молят за живота на царя и на синовете му. </p>
<p id="v11"><sup><small>11</small></sup>  Издавам още и указ, щото на всеки, който би изменил тая заповед по тая причина, да се изкърти греда от къщата му та да се изправи, и той да се обеси на нея, и къщата му да стане на бунище. </p>
<p id="v12"><sup><small>12</small></sup>  И Бог, Който е настанил името Си там, нека изтреби всички царе и племена, които биха прострели ръка, за да изменят тая заповед , та да се събори тоя Божий дом, който е в Ерусалим. Аз Дарий издадох указа; нека се изпълни незабавно. </p>
<p id="v13"><sup><small>13</small></sup>  Тогава областният управител отсам реката Татанае, и Сетарвознай, и съслужителите им направиха незабавно така както бе заповядано от цар Дария. </p>
<p id="v14"><sup><small>14</small></sup>  И юдейските старейшини градяха успешно, насърчавани чрез пророкуването на пророк Агея и на Захария, Идовия син. Те градиха и свършиха, според заповедта на Израилевия Бог, и според указа на персийския цар Кир, и Дарий, и Артаксеркс. </p>
<p id="v15"><sup><small>15</small></sup>  Така тоя дом се свърши на третия ден от месец Адар, в шестата година от царуването на цар Дария. </p>
<p id="v16"><sup><small>16</small></sup>  И израилтяните, свещениците, левитите и останалите от завърналите се от плена, пазиха с веселие посвещението на тоя Божий дом. </p>
<p id="v17"><sup><small>17</small></sup>  За посвещението на тоя Божий дом принесоха сто юнеца, двеста овена и четиристотин агнета, и в принос за грях за целия Израил, дванадесет козела, според числото на израилевите племена, </p>
<p id="v18"><sup><small>18</small></sup>  И поставиха свещениците в чиновете им, и левитите в отредите им, за Божията служба, която се върши в Ерусалим, според предписаното в Моисеевата книга. </p>
<p id="v19"><sup><small>19</small></sup>  И завърналите се от плена направиха пасхата на четиринадесетия ден от първия месец; </p>
<p id="v20"><sup><small>20</small></sup>  защото свещениците и левитите бяха се очистили единодушно, та те всички бяха чисти; и левитите заклаха пасхата за всички завърнали се от плена, и за братята си свещениците, и за себе си. </p>
<p id="v21"><sup><small>21</small></sup>  И завърналите се от плена израилтяни, и всички, които се бяха отлъчили от нечистотата на народите на земята и се бяха присъединили към тях, за да търсят Господа Израилевия Бог, ядоха пасхата , </p>
<p id="v22"><sup><small>22</small></sup>  и пазиха празника на безквасните хлябове седем дни с веселие; защото Господ ги развесели, като бе обърнал към тях сърцето на асирийския цар, за да укрепи ръцете им в делото на дома на Бога, Израилевия Бог. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/Ezra/5">
          <span class="mdi mdi-arrow-left-drop-circle"></span><span class="pl-2">Ездра - глава 5</span>
        </a>
        </td>
        <td>
        <a href="/bg/Bible/Ezra/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/Ezra/7">
          <span class="pr-2">Ездра - глава 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
