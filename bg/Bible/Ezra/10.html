<!--
title: Ездра - глава 10
description: 
published: true
date: 2022-10-6T9:45:13Z
tags: bible, bible—ezra
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/9">Ездра - глава 9</a></td>
        <td><a href="/bg/Bible/Ezra/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  А като се молеше Ездра и се изповядваше с плач, паднал пред Божия дом, събра се при него от Израиля едно много голямо множество мъже, жени и деца; защото людете плачеха много горчиво. </p>
<p id="v2"><sup><small>2</small></sup>  Тогава Сехания, Ехииловият син, от Еламовите потомци, проговори та рече на Ездра: Ние извършихме престъпление против своя Бог, като взехме чужденки от племената на земята; все пак, обаче, сега има надежда за Израиля относно това нещо. </p>
<p id="v3"><sup><small>3</small></sup>  Сега, прочее, нека направим завет с нашия Бог да напуснем всички тия жени и родените от тях, съгласно съвета на господаря ми и на ония, които треперят от заповедта на нашия Бог; и нека се постъпи според закона. </p>
<p id="v4"><sup><small>4</small></sup>  Стани, защото това нещо на тебе принадлежи; и ние сме с тебе; бъди храбър и действувай. </p>
<p id="v5"><sup><small>5</small></sup>  Тогава Ездра стана та закле началниците на свещениците, на людете и на целия Израил, че ще постъпят според това заявление. И те се заклеха. </p>
<p id="v6"><sup><small>6</small></sup>  Тогава Ездра стана от пред Божия дом та отиде в стаята на Иоанана, Елиасивовия син; но когато стигна там, не яде хляб и не пи вода, защото тъжеше за престъплението на ония, които са били в плена. </p>
<p id="v7"><sup><small>7</small></sup>  Сетне прогласиха по Юда и Ерусалим между всичките върнали се от плена да се съберат в Ерусалим, </p>
<p id="v8"><sup><small>8</small></sup>  и да бъде конфискуван целият имот на всеки, който не би дошъл за три дни според решението на началниците и старейшините, и сам той да бъде отлъчен от обществото на ония, които са били в плен. </p>
<p id="v9"><sup><small>9</small></sup>  И така, в три дни се събраха всичките Юдови и Вениаминови мъже в Ерусалим. Беше деветият месец, на двадесетия ден от месеца; и всичките люде, седейки в двора пред Божия дом, трепереха поради това нещо и от поройния дъжд. </p>
<p id="v10"><sup><small>10</small></sup>  Тогава свещеник Ездра стана та им рече: Вие сте извършили престъпление, като сте взели чужденки за жени та сте увеличили виновността на Израиля. </p>
<p id="v11"><sup><small>11</small></sup>  Сега, прочее, изповядайте се на Господа Бога на бащите си и изпълнете волята Му, и отлъчете се от племената на тая земя и от чужденките жени. </p>
<p id="v12"><sup><small>12</small></sup>  Тогава цялото събрание отговаряйки рече със силен глас: Както си казал, така подобава нам да направим. </p>
<p id="v13"><sup><small>13</small></sup>  Людете, обаче, са много, и понеже времето е много дъждовито, не можем да стоим вън; при това, работата не е за един ден, нито за два, защото сме мнозина, които сме съгрешили в това нещо. </p>
<p id="v14"><sup><small>14</small></sup>  Затова, нека се назначат нашите първенци да надзирават тая работа за цялото общество, и в определени времена нека дохождат пред тях всички, които са взели за жени чужденки по нашите градове, и заедно с тях старейшините на всеки град, и съдиите му, догдето се върне от нас пламенният гняв на нашия Бог поради това нещо. </p>
<p id="v15"><sup><small>15</small></sup>  И понеже само Ионатан Асаиловият син и Яазия Текуевият син станаха да се противят с Месулам и левитина Саватай, които ги подкрепиха, </p>
<p id="v16"><sup><small>16</small></sup>  затова завърналите се от плена постъпиха така; и отделиха се от свещеник Ездра някои началници на бащини домове , според бащините си домове, всички по име; и те седнаха на първия ден от десетия месец да изследват тая работа. </p>
<p id="v17"><sup><small>17</small></sup>  И до първия ден от първия месец свършиха с всичките мъже, които бяха взели за жени чужденки. </p>
<p id="v18"><sup><small>18</small></sup>  Между потомците на свещениците се немериха такива, които бяха взели за жени чужденки: от синовете на Исуса Иоседековият син и братята му, Маасия, Елиезер, Ярив и Годолия. </p>
<p id="v19"><sup><small>19</small></sup>  И дадоха ръцете си в обещание , че ще напуснат жените си; и като престъпници принесоха за престъплението си овен от стадото. </p>
<p id="v20"><sup><small>20</small></sup>  А от Емировите потомци, Ананий и Зевадия, </p>
<p id="v21"><sup><small>21</small></sup>  от Харимовите потомци, Маасия, Илия, Семаия, Ехиил и Озия. </p>
<p id="v22"><sup><small>22</small></sup>  От Пасхоровите потомци, Елиоинай, Маасия, Исмаил, Натанаил, Иозавад и Еласа. </p>
<p id="v23"><sup><small>23</small></sup>  А от певците: Иозавад, Семей, Калаия, (който е Келита), Петаия, Юда и Елиезер. </p>
<p id="v24"><sup><small>24</small></sup>  От певците, Елиасив; и от вратарите: Селум, Телем и Урий, </p>
<p id="v25"><sup><small>25</small></sup>  А от Израиля, от Фаросовите потомци: Рамия, Езия, Малхия, Миамин, Елеазар, Мелхия и Ванаия, </p>
<p id="v26"><sup><small>26</small></sup>  От Еламовите потомци: Матания, Захария, Ехиил, Авдий, Еримот и Илия. </p>
<p id="v27"><sup><small>27</small></sup>  От Затуевите потомци: Елиоинай, Елиасив, Матания, Еримот, Завад и Азиза. </p>
<p id="v28"><sup><small>28</small></sup>  От Виваевите потомци: Иоанан, Анания, Завай и Атлай. </p>
<p id="v29"><sup><small>29</small></sup>  От Ваниевите потомци: Месулам, Малух, Адаия, Ясув, Сеал и Рамот. </p>
<p id="v30"><sup><small>30</small></sup>  От Фаат-моавовите потомци; Адна, Хелал, Ванаия, Маасия, Матания, Веселеил, Вануй и Манасия. </p>
<p id="v31"><sup><small>31</small></sup>  От Харимовите потомци: Елиезер, Есия, Мелхия, Семаия и Симеон. </p>
<p id="v32"><sup><small>32</small></sup>  Вениамин, Малух и Самария. </p>
<p id="v33"><sup><small>33</small></sup>  От Асумовите потомци: Матенай, Матата, Завад, Елифалет, Еремай, Манасия и Семей. </p>
<p id="v34"><sup><small>34</small></sup>  От Вениевите потомци: Мадай, Амрам и Уил. </p>
<p id="v35"><sup><small>35</small></sup>  Ванаия, Ведеия, Хелуй, </p>
<p id="v36"><sup><small>36</small></sup>  Вания, Меримот, Елиасив, </p>
<p id="v37"><sup><small>37</small></sup>  Матания, Матенай, Яасо, </p>
<p id="v38"><sup><small>38</small></sup>  Ваний, Вануй, Семей, </p>
<p id="v39"><sup><small>39</small></sup>  Селемия, Натан, Адаия, </p>
<p id="v40"><sup><small>40</small></sup>  Махнадевай, Сасай, Сарай, </p>
<p id="v41"><sup><small>41</small></sup>  Азареил, Селемия, Самария, </p>
<p id="v42"><sup><small>42</small></sup>  Селум, Амария и Иосиф. </p>
<p id="v43"><sup><small>43</small></sup>  От Невоевите потомци: Еиил, Мататия, Завад, Зевина, Ядав, Иоил и Ванаия. </p>
<p id="v44"><sup><small>44</small></sup>  Всички тия бяха взели чужденки за жени; и някои от жените бяха им родили чада. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/9">Ездра - глава 9</a></td>
        <td><a href="/bg/Bible/Ezra/Index">Индекс</a></td>
        <td> </td>
      </tr>
    </tbody>
  </table>
</figure>
