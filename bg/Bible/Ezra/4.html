<!--
title: Ездра - глава 4
description: 
published: true
date: 2022-10-6T9:45:13Z
tags: bible, bible—ezra
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/3">Ездра - глава 3</a></td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/5">Ездра - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А неприятелите на Юда и на Вениамина, като чуха, че върналите се от плена строели храма на Господа Израилевия Бог, </p>
<p id="v2"><sup><small>2</small></sup>  дойдоха при Зоровавела и при началниците на бащините домове та им рекоха7 Да градим с вас; защото и ние търсим вашия Бог както вие Нему и жертвуваме от времето на Асирийския цар Есарадон, който ни възведе тук. </p>
<p id="v3"><sup><small>3</small></sup>  Но Зоровавел, Исус и останалите началници на Израилевите бащини домове им рекоха: Не можете вие заедно с нас да построите дом на нашия Бог, но ние сами ще построим на Господа Израилевия Бог, както ни заповяда персийският цар Кир. </p>
<p id="v4"><sup><small>4</small></sup>  Тогава людете на земята ослабваха ръцете на Юдовите люде и им пречеха в граденето, </p>
<p id="v5"><sup><small>5</small></sup>  и наемаха съветници против тях, за да осуетят намерението им, през всичките дни на персийския цар Кир, дори до царуването на персийския цар Дарий. </p>
<p id="v6"><sup><small>6</small></sup>  И когато царуваше Асуир, в началото на царуването му, написаха обвинение против жителите на Юда и Ерусалим. </p>
<p id="v7"><sup><small>7</small></sup>  В дните на Артаксеркса писаха Вислам, Митридат, Тавеил и другите и съслужители до персийския цар Артаксеркс; и писмото се написа със сирийски букви и се съчини на сирийски език . </p>
<p id="v8"><sup><small>8</small></sup>  Властникът Реум, и секретарят Самса писаха писмо против Ерусалим до цар Артаксеркса както следва: </p>
<p id="v9"><sup><small>9</small></sup>  Властникът Реум, секретарят Самса и другите им съслужители, динците, афарсахците, тарфалците, афарсяните, архевците, вавилоняните, сусанците, деавците, еламците </p>
<p id="v10"><sup><small>10</small></sup>  и останалите народи, които великият и славният Асенафар доведе и славният Асенафар доведе та засели в градовете на Самария и в другите градове оттатък реката, и прочее, - </p>
<p id="v11"><sup><small>11</small></sup>  (ето препис от писмото, което пратиха на цар Артаксеркса, -) Слугите ти, мъжете, които са оттатък реката, и прочее: </p>
<p id="v12"><sup><small>12</small></sup>  Да е известно на царя, че юдеите, които възлязоха от тебе при нас, като стигнаха в Ерусалим, градят бунтовния и злия град, и издигат стената като са свързали основите. </p>
<p id="v13"><sup><small>13</small></sup>  Да е известно сега на царя, че, ако се съгради тоя град и се издигнат стени, то няма да плащат данък, мито, или пътна повинност, така щото ще повредят дохода на царете. </p>
<p id="v14"><sup><small>14</small></sup>  А понеже ние се храним от палата, и е неприлично за нас да гледаме вредата, която ще се нанесе на царя, за това пратихме да известим на царя, </p>
<p id="v15"><sup><small>15</small></sup>  за да се издири в книгата на летописите на бащите ти; и ще намериш в книгата на летописите и ще узнаеш, че тоя град е град бунтовен, пакостен на царете и на областите, и че още от старо време са дигали въстания всред него, за която вина тоя град е бил опустошен. </p>
<p id="v16"><sup><small>16</small></sup>  Известявам на царя, че, ако тоя град се съгради наново , и се издигнат стените му, не ще имаш никакво притежание отсам реката. </p>
<p id="v17"><sup><small>17</small></sup>  Царят отговори на властника Реум, на секретаря Самса и на другите им съслужители, които живееха в Самария и в другите градове отсам реката: Мир и прочее. </p>
<p id="v18"><sup><small>18</small></sup>  Писмото, което ни пратихте, прочете се разумливо пред мене, </p>
<p id="v19"><sup><small>19</small></sup>  и като издадох указ, издириха и намериха, че тия град още от старо време се е подигал против царете, и че в него са ставали бунтове и въстания. </p>
<p id="v20"><sup><small>20</small></sup>  Имало още и силни царе над Ерусалим, които владеели над всичките страни оттатък реката, на които се плащало данък, мито и пътна повинност. </p>
<p id="v21"><sup><small>21</small></sup>  Сега, прочее, заповядайте да престанат ония мъже и да се не съгради тоя град, докле не се издаде указ от мене. </p>
<p id="v22"><sup><small>22</small></sup>  И внимавайте да не бъдете небрежливи в това, да не би да порасте злото за щета на царете. </p>
<p id="v23"><sup><small>23</small></sup>  А когато се прочете преписът от цар Артаксерксовото писмо пред Реума и секретаря Самса и служителите им, побързаха да възлязат на Ерусалим при юдеите та ги спряха на сила. </p>
<p id="v24"><sup><small>24</small></sup>  Така престана работата по Божия дом, който е в Ерусалим, и остана спряна до втората година от царуването на персийския цар Дарий. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/3">Ездра - глава 3</a></td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/5">Ездра - глава 5</a></td>
      </tr>
    </tbody>
  </table>
</figure>
