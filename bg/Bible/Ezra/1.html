<!--
title: Ездра - глава 1
description: 
published: true
date: 2022-10-6T9:45:13Z
tags: bible, bible—ezra
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/2">Ездра - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В първата година на персийския цар Кир, за да се изпълни Господното слово, изговорено чрез устата на Еремия, Господ подбуди духа на персийския цар Кир, та прогласи из цялото си царство, още и писмено обяви , като рече: </p>
<p id="v2"><sup><small>2</small></sup>  Така казва персийският цар Кир: Небесният Бог Иеова ми е дал всичките царства на света; и Той ми е заръчал да Му построя дом в Ерусалим, който е в Юда. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Прочее, който между вас, от всичките Негови люде, е наклонен , неговият Бог да бъде с него, нека възлезе в Ерусалим, който е в Юда, и нека построи на Иеова Израилевият Бог (Той е Бог) дом, който е в Ерусалим. </p>
<p id="v4"><sup><small>4</small></sup>  На всеки, който е оцелял, в каквото и да било място, гдето пришелствува, нека му помогнат мъжете на онова място със сребро и със злато, с имот и с добитък, освен това, което доброволно би се принесло за Божия дом, който е в Ерусалим. </p>
<p id="v5"><sup><small>5</small></sup>  Тогава станаха началниците на бащините домове на Юда и Вениамина, и свещениците, и левитите, с всичките, на които Бог подбуди духа да възлязат, за да построят Господния дом, който е в Ерусалим. </p>
<p id="v6"><sup><small>6</small></sup>  И всичките им съседи им помагаха със сребърни вещи, със злато, с имот, с добитък и със скъпоценни неща, освен всичко това, което доброволно се принасяше. </p>
<p id="v7"><sup><small>7</small></sup>  И цар Кир извади вещите на Господния дом, който Навуходоносор бе донесъл от Ерусалим и турил в капището на боговете си, - </p>
<p id="v8"><sup><small>8</small></sup>  тях извади персийският цар Кир чрез съкровищника Митридат, и ги брои на управителя на Юда Сасавасар. </p>
<p id="v9"><sup><small>9</small></sup>  И ето числото им: тридесет златни легени, хиляда сребърни легени, двадесет и девет ножове, </p>
<p id="v10"><sup><small>10</small></sup>  тридесет златни паници от втори вид, и хиляда други съдове. </p>
<p id="v11"><sup><small>11</small></sup>  Всичките златни и сребърни съдове бяха пет хиляди и четиристотин, които всички занесе Сасавасар, когато пленниците се върнаха от Вавилон в Ерусалим. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/2">Ездра - глава 2</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 1:2 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
</ol>
</div>
