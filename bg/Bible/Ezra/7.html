<!--
title: Ездра - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/6">Ездра - глава 6</a></td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/8">Ездра - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След тия събития, в царуването на персийския цар Артаксеркс, дойде Ездра син на Сараия, син на Азария, син на Хелкия, </p>
<p id="v2"><sup><small>2</small></sup>  син на Селума, син на Садока син на Ахитова, </p>
<p id="v3"><sup><small>3</small></sup>  син на Амария, син на Азария син на Мараиота, </p>
<p id="v4"><sup><small>4</small></sup>  син на Зария, син на Озия, син на Вукия, </p>
<p id="v5"><sup><small>5</small></sup>  син на Ависуя, син на Финееса, син на Елеазара, син на първосвещеника Аарон. </p>
<p id="v6"><sup><small>6</small></sup>  Тоя Ездра възлезе от Вавилон; и бе книжник вещ в Моисеевия закон, който Господ Израилевият Бог бе дал; и царят му даде всичко що поискаше, понеже ръката на Господа неговия Бог беше над него за добро . </p>
<p id="v7"><sup><small>7</small></sup>  Също и някои от израилтяните и от свещениците, и певците, вратарите и нетинимите възлязоха в Ерусалим в седмата година на цар Артаксеркса. </p>
<p id="v8"><sup><small>8</small></sup>  Ездра стигна в Ерусалим в петия месец от седмата година на царя. </p>
<p id="v9"><sup><small>9</small></sup>  Защото на първия ден, от първия месец, той тръгна от Вавилон, и на първия ден от петия месец, стигна в Ерусалим, понеже добрата ръка на неговия Бог беше с него. </p>
<p id="v10"><sup><small>10</small></sup>  Защото Ездра бе утвърдил сърцето си да изучава Господния закон и да го изпълнява, и да учи в Израиля повеления и съдби. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  А ето препис от писмото, което цар Артаксеркс даде на свещеник Ездра, книжника, книжника вещ в думите на Господните заповеди и в повеленията Му към Израиля: - </p>
<p id="v12"><sup><small>12</small></sup>  Артаксеркс, цар на царете, към свещеник Ездра, книжника вещ в закона на небесния Бог, съвършен мир , и прочее. </p>
<p id="v13"><sup><small>13</small></sup>  Издавам указ щото всички, които са от Израилевите люде, и от свещениците и левитите, в царството ми, които биха пожелали доброволно да идат в Ерусалим, да отидат с тебе. </p>
<p id="v14"><sup><small>14</small></sup>  Тъй като си изпратен от царя и от седмината му съветника да изпиташ за Юда и Ерусалим според закона на твоя Бог, който е в ръката ти, </p>
<p id="v15"><sup><small>15</small></sup>  и да занесеш среброто и златото, което царят и съветниците му доброволно принасят на Израилевия Бог, Чието обиталище е в Ерусалим, </p>
<p id="v16"><sup><small>16</small></sup>  както и всичкото сребро и злато, което ти би събрал от цялата Вавилонска област, заедно с доброволните приноси на людете и на свещениците, които биха принасяли доброволно за дома на своя Бог в Ерусалим, </p>
<p id="v17"><sup><small>17</small></sup>  затова, купи веднага с тия пари юнци, овни, агнета, с хлебните им приноси и възлиянията им, и принеси ги върху олтара на дома на вашия Бог, Който е в Ерусалим. </p>
<p id="v18"><sup><small>18</small></sup>  И каквото се види угодно на тебе и на братята ти да сторите с останалото сребро и злато, сторете според волята на вашия Бог. </p>
<p id="v19"><sup><small>19</small></sup>  И съдовете, които ти са дадени за службата на дома на твоя Бог, предай ги пред ерусалимския Бог. </p>
<p id="v20"><sup><small>20</small></sup>  И каквото повече би потрябвало за дома на твоя Бог, което стане нужда да изразходваш, изразходвай го от царската съкровищница. </p>
<p id="v21"><sup><small>21</small></sup>  И аз, аз цар Артаксеркс, издавам указ до всичките хазнатари, които са отвъд реката, щото всичко, което ли поискал от вас свещеник Ездра, книжникът вещ в закона на небесния Бог, да се дава веднага, </p>
<p id="v22"><sup><small>22</small></sup>  до сто таланта сребро, до сто кара жито, до сто вати вино, до сто вати дървено масло, и неопределено количество сол. </p>
<p id="v23"><sup><small>23</small></sup>  Каквото и да е заповядано от небесния Бог, нека се направи за дома на небесния Бог, да не би да дойде гняв върху царството на царя и на синовете му. </p>
<p id="v24"><sup><small>24</small></sup>  При това ви известяваме относно свещениците, левитите, певците, вратарите, нетинимите и слугите на тоя Божий дом, че на никого от тях не ще бъде законно да се наложи данък, мито, или пътна повинност. </p>
<p id="v25"><sup><small>25</small></sup>  И ти, Ездра, според мъдростта, която имаш от твоя Бог, постави управници и съдии, които да съдят всичките люде намиращи се отвъд реката, и те всички да са такива, които знаят законите на твоя Бог; и поучавайте всеки, който не ги знае. </p>
<p id="v26"><sup><small>26</small></sup>  И против всеки, който не пази законите на твоя Бог и царския закон, нека се изпълнява незабавно против него присъдата, било за смърт, за заточение, за конфискуване на имот, или за затвор. </p>
<p id="v27"><sup><small>27</small></sup>  Благословен да бъда Господ, Бог на нашите бащи, Който е турил такава мисъл в сърцето на царя, да прослави дома на Господа, Който е в Ерусалим, </p>
<p id="v28"><sup><small>28</small></sup>  и е направил да намери милост пред царя и съветниците му, и пред всичките силни първенци на царя! Така, понеже ръката на Господа моя Бог беше над мене за добро , аз се ободрих, и събрах от Израиля някои по-видни човеци, за да възлязат заедно с мене. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/6">Ездра - глава 6</a></td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/8">Ездра - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:10 <i>Ездра: придържане към закона</i>: <a href="/bg/The_Urantia_Book/97#p8_3">КУ 97:8.3</a>. </li>
</ol>
</div>
