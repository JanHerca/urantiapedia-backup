<!--
title: Ездра - глава 9
description: 
published: true
date: 2022-10-6T9:45:13Z
tags: bible, bible—ezra
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/8">Ездра - глава 8</a></td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/10">Ездра - глава 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Като се свърши това, първенците дойдоха при мене и казаха: Израилевите люде, и свещениците и левитите, не са се отделили от людете на тия земи, колкото за техните мерзости, мерзостите на ханаанците, хетейците, амонците, моавците, египтяните и аморейците; </p>
<p id="v2"><sup><small>2</small></sup>  защото са вземали от дъщерите им за себе си и за синовете си, тъй че светият род се е смесил с людете на тия земи; дори, ръката на първенците и на по-видните люде е била първа в това престъпление. </p>
<p id="v3"><sup><small>3</small></sup>  И като чух това нещо, раздрах дрехата си и мантията си, скубах космите от главата си и от брадата си, и седях смутен. </p>
<p id="v4"><sup><small>4</small></sup>  Тогава се събраха при мене всички, които трепереха от думите на Израилевия Бог поради престъплението на ония, които са били в плана; и седях смутен до вечерната жертва. </p>
<p id="v5"><sup><small>5</small></sup>  А във време на вечерната жертва станах от унижението си, и с раздраната си дреха и мантия преклоних колене, и като прострях ръцете си към Господа моя Бог, рекох: </p>
<p id="v6"><sup><small>6</small></sup>  Боже мой, срамувам се и червя се да подигна лицето си към Тебе, Боже мой; защото нашите беззакония превишиха главите ни, и престъпленията ни пораснаха до небесата. </p>
<p id="v7"><sup><small>7</small></sup>  От дните на бащите си до днес ние сме били много виновни; и поради беззаконията си ние, царете ни и свещениците ни бяха предадени в ръката на другоземните царе, под нож, в плен, на раграбване, и на посрамяване на лицата ни, както е днес, </p>
<p id="v8"><sup><small>8</small></sup>  И сега за твърде малко време Господ нашият Бог показва милост към нас, за да се опази между нас остатък, и за да бъдем закрепени в Неговото свето място, за да може нашият Бог да просвещава очите ни и да ни даде малко отдих в робството ни. </p>
<p id="v9"><sup><small>9</small></sup>  Защото сме роби; но и в робството ни нашият Бог не ние оставил, а е благоволил да намерим милост пред персийските царе, та да ни съживи, за да издигнем дома на нашия Бог и да поправим развалините му, и да ни даде ограда в Юда и в Ерусалим. </p>
<p id="v10"><sup><small>10</small></sup>  Но сега, Боже наш, какво да кажем след това? защото оставихме заповедите, </p>
<p id="v11"><sup><small>11</small></sup>  които Си дал чрез слугите Си пророците, като си рекъл: Земята, в който влизате, за да я владеете, е земя осквернена от гнусотиите и от мерзостите на людете на тия земи, които са я напълнили от край до край с нечистотиите си; </p>
<p id="v12"><sup><small>12</small></sup>  сега, прочее, не давайте дъщерите си на синовете им, и не вземайте техните дъщери за синовете си, и не съдействувайте никога за мира или благоденствието им; за да се укрепите, и да ядете благата на тая земя, и да я оставите в наследство на потомците си за винаги. </p>
<p id="v13"><sup><small>13</small></sup>  А след всичко, което е дошло върху нас поради нашите лоши дела и поради голямото наше престъпление, тъй като Ти, Боже наш, си се въздържал да не ни накажеш според беззаконията ни, а си ни дал такова избавление, </p>
<p id="v14"><sup><small>14</small></sup>  трябва ли ние да нарушим пак Твоите заповеди и да се сродяваме с людете предадени на тия мерзости? Ти не били се разгневил на нас докле ни довършиш, та да не остане никакъв остатък и никой оцелял? </p>
<p id="v15"><sup><small>15</small></sup>  Господи Боже Израилев, праведен си, защото ние сме остатък оцелели, както сме днес; ето, пред Тебе сме с престъплението си! защото поради него не можем да се изправим пред Тебе. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/Ezra/8">Ездра - глава 8</a></td>
        <td><a href="/bg/Bible/Ezra/Index">Индекс</a></td>
        <td><a href="/bg/Bible/Ezra/10">Ездра - глава 10</a></td>
      </tr>
    </tbody>
  </table>
</figure>
