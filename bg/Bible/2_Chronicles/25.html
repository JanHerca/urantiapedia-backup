<!--
title: 2 Летописи - глава 25
description: 
published: true
date: 2023-11-8T20:7:31Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/24">
          <span class="mdi mdi-arrow-left-drop-circle"></span><span class="pl-2">2 Летописи - глава 24</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/26">
          <span class="pr-2">2 Летописи - глава 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Амасия бе двадесет и пет години на възраст когато се възцари, и царува двадесет и девет години в Ерусалим. И името на майка му бе Иодана, от Ерусалим. </p>
<p id="v2"><sup><small>2</small></sup>  Той върши това, което бе право пред Господа, но не със съвършено сърце. </p>
<p id="v3"><sup><small>3</small></sup>  А като му се утвърди царството, той умъртви слугите си, които бяха убили баща му царя. </p>
<p id="v4"><sup><small>4</small></sup>  Но чадата им не умъртви, според писаното в закона на Моисеевата книга, гдето Господ заповядвайки, каза: Бащите да не умират поради чадата, нито чадата да умират поради бащите; но всеки да умира за своя грях. </p>
<p id="v5"><sup><small>5</small></sup>  Тогава Амасия събра Юда и постави от тях хилядници и стотници, според бащините им домове, по целия Юда и Вениамин; и като ги преброи от двадесет години и нагоре, намери ги триста хиляди отборни мъже, способни да излизат на война, които можеха да държат копие и щит. </p>
<p id="v6"><sup><small>6</small></sup>  А от Израиля нае още сто хиляди силни и храбри мъже за сто таланта сребро. </p>
<p id="v7"><sup><small>7</small></sup>  А дойде един Божий човек при него и рече: Царю, да не отиде с тебе Израилевата войска; защото Господ не е с Израиля, с никой от ефремците. </p>
<p id="v8"><sup><small>8</small></sup>  Но ако си решил да идеш, действувай храбро , укрепи се за бой; иначе , Бог ще те направи да паднеш пред неприятеля, защото Бог има сила да помага и да сваля. </p>
<p id="v9"><sup><small>9</small></sup>  А Амасия рече на Божия човек: Но какво да направим за стоте таланта, които дадох на Израилевата войска? А Божият човек отговори: Господ може да ти даде повече от това. </p>
<p id="v10"><sup><small>10</small></sup>  Тогава Амасий ги отдели, то ест , войската, която му беше дошла от Ефрема, за да се върнат у дома си; по която причина гневът им пламна силно против Юда, и се върнаха у дома си твърде разярени. </p>
<p id="v11"><sup><small>11</small></sup>  А Амасия се одързости, изведе людете си, и отиде в долината на солта, та порази десет хиляди от Сиировите потомци. </p>
<p id="v12"><sup><small>12</small></sup>  А други десет хиляди юдейците плениха живи, и като ги закараха на върха на скалата, хвърлиха ги долу от върха на скалата, така че всичките се смазаха. </p>
<p id="v13"><sup><small>13</small></sup>  Но мъжете от войската, която Амасия върна надире, за да не идат с него на бой, нападнаха Юдовите градове, от Самария дори до Ветерон, та поразиха от тях три хиляди души, и взеха много користи. </p>
<p id="v14"><sup><small>14</small></sup>  А Амасия, като се върна от поразяването на едомците, донесе боговете на Сиировите потомци та ги постави богове за себе си, кланяше се пред тях, и кадеше им тамян. </p>
<p id="v15"><sup><small>15</small></sup>  Затова, гневът на Господа пламна против Амасия, и прати при него пророк, който му рече: Защо си прибягнал към боговете на тия люде, които не можеха да избавят своите си люде от ръката ти? </p>
<p id="v16"><sup><small>16</small></sup>  А като му говореше той, царят му каза: Съветник ли те поставиха на царя? Престани: защо да бъдеш убит? И пророкът престана, като рече: Зная, че Бог е решил да те изтреби понеже ти стори това, и не послуша моя съвет. </p>
<p id="v17"><sup><small>17</small></sup>  Тогава Юдовият цар Амасия, като се съветва, прати до Израилевия цар Иоас, син на Иоахаза, Ииуевия син, да кажат: Дойди да се погледнем един друг в лице. </p>
<p id="v18"><sup><small>18</small></sup>  А Израилевият цар Иоас прати до Юдовия цар Амасия да рекат: Ливанският трън пратил до ливанския кедър да кажат: Дай дъщеря си на сина ми за жена. Но един звяр, който бил в ливан, заминал та стъпкал тръна. </p>
<p id="v19"><sup><small>19</small></sup>  Ти казваш: Ето, поразих Едома; и сърцето ти те надигна да се хвалиш. Седи сега у дома си; защо да се заплиташ за своята си вреда та да паднеш, ти и Юда с тебе? </p>
<p id="v20"><sup><small>20</small></sup>  Но Амасия не послуша; защото от Бога бе това, за да ги предаде в ръката на неприятелите , понеже бяха прибегнали към Едомските богове. </p>
<p id="v21"><sup><small>21</small></sup>  Прочее, Израилевият цар Иоас възлезе, та се погледнаха един друг в лице, той и Юдовият цар Амасия, във Ветсемес, който принадлежи на Юда. </p>
<p id="v22"><sup><small>22</small></sup>  И Юда биде поразен пред Израиля; и побягнаха всеки в шатъра си. </p>
<p id="v23"><sup><small>23</small></sup>  И Израилевият цар Иоас хвана във Ветсемес Юдовия цар Амасия, син на Иоаса, Иоахазовия син и го доведе в Ерусалим, и събори четиристотин лакътя от Ерусалимската стена, от Ефремовата порта до портата на ъгъла. </p>
<p id="v24"><sup><small>24</small></sup>  И като взе всичкото злато и сребро, и всичките съдове, които се намираха в Божия дом при Овидедома, и съкровищата на царската къща, тоже и заложници, върна се в Самария. </p>
<p id="v25"><sup><small>25</small></sup>  А след смъртта на Израилевия цар Иоас, Иоахазовият син, Юдовият цар Амасия, Иасовият син, живя петнадесет години. </p>
<p id="v26"><sup><small>26</small></sup>  А останалите дела на Амасия, първите и последните, ето, написани са в Книгата на Юдовите и Израилевите царе. </p>
<p id="v27"><sup><small>27</small></sup>  А след като се отклони Амасия от Господа, направиха заговор против него в Ерусалим, и той побягна в Лахис; но пратиха след него в Лахис та го убиха там. <sup id="cite1"><a href="#fn1">[1]</a></sup></p>
<p id="v28"><sup><small>28</small></sup>  И докараха го на коне та го погребаха с бащите му в Юдовия столичен град . </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/24">
          <span class="mdi mdi-arrow-left-drop-circle"></span><span class="pl-2">2 Летописи - глава 24</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/26">
          <span class="pr-2">2 Летописи - глава 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 25:27 <i>Амасия е убит</i>: <a href="/bg/The_Urantia_Book/97#p9_22">КУ 97:9.22</a>. </li>
</ol>
</div>
