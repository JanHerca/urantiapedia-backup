<!--
title: 2 Летописи - глава 24
description: 
published: true
date: 2023-11-8T20:7:31Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/23">
          <span class="mdi mdi-arrow-left-drop-circle"></span><span class="pl-2">2 Летописи - глава 23</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/25">
          <span class="pr-2">2 Летописи - глава 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Иоас беше на седем години, когато се възцари, и царува четиридесет години в Ерусалим; а името на майка му бе Савия, от Вирсавее. </p>
<p id="v2"><sup><small>2</small></sup>  И Иоас вършеше това, което бе право пред Господа, през всичките дни на свещеник Иодай. </p>
<p id="v3"><sup><small>3</small></sup>  И Иодай му взе две жени; и той роди синове и дъщери. </p>
<p id="v4"><sup><small>4</small></sup>  След това, Иоас си науми да обнови Господния дом. </p>
<p id="v5"><sup><small>5</small></sup>  И тъй събра свещениците и левитите, та им рече: Излезте по Юдовите градове, та съберете от целия Израил пари за да се поправя дома на вашия Бог от година до година, и гледайте да побързате с работата. Обаче, левитите не побързаха. </p>
<p id="v6"><sup><small>6</small></sup>  Тогава царят повика началника на работата Иодай, та му рече: Защо не си изискал от левитите да съберат от Юда и Ерусалим данъка, определен от Господния слуга Моисей да се събира от Израилевото общество, за шатъра на свидетелството? </p>
<p id="v7"><sup><small>7</small></sup>  (Защото нечестивата Готолия и синовете й бяха разстроили Божия дом; още и всичките посветени неща в Господния дом бяха посветили на ваалимите). </p>
<p id="v8"><sup><small>8</small></sup>  Прочее, по царската заповед направиха един ковчег, който туриха извън, при вратата на Господния дом. </p>
<p id="v9"><sup><small>9</small></sup>  И прогласиха в Юда и в Ерусалим да принасят Господу данък наложен върху Израиля от Божия слуга Моисей в пустинята. </p>
<p id="v10"><sup><small>10</small></sup>  И всичките първенци и всичките люде се зарадваха и донасяха и туряха в ковчега догде се напълнеше. </p>
<p id="v11"><sup><small>11</small></sup>  И когато левитите донасяха ковчега при царските настоятели, и те виждаха, че имаше много пари, царският секретар и настоятелят на първосвещеника дохождаха та изпразваха ковчега, и пак го занасяха и поставяха на мястото му. Така правеха от ден на ден, и събираха много пари. </p>
<p id="v12"><sup><small>12</small></sup>  И царят и Иодай ги даваха на ония, които вършеха делото на служенето в Господния дом; и тези наемаха зидари и дърводелци за да обновят Господния дом, още и ковачи и медникари за да поправят Господния дом. </p>
<p id="v13"><sup><small>13</small></sup>  И така, работниците вършеха работата, и поправянето успяваше с работенето им, тъй че възстановиха Божия дом в първото му състояние и го закрепиха. </p>
<p id="v14"><sup><small>14</small></sup>  И когато свършиха, донесоха останалите пари пред царя и Иодай, и с тях направиха съдове за Господния дом, съдовете за служене и за принасяне жертви , темянници, и други златни и сребърни съдове. Така, непрестанно принасяха всеизгаряния в Господния дом през целия живот на Иодая. </p>
<p id="v15"><sup><small>15</small></sup>  Но Иодай остаря и стана сит от дни, и умря; сто и тридесет години бе на възраст когато умря. </p>
<p id="v16"><sup><small>16</small></sup>  И погребаха го в Давидовия град между царете, понеже бе извършил добро в Израиля, и пред Бога, и за дома Му. </p>
<p id="v17"><sup><small>17</small></sup>  А след смъртта на Иодая, Юдовите началници дойдоха та се поклониха на царя, Тогава царят ги послуша; </p>
<p id="v18"><sup><small>18</small></sup>  и те оставиха дома на Господа Бога на бащите си, и служиха на ашерите и на идолите; и гняв дойде върху Юда и Ерусалим поради това тяхно престъпление. </p>
<p id="v19"><sup><small>19</small></sup>  При все това, Бог им прати пророци за да ги обърнат към Господа, които заявяваха против тях; но те не послушаха. </p>
<p id="v20"><sup><small>20</small></sup>  Тогава Божият Дух дойде на Захария, син на свещеник Иодай, та застана на високо място над людете и рече им: Така казва Бог: Защо престъпвате Господните заповеди? Няма да успеете; понеже вие оставихте Господа, то и Той остави вас. </p>
<p id="v21"><sup><small>21</small></sup>  Обаче, те направиха заговор против него и с царска заповед го убиха с камъни в двора на Господния дом. </p>
<p id="v22"><sup><small>22</small></sup>  Цар Иоас не си спомни доброто, което му беше показал Иодай, неговият баща, но уби сина му; а той, като умираше рече: Господ да погледни и да издири. </p>
<p id="v23"><sup><small>23</small></sup>  И в края на годината, сирийската войска възлезе против Иоаса ; и като дойде в Юда и Ерусалим, изтребиха всичките народни първенци изсред людете, и изпратиха всичките користи, взети от тях, до царя на Дамаск. </p>
<p id="v24"><sup><small>24</small></sup>  При все, че сирийската войска, която дойде, беше малолюдна, пак Господ предаде в ръката им едно твърде голямо множество, понеже те бяха оставили Господа Бога на бащите си. Така сирийците извършиха съдба против Иоаса. </p>
<p id="v25"><sup><small>25</small></sup>  А като заминаха от него, (и го оставиха страдащ с тежки рани, собствените му слуги направиха заговор против него, поради кръвта на сина на свещеник Иодай, и убиха го на леглото му, та умря; и погребаха го в Давидовия град, но не го погребаха в царските гробища. </p>
<p id="v26"><sup><small>26</small></sup>  А ония, които направиха заговор против него, бяха: Завад, син на амонката Симеата и Иозавад, син на моавката Самарита. </p>
<p id="v27"><sup><small>27</small></sup>  А колкото за синовете му, и за тежките товари за откуп наложени върху него, и за поправяне на Божия дом, ето, писано е в повестите на Книгата на царете. И вместо него се възцари син му Амасия. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/23">
          <span class="mdi mdi-arrow-left-drop-circle"></span><span class="pl-2">2 Летописи - глава 23</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/25">
          <span class="pr-2">2 Летописи - глава 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
