<!--
title: 2 Летописи - глава 18
description: 
published: true
date: 2023-11-8T20:7:31Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/17">
          <span class="mdi mdi-arrow-left-drop-circle"></span><span class="pl-2">2 Летописи - глава 17</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/19">
          <span class="pr-2">2 Летописи - глава 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  А Иосафат имаше богатство и голяма слава; и направи сватовщина с Ахава. </p>
<p id="v2"><sup><small>2</small></sup>  И подир няколко години слезе при Ахава в Самария. И Ахав закла много овци и говеда за него и за людете, които бяха с него; още ме положи да отиде с него в Рамот-галаад. </p>
<p id="v3"><sup><small>3</small></sup>  Защото Израилевият цар Ахав рече на Юдовия цар Иосафата: Дохождаш ли с мене в Рамот-галаад? И той му отговори: Аз съм както си ти, и мойте люде както твоите люде; ще бъдем с тебе във войната. </p>
<p id="v4"><sup><small>4</small></sup>  Иосафат каза още на Израилевия цар: Моля, допитай се сега до Господното слово. </p>
<p id="v5"><sup><small>5</small></sup>  Тогава Израилевият цар събра пророците си , четиристотин мъже, та им рече: Да идем ли на бой в Рамот-галаад, или да не ида? А те казаха: Иди, и Бог ще го предаде в ръката на царя. </p>
<p id="v6"><sup><small>6</small></sup>  Обаче, Иосафат каза: Няма ли тук, освен тия някой Господен пророк, за да се допитаме чрез него? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  И Израилевият цар рече на Иосафата: Има още един човек, чрез когото можем да се допитаме до Господа; но аз го мразя, защото никога не пророкува добро за мене, но всякога зло; той е Михей, син на Емла. А Иосафат каза: Нека не говори така царят. </p>
<p id="v8"><sup><small>8</small></sup>  Тогава Израилевият цар повика един скопец и рече: Доведи скоро Михея син на Емла. </p>
<p id="v9"><sup><small>9</small></sup>  А Израилевият цар и Юдовият цар Иосафат седяха, всеки на престола си, облечени в одеждите си; и седяха на открито място при входа на самарийската порта; и всичките пророци пророкуваха пред тях. </p>
<p id="v10"><sup><small>10</small></sup>  А Седекия, Ханаановият син, си направи железни рогове, и рече: Така казва Господ: С тия ще буташ сирийците догде ги довършиш. </p>
<p id="v11"><sup><small>11</small></sup>  Също и всичките пророци така пророкуваха, казвайки: Иди в Рамат-галаад, и ще имаш добър успех; защото Господ ще го предаде в ръката на царя. </p>
<p id="v12"><sup><small>12</small></sup>  А пратеникът, който отиде да повика Михея, му говори казвайки: Ето, думите на пророците като из една уста са добри за царя; моля, прочее, и твоята дума да бъде като думата на един от тях, и ти говори доброто. </p>
<p id="v13"><sup><small>13</small></sup>  А Михей рече: Заклевам се в живота на Господа, каквото рече Бог мой, това ще говоря. </p>
<p id="v14"><sup><small>14</small></sup>  И той, дойде при царя. И царят му каза: Михее, да идем ли на бой в Рамот-галаад, или да не ида? А той рече: Идете и ще имате успех; защото неприятелите ще бъдат предадени в ръката ви. </p>
<p id="v15"><sup><small>15</small></sup>  А царят му каза: Колко пъти ще те заклевам да не ми говориш друго освен истината в Господното име! </p>
<p id="v16"><sup><small>16</small></sup>  А той рече: Видях целият Израил пръснат по планините като овци, които нямат овчар; и Господ рече: Тия нямат господар; нека се върнат всеки у дома си с мир. </p>
<p id="v17"><sup><small>17</small></sup>  Тогава Израилевият цар каза на Иосафата: Не рекох ли ти, че не ще прорече добро за мене, но зло? </p>
<p id="v18"><sup><small>18</small></sup>  А Михей рече: Чуйте, прочее, Господното слово. Видях Господа седящ на престола си, и цялото небесно множество стоящо около него отдясно и отляво. </p>
<p id="v19"><sup><small>19</small></sup>  И Господ рече: Кой ще примами Израилевия цар Ахава за да отиде и да падне в Рамот-галаад? И един, проговаряйки, рече едно, а друг рече друго. </p>
<p id="v20"><sup><small>20</small></sup>  Сетне излезе един дух та застана пред Господа и рече: Аз ще го примамя. И Господ му рече: Как? </p>
<p id="v21"><sup><small>21</small></sup>  А той каза: Ще изляза и ще бъда лъжлив дух в устата на всичките му пророци. И Господ рече: Примамвай го, още и ще сполучиш; излез, стори така. </p>
<p id="v22"><sup><small>22</small></sup>  Сега, прочее, ето, Господ е турил лъжлив дух в устата на тия твои пророци, обаче Господ е говорил зло за тебе. </p>
<p id="v23"><sup><small>23</small></sup>  Тогава Седекия, Ханаановият син, се приближи та плесна Михея по бузата и каза: През кой път мина Господният Дух от мене за да говори на тебе? </p>
<p id="v24"><sup><small>24</small></sup>  А Михей рече: Ето, ще видиш в оня ден, когато ще отиваш из клет в клет за да се криеш. </p>
<p id="v25"><sup><small>25</small></sup>  Тогава Израилевият цар каза: Хванете Михея та го върнете при градския управител Амон и при царския син Иоас, </p>
<p id="v26"><sup><small>26</small></sup>  и речете: Така казва царят: Турете тогова в тъмницата, и хранете го със затворническа порция хляб и вода догде се завърне с мир. </p>
<p id="v27"><sup><small>27</small></sup>  И рече Михей: Ако някога се върнеш с мир, то Господ не е говорил чрез мене. Рече още: Слушайте вие, всички люде. </p>
<p id="v28"><sup><small>28</small></sup>  И така, Израилевият цар и Юдовият цар Иосафат възлязоха в Рамот-галаад. </p>
<p id="v29"><sup><small>29</small></sup>  И Израилевият цар рече на Иосафата: Аз ще се предреша като вляза в сражението, а ти облечи одеждите си. Прочее, Израилевият цар се предреши, та влязоха в сражението. </p>
<p id="v30"><sup><small>30</small></sup>  А сирийският цар бе заповядал на колесниценачалниците си, казвайки: Не се бийте нито с малък, нито с голям, но само с Израилевия цар. </p>
<p id="v31"><sup><small>31</small></sup>  А колесниценачалниците, като видяха Иосафата, рекоха: Тоя ще е Израилевият цар; и отклониха се за да го ударят. Но Иосафат извика; И Господ му помогна, защото Бог ги повлия да се отвърнат от него. </p>
<p id="v32"><sup><small>32</small></sup>  Понеже колесниценачалниците, като видяха, че не беше Израилевият цар, престанаха да го преследват и се върнаха. </p>
<p id="v33"><sup><small>33</small></sup>  А един човек устрели без да мери, и удари Израилевия цар между ставите на бронята му; затова той рече на колесничаря: Обърни юздата та ме извади из войската, защото съм тежко ранен. </p>
<p id="v34"><sup><small>34</small></sup>  И в оня ден сражението се усили; но Израилевият цар се удържа в колесницата си срещу сирийците до вечерта, и около захождането на слънцето умря. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/17">
          <span class="mdi mdi-arrow-left-drop-circle"></span><span class="pl-2">2 Летописи - глава 17</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/19">
          <span class="pr-2">2 Летописи - глава 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 18:6-8 <i>Микея</i>: <a href="/bg/The_Urantia_Book/97#p2_2">КУ 97:2.2</a>. </li>
</ol>
</div>
