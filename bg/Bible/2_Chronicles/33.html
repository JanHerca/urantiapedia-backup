<!--
title: 2 Летописи - глава 33
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Chronicles/32">2 Летописи - глава 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Chronicles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Chronicles/34">2 Летописи - глава 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Манасия бе двадесет години на възраст когато се възцари и царува петдесет и пет години в Ерусалим. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Той върши зло пред Господа, според мерзостите на народите, които Господ изпъди пред израилтяните. </p>
<p id="v3"><sup><small>3</small></sup>  Устрои изново високите места, които баща му Езекия беше съборил, издигна жертвеници на ваалимите и направи ашери, и се кланяше на цялото небесно множество и им служеше. </p>
<p id="v4"><sup><small>4</small></sup>  Тоже издигна жертвеници в Господния дом, за който Господ беше казал: В Ерусалим ще бъде името Ми до века. </p>
<p id="v5"><sup><small>5</small></sup>  Издигна жертвеници и на цялото небесно множество вътре в двата двора на Господния дом. </p>
<p id="v6"><sup><small>6</small></sup>  И преведе чадата си през огъня в долината на Еномовия син, още упражняваше предвещания и употребяваше гадания, упражняваше омайвания, и си служеше със запитвачи на зли духове и с врачове; той извърши много зла пред Господа та Го разгневи. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  И ваяния идол, образа, който направи, постави в Божия дом, за който Бог каза на Давида и на сина му Соломона: В тоя дом, и в Ерусалим, който избрах от всичките Израилеви племена, ще настаня името Си до века; </p>
<p id="v8"><sup><small>8</small></sup>  нито ще местя вече ногата на Израиля от земята, която определих за бащите ви, само ако внимават да вършат всичко, що им заповядах, целия закон и повеленията и съдбите дадени чрез Моисея. </p>
<p id="v9"><sup><small>9</small></sup>  Но Манасия подмами Юда и ерусалимските жители да вършат по-лошо от народите, които Господ изтреби пред израилтяните. </p>
<p id="v10"><sup><small>10</small></sup>  Тогава Господ говори на Манасия и на людете му; но те не послушаха. </p>
<p id="v11"><sup><small>11</small></sup>  Затова Господ доведе против тях военачалниците на асирийския цар, та хванаха Манасия, и като го туриха в окови и вързаха го с вериги, заведоха го във Вавилон. </p>
<p id="v12"><sup><small>12</small></sup>  А когато беше в бедствие, помоли се на Господа своя Бог, и смири се много пред Бога на бащите си. </p>
<p id="v13"><sup><small>13</small></sup>  И когато му се помоли, Бог даде внимание на него, и послуша молбата му, та го доведе пак в Ерусалим, на царството му. Тогава Манасия позна, че Господ - Той е Бог. </p>
<p id="v14"><sup><small>14</small></sup>  А след това той съгради една външна стена на Давидовия град, на запад от Гион, в долината, дори до входа на рибната порта, и прекара я около Офир, та я издигна много високо; и постави военачалници във всичките укрепени Юдови градове. </p>
<p id="v15"><sup><small>15</small></sup>  И отмахна чуждите богове, и идола от Господния дом, и всичките жертвеници, които бе издигнал върху хълма на Господния дом и в Ерусалим, и ги хвърли вън от града. </p>
<p id="v16"><sup><small>16</small></sup>  И поправи Господния олтар, и пожертвува на него примирителни и благодарствени жертви, и заповяда на Юда да служи на Господа Израилевия Бог. </p>
<p id="v17"><sup><small>17</small></sup>  Но людете още жертвуваха по високите места, обаче, само на Господа своя Бог. </p>
<p id="v18"><sup><small>18</small></sup>  А останалите дела на Манасия, и молитвата му към неговия Бог, и думите на гледача, които му говориха в името на Господа Израилевия Бог, ето, написани са между делата на Израилевите царе. </p>
<p id="v19"><sup><small>19</small></sup>  И молитвите му, и как Бог го послуша, и всичките му грехове, и престъплението му, местностите, гдето устрои високите места и постави ашерите и леяните идоли, преди да се смири, ето, написани са в историята на гледачите. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  И Манасия заспа с бащите си; и погребаха го в собствената му къща; а вместо него се възцари, и царува две години в Ерусалим. </p>
<p id="v21"><sup><small>21</small></sup>  Амон бе двадесет и две години на възраст когато се възцари, и царува две години в Ерусалим. </p>
<p id="v22"><sup><small>22</small></sup>  Той върши зло пред Господа, както стори баща му Манасия; и Амон жертвуваше на всичките леяни идоли, които баща му Манасия бе направил, и им служеше. </p>
<p id="v23"><sup><small>23</small></sup>  А не се смири пред Господа, както се смири баща му Манасия; но тоя Амон вършеше все по-много и по-много престъпления. </p>
<p id="v24"><sup><small>24</small></sup>  А слугите му направиха заговор против него, та го убиха в собствената му къща. </p>
<p id="v25"><sup><small>25</small></sup>  Обаче, людете от страната избиха всичките, които бяха направили заговора против цар Амона; и людете от страната направиха сина му Иосия цар вместо него. </p>
<h2>препратки</h2>
<div>
<ol>
  <li id="fn1"><a href="#cite1">↑</a> 33:6 <i>Почит към огъня</i>: <a href="/bg/The_Urantia_Book/85#p4_4">КУ 85:4.4</a>. </li>
  <li id="fn2"><a href="#cite2">↑</a> 33:19 <i>Свещени горички</i>: <a href="/bg/The_Urantia_Book/85#p2_4">КУ 85:2.4</a>. </li>
  <li id="fn3"><a href="#cite3">↑</a> 33:1-3 <i>Момчето цар Манасия</i>: <a href="/bg/The_Urantia_Book/97#p9_23">КУ 97:9.23</a>. </li>
</ol>
</div>
