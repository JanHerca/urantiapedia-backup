<!--
title: 2 Летописи - глава 1
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Chronicles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Chronicles/2">2 Летописи - глава 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Соломон, Давидовият син, се закрепи на царството си; и Господ неговият Бог бе с него и твърде много го възвеличи. </p>
<p id="v2"><sup><small>2</small></sup>  Тогава Соломон говори на целия Израил, на хилядниците и стотниците, на съдиите и на всичките първенци от целия Израил, началниците на бащините домове ; </p>
<p id="v3"><sup><small>3</small></sup>  и така, Соломон и цялото общество с него, отидоха на високото място, което е в Гаваон; защото там беше Божият шатър за срещане, който Господният слуга Моисей беше направил в пустинята. </p>
<p id="v4"><sup><small>4</small></sup>  А Давид беше пренесъл Божия ковчег от Кариатиарим на мястото , което му бе приготвил; защото Давид бе поставил за него шатър в Ерусалим. </p>
<p id="v5"><sup><small>5</small></sup>  При това, медният олтар, който Везелеил, син на Урия, Оровият син, беше направил, бе там пред Господната скиния; и Соломон и обществото се обърнаха ревностно към него. </p>
<p id="v6"><sup><small>6</small></sup>  Там отиде Соломон, при медния олтар пред Господа, който олтар бе пред шатъра за срещане, та принесе на него хиляда всеизгаряния. </p>
<p id="v7"><sup><small>7</small></sup>  В същата нощ Бог се яви на Соломона и му рече: Искай какво да ти дам. </p>
<p id="v8"><sup><small>8</small></sup>  А Соломон каза на Бога: Ти си показал голяма милост към баща ми Давида, като си ме поставил цар вместо него. </p>
<p id="v9"><sup><small>9</small></sup>  Сега, Господи Боже, нека се утвърди обещанието, което Ти даде на баща ми Давида; защото Ти ме направи цар над люде многочислени като праха на земята. </p>
<p id="v10"><sup><small>10</small></sup>  Дай ми, прочее, мъдрост и разум за да се обхождам прилично пред тия люде; защото кой може да съди тоя Твой голям народ? </p>
<p id="v11"><sup><small>11</small></sup>  И Бог каза на Соломона: Понеже си имал това в сърцето си, и не поиска богатство, имоти и слава, нито живота на ония, които те мразят, нито поиска дълъг живот, но поиска за себе си мъдрост и разум за да съдиш людете Ми, над които те направих цар, </p>
<p id="v12"><sup><small>12</small></sup>  дават ти се мъдрост и разум; при това ще ти дам богатство, имоти и слава, каквито не са имали царете, които са били преди тебе, нито ще имат някои след тебе. </p>
<p id="v13"><sup><small>13</small></sup>  Тогава Соломон се върна в Ерусалим от високото място, което е в Гаваон от пред шатъра за срещане; и царуваше над Израиля. </p>
<p id="v14"><sup><small>14</small></sup>  И Соломон събра колесници и конници, и имаше хиляда и четиристотин колесници, които настани по градовете за колесниците и при царя в Ерусалим. </p>
<p id="v15"><sup><small>15</small></sup>  И царят направи среброто и златото да изобилват в Ерусалим като камъни, а кедрите направи по множество като полските черници. </p>
<p id="v16"><sup><small>16</small></sup>  И за Соломона докарваха коне из Египет; кервани от царски търговци ги купуваха по стада с определена цена. </p>
<p id="v17"><sup><small>17</small></sup>  А извеждаха и докарваха из Египет всяка колесница за шестстотин сребърни сикли , и всеки кон за сто и петдесет; така също за всичките хетейски царе и за сирийските царе конете им се доставяха чрез тия търговци . </p>
