<!--
title: 2 Летописи - глава 8
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/7">2 Летописи - глава 7</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/9">2 Летописи - глава 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А когато се свършиха двадесетте години, в които Соломон построи Господния дом и своята къща, </p>
<p id="v2"><sup><small>2</small></sup>  Соломон съгради изново градовете, които Хирам му бе дал, и засели в тях израилтяни. </p>
<p id="v3"><sup><small>3</small></sup>  И Соломон отиде в Ематсова и пределите над него. </p>
<p id="v4"><sup><small>4</small></sup>  И съгради Тадмор в пустата част на Юдовата земя, и всичките градове за житниците, които съгради в Емат. </p>
<p id="v5"><sup><small>5</small></sup>  Съгради още горния Веторон и долния Веторон, градовете укрепени със стени, порти и лостове, </p>
<p id="v6"><sup><small>6</small></sup>  и Ваалат и всичките градове, в които Соломон имаше житници, и всичките градове за колесниците, и градовете за конниците, и все що пожела Соломон да съгради в Ерусалим, в Ливан и в цялата земя на царството си. </p>
<p id="v7"><sup><small>7</small></sup>  А относно всичките люде, които останаха от хетейците, аморейците, ферезейците, евейците и евусейците, които не бяха от Израиля, </p>
<p id="v8"><sup><small>8</small></sup>  от техните потомци, останали подир тях в земята, които израилтяните не бяха изтребили, от тях Соломон събра набор за задължителни работници, каквито са и до днес. </p>
<p id="v9"><sup><small>9</small></sup>  Но от израилтяните Соломон не направи никого слуга за работата си; а те бяха военни мъже, и главните му военачалници, и началниците на колесниците му и на конниците му; </p>
<p id="v10"><sup><small>10</small></sup>  тоже те бяха главните началници, които имаше цар Соломон (двеста и петдесет души), които началствуваха над людете. </p>
<p id="v11"><sup><small>11</small></sup>  Тогава Соломон възведе Фараоновата дъщеря от Давидовия град в къщата, която беше построил за нея; защото рече: Жена ми да не живее в къщата на Израилевия цар Давида, понеже местата, в които е влизал Господният ковчег, са свети. </p>
<p id="v12"><sup><small>12</small></sup>  Тогава Соломон почна да принася всеизгаряния Господу на Господния олтар, който бе издигнал пред трема, </p>
<p id="v13"><sup><small>13</small></sup>  като принасяше потребното за всеки ден според Моисеевата заповед, в съботите, на новолунията и на празниците, които ставаха три пъти в годината, - на празника на безквасните хлябове , на празника на седмиците и на празника на шатроразпъването. </p>
<p id="v14"><sup><small>14</small></sup>  И според наредбата на баща си Давида, постави отредите на свещениците на службата им, и левитите на заръчаното за тях, да пеят и да служат пред свещениците, според както беше потребно за всеки ден, и вратарите според отредите им на всяка порта; защото така бе заповедта от Божия човек Давид. </p>
<p id="v15"><sup><small>15</small></sup>  И в нищо не се отклониха от царската заповед относно свещениците и левитите, нито относно съкровищата. </p>
<p id="v16"><sup><small>16</small></sup>  А цялата Соломонова работа беше предварително приготвена, от дена, когато се положи основата на Господния дом докле се свърши. Така се свърши Господния дом. </p>
<p id="v17"><sup><small>17</small></sup>  Тогава Соломон отиде в Есион-гавер, и в Елот, на морския бряг в едомската земя. </p>
<p id="v18"><sup><small>18</small></sup>  И Хирам му прати, под грижата на слугите си, кораби и опитни морски слуги, та отидоха със Соломоновите слуги в Офир; и от там взеха четиристотин и петдесет таланта злато та го донесоха на цар Соломона. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/7">2 Летописи - глава 7</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/9">2 Летописи - глава 9</a></td>
      </tr>
    </tbody>
  </table>
</figure>
