<!--
title: 2 Летописи - глава 28
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/27">2 Летописи - глава 27</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/29">2 Летописи - глава 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ахаз бе двадесет години на възраст когато се възцари, и царува шестнадесет години в Ерусалим; но не върши това, което бе право пред Господа, както баща му Давид, </p>
<p id="v2"><sup><small>2</small></sup>  но ходи в пътищата на Израилевите царе, направи още и леяни идоли за ваалимите. </p>
<p id="v3"><sup><small>3</small></sup>  При това той кади в долината на Еномовия син, и изгори от чадата си в огъня, според мерзостите на народите, които Господ беше изпълнил пред израилтяните. </p>
<p id="v4"><sup><small>4</small></sup>  И жертвуваше и кадеше по високите места, по хълмовете и под всяко зелено дърво. </p>
<p id="v5"><sup><small>5</small></sup>  Затова Господ неговият Бог го предаде в ръката на сирийския цар; и сирийците го поразиха, и взеха от него голямо множество пленници, които отведоха в Дамаск. Също биде предаден в ръката на Израилевия цар, който му нанесе голямо поражение. </p>
<p id="v6"><sup><small>6</small></sup>  Защото Факей, Ромелиевият син, изби от Юда сто и двадесет хиляди души в един ден, всички силни и храбри мъже, понеже бяха оставили Господа Бога на бащите си; </p>
<p id="v7"><sup><small>7</small></sup>  и Захарий, един силен мъж от Ефрема, уби царския син Маасия, и надзирателя на двореца Азрикам, и втория подир царя Елкана; </p>
<p id="v8"><sup><small>8</small></sup>  тоже израилтяните заплениха от братята си двеста хиляди жени, синове и дъщери, и при това взеха много користи от тях, и отнесоха користите в Самария. </p>
<p id="v9"><sup><small>9</small></sup>  А там имаше един Господен пророк на име Одид; и той излезе да посрещне войската, която дохождаше в Самария та им рече: Ето, понеже Господ Бог на бащите ви се разгневи на Юда, предаде ги в ръката ви; и вие ги убихте с ярост, която стигна до небето. </p>
<p id="v10"><sup><small>10</small></sup>  И сега възнамерявате да държите юдейците и ерусалимляните като роби и робини под себе си; обаче няма ли у вас, у сами вас, престъпления против Господа вашия Бог? </p>
<p id="v11"><sup><small>11</small></sup>  Сега, прочее, послушайте ме, и върнете пленниците, които заробихте от братята си; защото яростен гняв от Господа е върху вас. </p>
<p id="v12"><sup><small>12</small></sup>  Тогава някои от първенците от ефремците, Азария Ионановият син, Варахия Месилемотовият син, Езекия Селумовият син и Амаса Адлаевият син, станаха против завърналите се от войната та им рекоха: </p>
<p id="v13"><sup><small>13</small></sup>  Не въвеждайте тук пленниците: защото като беззаконствувахме вече против Господа, вие искате да притурите на греховете ни и на престъпленията ни; защото престъплението ни е голямо, и яростен гняв е върху Израиля. </p>
<p id="v14"><sup><small>14</small></sup>  Тогава войниците оставиха пленниците и користите пред първенците и пред цялото събрание. </p>
<p id="v15"><sup><small>15</small></sup>  И споменатите по име мъже станаха та взеха пленниците и облякоха от користите всичките голи между тях; облякоха ги, обуха ги, дадоха им да ядат и да пият, и помазаха ги, а всичките слаби от тях пренесоха на осли и ги заведоха в Ерихон, града на палмите, при братята им. Тогава се върнаха в Самария. </p>
<p id="v16"><sup><small>16</small></sup>  В онова време цар Ахаз прати до асирийските царе да иска помощ, </p>
<p id="v17"><sup><small>17</small></sup>  защото едомците бяха пак дошли и поразили Юда и взели пленници. </p>
<p id="v18"><sup><small>18</small></sup>  Филистимците тоже бяха нападнали полските градове и южната страна на Юда, и бяха превзели Ветсемес, Еалон, Гедирот, Сокхо и селата му. Тамна и селата му, и Гимзо и селата му, и бяха се заселили в тях. </p>
<p id="v19"><sup><small>19</small></sup>  Защото Господ смири Юда преди Израилевия цар Ахаз; понеже той беше развратил Юда и нечествувал много пред Господа. </p>
<p id="v20"><sup><small>20</small></sup>  И асирийският цар Теглатфеласар дойде при него: но той го притесни, и не го подкрепи; </p>
<p id="v21"><sup><small>21</small></sup>  защото Ахаз, като оголи Господния дом и царската къща и първенците, даде всичкото на асирийския цар; но това не му помогна. </p>
<p id="v22"><sup><small>22</small></sup>  И във времето на притеснението си той още повече престъпваше против Господа; такъв бе цар Ахаз. </p>
<p id="v23"><sup><small>23</small></sup>  Защото жертвуваше на дамасковите богове, които го бяха поразили, като думаше: Понеже боговете на сирийските царе им помагат, на тях ще принасям жертви, за да помагат и на мене. Но те станаха причина да падне той и целият Израил. </p>
<p id="v24"><sup><small>24</small></sup>  И Ахаз събра съдовете на Божия дом, та съсече съдовете на Божия дом, затвори вратите на Господния дом, и си направи жертвеници на всеки ъгъл в Ерусалим. </p>
<p id="v25"><sup><small>25</small></sup>  И във всеки Юдов град устрои високи места, за да кади на други богове, и разгневи Господа Бога на бащите си. </p>
<p id="v26"><sup><small>26</small></sup>  А останалите негови дела, и всичките му постъпки, първите и последните, ето, написани са в Книгата на Юдовите и Израилевите царе. </p>
<p id="v27"><sup><small>27</small></sup>  И Ахаз заспа с бащите си; и погребаха го в града, в Ерусалим, но не го занесоха в гробищата на Израилевите царе. А вместо него се възцари син му Езекия. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/27">2 Летописи - глава 27</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/29">2 Летописи - глава 29</a></td>
      </tr>
    </tbody>
  </table>
</figure>
