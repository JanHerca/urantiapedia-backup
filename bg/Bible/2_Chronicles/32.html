<!--
title: 2 Летописи - глава 32
description: 
published: true
date: 2023-11-8T20:7:31Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/31">
          <span class="mdi mdi-arrow-left-drop-circle"></span><span class="pl-2">2 Летописи - глава 31</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/33">
          <span class="pr-2">2 Летописи - глава 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  След тия неща и това явление на вярност, асирийският цар Сенахирим дойде та влезе в Юда, и разположи стана си против укрепените градове, като намисли да ги усвои. </p>
<p id="v2"><sup><small>2</small></sup>  А Езекия, като видя, че Сенахирим дойде и че намерението му бе да воюва против Ерусалим, </p>
<p id="v3"><sup><small>3</small></sup>  съветва се с първенците си и със силните си мъже да запълни водните извори, които бяха вън от града; и те му помогнаха. </p>
<p id="v4"><sup><small>4</small></sup>  И като се събраха много люде, запълниха всичките извори и потока, който тече сред земята, защото казваха: Асирийските царе, като дойдат, защо да намерят много вода? </p>
<p id="v5"><sup><small>5</small></sup>  И Езекия се ободри и съгради пак цялата стена, която бе съборена, направи кулите й по-високи, съгради и другата стена извън, и поправи Мило в Давидовия град, и направи много копия и щитове. </p>
<p id="v6"><sup><small>6</small></sup>  И постави военачалници над людете и като ги събра пре себе си на площада, при градската порта, говори им насърчително, казвайки: </p>
<p id="v7"><sup><small>7</small></sup>  Бъдете силни и храбри, не бойте се, нито се уплашвайте от асирийския цар, нито от голямото множество, което е с него; защото с нас има Един по-велик отколкото има с него. </p>
<p id="v8"><sup><small>8</small></sup>  С него са плътски мишци; с нас е Господ нашият Бог, да ни помогне и да воюва в боевете ни. И людете се успокоиха от думите на Юдовия цар Езекия. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  След това, асирийският цар Сенахирим прати слугите си в Ерусалим (а той и всичките му военачалници с него обсаждаха Лахис) до Юдовия цар Езекия и до целия Юда, който бе в Ерусалим, да рекат: </p>
<p id="v10"><sup><small>10</small></sup>  Така казва асирийският цар Сенахирим: На що се надявате та чакате в Ерусалим обсадата му? </p>
<p id="v11"><sup><small>11</small></sup>  Не мами ли ви Езекия, та ще ви предаде на смърт от глад и от жажда, като казва: Господ нашият Бог ще ни избави от ръката на асирийския цар? </p>
<p id="v12"><sup><small>12</small></sup>  Езекия не е ли същият, който махна Неговите високи места и Неговите жертвеници, и заповяда на Юда и на Ерусалим, като каза: Само пред един олтар да се кланяте, и върху него да кадите? </p>
<p id="v13"><sup><small>13</small></sup>  Не знаете ли що сторих аз и бащите ми на всичките племена на земите? Можаха ли боговете на народите на тия земи да избавят някак земята си от ръката ми? </p>
<p id="v14"><sup><small>14</small></sup>  Кой от всичките богове на ония народи, които бащите ми изтребиха и могъл да избави людете си от ръката ми, та да може вашият Бог да ви избави от ръката ми? </p>
<p id="v15"><sup><small>15</small></sup>  Сега, прочее, да ви не мами Езекия, и да ви не убеждава по тоя начин, и не го вярвайте; защото никой бог, на кой да било народ или царство, не е могъл да избави людете си от моята ръка и от ръката на бащите ми, та вашият ли Бог ще може да ви избави от ръката ми? </p>
<p id="v16"><sup><small>16</small></sup>  И слугите му говориха още повече против Господа Бога и против слугата Му Езекия. </p>
<p id="v17"><sup><small>17</small></sup>  Той писа и писма да хули Господа Израилевия Бог, и да говори против Него, като казваше: Както боговете на народите на тия земи не избавиха своите люде от ръката ми, така и Езекиевият Бог няма да избави своите люде от ръката ми. </p>
<p id="v18"><sup><small>18</small></sup>  Тогава извикаха на Юдейски със силен глас към ерусалимските люде, които бяха на стената, за да ги уплашат и да ги смутят, та да превземат града; </p>
<p id="v19"><sup><small>19</small></sup>  и говориха за ерусалимския Бог, както за боговете на племената на света, които са дело на човешки ръце. </p>
<p id="v20"><sup><small>20</small></sup>  Затова цар Езекия и пророк Исаия, Амосовият син, се помолиха и викаха към небето. </p>
<p id="v21"><sup><small>21</small></sup>  И Господ прати ангела, който погуби всичките силни и храбри мъже, и първенците, и военачалниците в стана на асирийския цар. Така той се върна с посрамено лице в земята си. и когато влезе в капището на бога си, тия, които бяха излезли из чреслата му, го убиха там с нож. </p>
<p id="v22"><sup><small>22</small></sup>  Така Господ избави Езекия и ерусалимските жители от ръката на асирийския цар Сенахирим, и от ръката на всички други , и ги ръководеше на всяка страна. </p>
<p id="v23"><sup><small>23</small></sup>  И мнозина донесоха дарове Господу в Ерусалим, и скъпоценности на Юдовия цар Езекия; така че от тогава нататък той се възвеличаваше пред всичките народи. </p>
<p id="v24"><sup><small>24</small></sup>  В това време Езекия се разболя до смърт: и като се помоли Господу, Той му говори и му даде знамение. </p>
<p id="v25"><sup><small>25</small></sup>  Но Езекия не отдаде Господу според стореното нему благоволение, защото сърцето му се надигна; за това гняв падна на него и на Юда и Ерусалим. </p>
<p id="v26"><sup><small>26</small></sup>  Обаче, Езекия се смири поради надигането на сърцето си, той и ерусалимските жители, тъй че Господният гняв не дойде на тях в Езекиевите дни. </p>
<p id="v27"><sup><small>27</small></sup>  И Езекия придоби много голямо богатство и слава; и направи съкровищници за сребро и злато, за скъпоценни камъни, за аромати, за щитове и за всякакви отборни вещи, </p>
<p id="v28"><sup><small>28</small></sup>  също и житници за произведението на житото, на виното и на дървеното масло, и обори за всякакви животни и огради за стада. </p>
<p id="v29"><sup><small>29</small></sup>  При това, той си направи градове, и придоби множество овце и говеда; защото Бог му даваше твърде много имот. </p>
<p id="v30"><sup><small>30</small></sup>  Същият тоя Езекия запълни и горния извор на водата та Гион, и я доведе направо долу на запад от Давидовия град. И Езекия успя във всичките си дела. </p>
<p id="v31"><sup><small>31</small></sup>  Но относно посланиците, които вавилонските първенци пратиха до него да разпитват за знамението станало в страната, Бог го остави, за да го изпита и да узнае всичко що беше на сърцето му. </p>
<p id="v32"><sup><small>32</small></sup>  А останалите дела на Езекия, и добрините му, ето, написани са във Видението на пророк Исаия, Амосовия син, в Книгата на Юдовите и Израилевите царе. </p>
<p id="v33"><sup><small>33</small></sup>  И Езекия заспа с бащите си, и погребаха го в най-видния от гробовете на Давидовите потомци; и целият Юда и ерусалимските жители му отдадоха почест при смъртта му. И вместо него се възцари син му Манасия. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/31">
          <span class="mdi mdi-arrow-left-drop-circle"></span><span class="pl-2">2 Летописи - глава 31</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/33">
          <span class="pr-2">2 Летописи - глава 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 32:8 <i>Бог на битките</i>: <a href="/bg/The_Urantia_Book/70#p1_15">КУ 70:1.15</a>.  <i>Не се доверявайте на плътска ръка</i>: <a href="/bg/The_Urantia_Book/174#p0_2">КУ 174:0.2</a>.  <i>Бог на битките</i>: <a href="/bg/The_Urantia_Book/89#p6_3">КУ 89:6.3</a>. </li>
</ol>
</div>
