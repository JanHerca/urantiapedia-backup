<!--
title: 2 Летописи - глава 14
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Chronicles/13">2 Летописи - глава 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Chronicles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Chronicles/15">2 Летописи - глава 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Така Авия заспа с бащите си и погребаха го в Давидовия град; и вместо него се възцари син му Аса. В неговите дни земята беше спокойна десет години. </p>
<p id="v2"><sup><small>2</small></sup>  И Аса върши това, което бе добро пред Господа своя Бог; </p>
<p id="v3"><sup><small>3</small></sup>  защото махна жертвениците на чуждите богове и високите места, изпотроши идолите и изсече ашерите; </p>
<p id="v4"><sup><small>4</small></sup>  и заповяда на Юда да търсят Господа Бога на бащите си, и да изпълняват закона и заповедите Му. </p>
<p id="v5"><sup><small>5</small></sup>  Махна още от всичките Юдови градове високите места и кумирите на слънцето. И царството утихна пред него. </p>
<p id="v6"><sup><small>6</small></sup>  И тъй като утихна, земята и нямаше война в ония години, той съгради укрепените градове в Юда; понеже Господ му даде покой. </p>
<p id="v7"><sup><small>7</small></sup>  Затова той каза на Юда: Да съградим тия градове, и да направим около тях стени и кули, порти и лостове, докато земята е още свободна пред нас; понеже потърсихме Господа нашия Бог, потърсихме Го, и Той ни е дал покой от всяка страна. И тъй, съградиха и благоуспяха. </p>
<p id="v8"><sup><small>8</small></sup>  А Аса имаше войска: от Юда, триста хиляди мъже, които носеха щитове и копия; а от Вениамина, двеста и осемдесет хиляди, които носеха щитчета и запъваха лъкове; всички тия бяха силни и храбри. </p>
<p id="v9"><sup><small>9</small></sup>  След това етиопянинът Зара излезе против тях с една войска от един милион мъже и с триста колесници и стигна до Мариса. </p>
<p id="v10"><sup><small>10</small></sup>  И Аса излезе против него; и се опълчи за бой в долината Сефата, при Мариса. </p>
<p id="v11"><sup><small>11</small></sup>  Тогава Аса извика към Господа своя Бог и рече: Господи, безразлично е за Тебе да помагаш на мощния или на оня, който няма никаква сила; помогни нам, Господи Боже наш, защото на Тебе уповаваме, и в Твоето име идем против това множество, Господи, Ти си нашият Бог; да не надделее човек против Тебе. </p>
<p id="v12"><sup><small>12</small></sup>  И Господ порази етиопяните пред Аса и пред Юда; и етиопяните побягнаха. </p>
<p id="v13"><sup><small>13</small></sup>  А Аса и людете, които бяха с него, ги преследваха до Герар; и от етиопяните паднаха толкоз много, щото не можаха вече да се съвземат, защото бидоха смазани пред Господа и пред Неговото множество. И Юдовите мъже взеха твърде много користи. </p>
<p id="v14"><sup><small>14</small></sup>  И поразиха всичките градове около Герар, защото страх от Господа ги обзе; и ограбиха всичките градове, защото имаше в тях много користи. </p>
<p id="v15"><sup><small>15</small></sup>  Нападнаха още и шатрите на добитъка, и като взеха много овци и камили, върнаха се в Ерусалим. </p>
