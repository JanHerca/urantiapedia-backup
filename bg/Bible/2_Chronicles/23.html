<!--
title: 2 Летописи - глава 23
description: 
published: true
date: 2022-10-6T9:45:13Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/22">2 Летописи - глава 22</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/24">2 Летописи - глава 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  А в седмата година Иодай се усили като взе стотниците Азария, Ероамовия син, Исмаила Иоанановия син, Азария Овидовия син, Маасия Адаиевия син и Елисафата Зехриевия син, та направи завет с тях. </p>
<p id="v2"><sup><small>2</small></sup>  И обходиха Юда та събраха левитите от всичките Юдови градове, и началниците на Израилевите бащини домове , и дойдоха в Ерусалим. </p>
<p id="v3"><sup><small>3</small></sup>  Тогава цялото събрание направи завет с царя в Божия дом. И Иодай им каза: Ето, царският син ще се възцари, както е говорил Господ за Давидовите потомци. </p>
<p id="v4"><sup><small>4</small></sup>  Ето какво трябва да направите: една трета от вас, от свещениците и от левитите, които постъпват на служба в съботата, нека стоят вратари при вратите, </p>
<p id="v5"><sup><small>5</small></sup>  една трета в царската къща, и една трета при портата на основата; а всичките люде да бъдат в дворовете на Господния дом. </p>
<p id="v6"><sup><small>6</small></sup>  И никой да не влиза в Господния дом, освен свещениците и ония от левитите, които служат; те нека влизат, защото са свети; а всичките люде да пазят заръчаното от Господа, </p>
<p id="v7"><sup><small>7</small></sup>  И левитите да окръжават царя, като има всеки оръжията си в ръка; и който би влязъл в дома, да бъде убит; и да бъдете с царя при влизането му и при излизането му. </p>
<p id="v8"><sup><small>8</small></sup>  И тъй, левитите и целият Юда извършиха всичко според както заповяда свещеник Иодай, и взеха всеки мъжете си - ония, които щяха да постъпят на служба в събота, и ония, които щяха да оставят службата в съботата; защото свещеник Иодай не разпущаше отредите. </p>
<p id="v9"><sup><small>9</small></sup>  И свещеник Иодай даде на стотниците цар Давидовите копия и щитчетата и щитове, които бяха в Божия дом. </p>
<p id="v10"><sup><small>10</small></sup>  И постави всичките люде около царя, всеки мъж с оръжията му в ръка, от дясната страна на дома до лявата страна на дома, край олтара и край храма. </p>
<p id="v11"><sup><small>11</small></sup>  Тогава изведоха царския син, та положиха на него короната и му връчиха божественото заявление, и направиха го цар. И Иодай и синовете му го помазаха и казаха: Да живее царят! <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  А Годолия, като чу вика от людете, които се стичаха и хвалеха царя, дойде при людете в Господния дом, </p>
<p id="v13"><sup><small>13</small></sup>  и погледна, и, ето, царят стоеше при стълба си във входа и военачалниците и тръбите при царя, и всичките люде от страната са радваха и свиреха с тръбите, а певците и ония, които бяха изкусни да псалмопеят, свиреха с музикалните инструменти. Тогава Годолия раздра дрехите си и извика: Заговор! заговор! </p>
<p id="v14"><sup><small>14</small></sup>  И свещеник Иодай изведе стотниците, поставени над силите, та им рече: Изведете я вън от редовете, и който би я последвал, да бъде убит с меч; защото свещеникът беше казал: Да не я убиете в Господния дом. </p>
<p id="v15"><sup><small>15</small></sup>  И така отстъпиха й място: и когато стигна до входа на царската къща, убиха я там. </p>
<p id="v16"><sup><small>16</small></sup>  Тогава Иодай направи завет между себе си и всичките люде и царя, че ще бъдат Господни люде. </p>
<p id="v17"><sup><small>17</small></sup>  И всичките люде влязоха във Вааловото капище, та го събориха, жертвениците му и кумирите му изпотрошиха, а Вааловият жрец, Матан, убиха пред жертвениците. </p>
<p id="v18"><sup><small>18</small></sup>  И Иодай постави службите на Господния дом в ръцете на левитските свещеници, които Давид беше разпределил из Господния дом, за да принасят Господните всеизгаряния, според както е писано в Моисеевия закон, с веселие и с песни според Давидовата наредба. </p>
<p id="v19"><sup><small>19</small></sup>  Постави и вратарите при портите на Господния дом, да не би да влиза някой нечист от какво да е нещо. </p>
<p id="v20"><sup><small>20</small></sup>  Тогава, като взе стотниците, високопоставените, началниците на людете, и всичките люде от страната, изведоха царя от Господния дом; и като заминаха през горната порта в царската къща, поставиха царя на царския престол. </p>
<p id="v21"><sup><small>21</small></sup>  Така всичките люде от страната се зарадваха, и градът се успокои; а Готолия убиха с меч. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/22">2 Летописи - глава 22</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/24">2 Летописи - глава 24</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 23:11,16-20 <i>Бунтът на момчето цар Йоас</i>: <a href="/bg/The_Urantia_Book/97#p9_21">КУ 97:9.21</a>. </li>
</ol>
</div>
