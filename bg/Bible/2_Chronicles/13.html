<!--
title: 2 Летописи - глава 13
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Chronicles/12">2 Летописи - глава 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Chronicles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Chronicles/14">2 Летописи - глава 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  В осемнадесетата година от царуването на Еровоама, Авия се възцари над Юда, </p>
<p id="v2"><sup><small>2</small></sup>  и царува три години в Ерусалим. Името на майка му бе Михаия, дъщеря на Уриила от Гавая. И имаше война между Авия и Еровоама. </p>
<p id="v3"><sup><small>3</small></sup>  И Авия се опълчи за бой с войска от силни войници, на брой четиристотин хиляди отборни мъже; а Еровоам се опълчи за бой против него са осемстотин хиляди отборни мъже, силни и храбри. </p>
<p id="v4"><sup><small>4</small></sup>  Тогава Авия застана на хълма Семараим, който е в Ефремовата хълмиста земя, и каза: Слушайте ме, Еровоаме и целий Израилю. </p>
<p id="v5"><sup><small>5</small></sup>  Не трябва ли да знаете, че Господ Израилевият Бог, даде за винаги на Давида да царува над Израиля, той и потомците му, чрез завет със сол? </p>
<p id="v6"><sup><small>6</small></sup>  При все това, Еровоам, Наватовият син, слуга на Давидовия син Соломона, стана и се повдигна против господаря си; </p>
<p id="v7"><sup><small>7</small></sup>  и при него се събраха нищожни и лоши човеци, та се засилиха против Ровоама, Соломоновия син, когато Ровоам бе млад и с крехко сърца и не можеше да им противостои. </p>
<p id="v8"><sup><small>8</small></sup>  И сега вие замислювате да се противите на Господното царство, което е в ръцете на Давидовите потомци, защото сте голямо множество, и между вас има златни телета, които Еровоам ви е направил за богове. </p>
<p id="v9"><sup><small>9</small></sup>  Не изпъдихте ли Господните свещеници, Аароновите потомци и левитите, и не направихте ли си жреци, както правят людете на другите земи, така щото всеки, които иде да се освети с теле и седем овена, той може да стане жрец на ония, които не са богове? </p>
<p id="v10"><sup><small>10</small></sup>  А колкото за нас, Иеова е нашият Бог, и ние не Го оставяме; и ние имаме за свещеници, които служат Господу, Ааронови потомци и левити на службата им, </p>
<p id="v11"><sup><small>11</small></sup>  които всяка заран и всяка вечер горят пред Господа всеизгаряния и благоуханен темян, и нареждат присъствени хлябове върху чисто - златната трапеза, и златния светилник и светилата му, за да гори всяка вечер; защото ние пазим заръчаното от Господа нашия Бог; вие обаче Го оставихте. </p>
<p id="v12"><sup><small>12</small></sup>  И, ето, с нас е Бог начело, и свещениците Му с гръмливи тръби, за да свирят тревога против вас. Чада на Израиля, не воювайте против Господа Бога на бащите си, защото няма да успеете. </p>
<p id="v13"><sup><small>13</small></sup>  Обаче, Еровоам накара една засада да обиколи и да иде зад тях, така щото те бяха пред Юдовите мъже , а засадата зад тях. </p>
<p id="v14"><sup><small>14</small></sup>  И когато Юда назърна надире, ето, боят бе и отпреде им и отзаде; затова извикаха към Господа, и свещениците засвириха с тръбите. </p>
<p id="v15"><sup><small>15</small></sup>  Тогава Юдовите мъже нададоха вик; и като извикаха Юдовите мъже, Бог порази Еровоама и целия Израил пред Авия и Юда. </p>
<p id="v16"><sup><small>16</small></sup>  Израилтяните бягаха пред Юда; и Бог ги предаде в ръката им, </p>
<p id="v17"><sup><small>17</small></sup>  така щото Авия и неговите люде им нанесоха голямо поражение, и от Израиля паднаха убити петстотин хиляди отборни мъже. </p>
<p id="v18"><sup><small>18</small></sup>  Така в онова време израилтяните се смириха; а юдейците превъзмогнаха, понеже уповаваха на Господа Бог на бащите си. </p>
<p id="v19"><sup><small>19</small></sup>  И Авия преследва Еровоама и му отне градовете: Ветил и селата му, Есана и селата му, Ефрон и селата му. </p>
<p id="v20"><sup><small>20</small></sup>  И в дните на Авия, Еровоам не си възвърна вече силата; и Господ го порази, та умря. </p>
<p id="v21"><sup><small>21</small></sup>  Но Авия се засили и взе четиринадесет жени, и роди двадесет и два сина и шестнадесет дъщери. </p>
<p id="v22"><sup><small>22</small></sup>  А останалите дела на Авия, и постъпките му, и изреченията му са написани в повестите на пророк Идо. </p>
