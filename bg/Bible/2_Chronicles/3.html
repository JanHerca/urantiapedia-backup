<!--
title: 2 Летописи - глава 3
description: 
published: true
date: 2022-10-6T9:45:13Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/2">2 Летописи - глава 2</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/4">2 Летописи - глава 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Соломон почна да строи Господният дом в Ерусалим на хълма Мория, гдето се яви Господ на баща му Давида, на мястото, което Давид беше приготвил на гумното на евусеца Орна, </p>
<p id="v2"><sup><small>2</small></sup>  Той почна да строи на втория ден от втория месец на четвъртата година от възцаряването си. </p>
<p id="v3"><sup><small>3</small></sup>  А основата, която Соломон положи, за да построи Божия дом, имаше тия мерки : дължината в лакти, според старата мярка, бе шестдесет лакътя, и широчината двадесет лакътя. </p>
<p id="v4"><sup><small>4</small></sup>  А тремът, който бе пред лицето на дома , имаше дължина според широчината на дома, двадесет лакътя, а височината сто и двадесет; и обкова го извътре с чисто злато. </p>
<p id="v5"><sup><small>5</small></sup>  И облече великия дом с елхови дървета, които обкова с чисто злато, и извая по него палми и верижки. </p>
<p id="v6"><sup><small>6</small></sup>  И украси дома със скъпоценни камъни за красота; а златото бе от Фаруим. </p>
<p id="v7"><sup><small>7</small></sup>  Обкова още със злато дома, гредите, вратите, стълбовете и стените му; и извая херувими по стените. </p>
<p id="v8"><sup><small>8</small></sup>  И направи пресветото място на на дома, с дължина, според широчината на дома, двадесет лакътя, и с широчина двадесет лакътя; и обкова го с шестстотин таланта чисто злато. </p>
<p id="v9"><sup><small>9</small></sup>  А теглото на гвоздеите беше петдесет сикли злато. Обкова и горните стаи със злато. </p>
<p id="v10"><sup><small>10</small></sup>  И в пресветото място на дома направи два херувима ваяна изработка, и обкова ги със злато. </p>
<p id="v11"><sup><small>11</small></sup>  А крилата на херувимите имаха, заедно , дължина двадесет лакътя; едното крило, на единия херувим , имаше пет лакътя и досягаше стените на дома; и другото крило имаше пет лакътя и допираше крилото на другия херувим. </p>
<p id="v12"><sup><small>12</small></sup>  Така и едното крило на другия херувим имаше пет лакътя и досягаше стената на дома; и другото крило имаше пет лакътя и досягаше крилото на другия херувим, </p>
<p id="v13"><sup><small>13</small></sup>  Крилата на тия херувими се простираха на двадесет лакътя; и те стояха на нозете си, и лицата им гледаха на навътре. </p>
<p id="v14"><sup><small>14</small></sup>  И направи завесата от синьо, мораво, червено и висон, и изработи по нея херувими. </p>
<p id="v15"><sup><small>15</small></sup>  Направи пред дома и два стълба тридесет и пет лакътя високи, с капител на върха на всеки от тях пет лакътя висок . </p>
<p id="v16"><sup><small>16</small></sup>  Направи и верижки, както в светилището, и тури ги на върховете на стълбовете; и направи сто нара, които окачи на верижките. </p>
<p id="v17"><sup><small>17</small></sup>  И изправи стълбовете пред храма, единият отдясно, а другият отляво; и нарече оня, които беше отдясно, Яхин, а оня, който беше отляво, Воаз. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/2">2 Летописи - глава 2</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/4">2 Летописи - глава 4</a></td>
      </tr>
    </tbody>
  </table>
</figure>
