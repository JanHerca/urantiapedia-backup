<!--
title: 2 Летописи - глава 30
description: 
published: true
date: 2023-11-8T20:7:31Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/29">
          <span class="mdi mdi-arrow-left-drop-circle"></span><span class="pl-2">2 Летописи - глава 29</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/31">
          <span class="pr-2">2 Летописи - глава 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  След това Езекия прати човеци по целия Израил и Юда, писа още и писма на Ефрема и Манасия, да ги поканят да дойдат на Господния дом в Ерусалим, за да направят пасха на Господа Израилевия Бог. </p>
<p id="v2"><sup><small>2</small></sup>  Защото царят и първенците му и цялото общество в Ерусалим бяха се съветвали да направят пасхата във втория месец. </p>
<p id="v3"><sup><small>3</small></sup>  Понеже не бяха могли да я направят в онова време, защото нямаше доволно осветени свещеници, и людете не бяха се събрали в Ерусалим. </p>
<p id="v4"><sup><small>4</small></sup>  И това нещо се видя право на царя и на цялото общество. </p>
<p id="v5"><sup><small>5</small></sup>  Затова решиха да прогласят по целия Израил, от Вирсавее дори до Дан, покана да дойдат за да направят пасха на Господа Израилевия Бог в Ерусалим; защото отдавна не бяха я празнували според предписанието. </p>
<p id="v6"><sup><small>6</small></sup>  И тъй бързоходците отидоха с писмата от царя и първенците му по целия Израил и Юда, според царската заповед, и казаха: Чада на Израиля, обърнете се към Господа Бога на Авраама, на Исаака и на Израиля, за да се обърне Той към останалите от вас, които се избавихте от ръката на асирийските царе. </p>
<p id="v7"><sup><small>7</small></sup>  Не бъдете както бащите ви и както братята ви, които престъпваха против Господа Бога на бащите си, така щото Той ги предаде на опустошение, както виждате. </p>
<p id="v8"><sup><small>8</small></sup>  Сега не закоравявайте врата си, както сториха бащите ви, но предайте се Господу и влезте в светилището Му, което е осветил за винаги, и служете на Господа вашия Бог, за да отвърне от вас яростния Си гняв. </p>
<p id="v9"><sup><small>9</small></sup>  Защото, ако се обърне, към Господа, то на братята ви и чадата ви ще се покаже милост от тия, които са ги пленили, и те ще се върнат в тая земя; защото щедър и милостив е Господ вашият Бог, и няма да отвърне лицето Си от вас, ако вие се обърнете към Него. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Така бързоходците минаха от град на град през Ефремовата и Манасиевата земя дори до Завулон; но те им се присмяха и подиграха се с тях. </p>
<p id="v11"><sup><small>11</small></sup>  Някои обаче от Асира, Манасия и Завулона се смириха и дойдоха в Ерусалим. </p>
<p id="v12"><sup><small>12</small></sup>  А и над Юда бе Божията ръка, за да им даде едно сърце да постъпят по заповедта на царя и на първенците според Господното слово. </p>
<p id="v13"><sup><small>13</small></sup>  И събраха се в Ерусалим много народ, за да пазят празника на безквасните хлябове във втория месец; беше твърде голямо събрание. </p>
<p id="v14"><sup><small>14</small></sup>  И станаха та отметнаха жертвениците, които бяха в Ерусалим, отмахнаха и всичките кадилни олтари, та ги хвърлиха в потока Кедрон. </p>
<p id="v15"><sup><small>15</small></sup>  Тогава заклаха пасхалните агнета в четиринадесетия ден от втория месец; и свещениците и левитите, засрамени се осветиха, и внесоха всеизгаряния в Господния дом. </p>
<p id="v16"><sup><small>16</small></sup>  И застанаха на мястото си, според чина си, съгласно закона на Божия човек Моисей; и свещениците пръскаха кръвта, която я вземаха от ръката на левитите. </p>
<p id="v17"><sup><small>17</small></sup>  Защото имаше мнозина в събранието, които не бяха се осветили; за това левитите взеха грижата да заколят пасхалните агнета , за да се осветят Господу. </p>
<p id="v18"><sup><small>18</small></sup>  Понеже голяма част от людете, мнозина от Ефрема, Манасия, Исахара и Завулона, не бяха се очистили, но ядоха пасхата не според предписанието; защото Езекия бе се помолил за тях, казвайки: Благий Господ да бъде милостив към всекиго, <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  който утвърждава сърцето си да търси Бога, Господа Бога на бащите си, ако и да не е очистен според очистването изискано за светилището. </p>
<p id="v20"><sup><small>20</small></sup>  И Господ послуша Езекия та прости людете. </p>
<p id="v21"><sup><small>21</small></sup>  И израилтяните, които се намираха в Ерусалим, пазиха празника на безквасните хлябове седем дни с голямо веселие; и всеки ден левитите и свещениците славословеха Господа, пеещи с музикални инструменти на Господа. </p>
<p id="v22"><sup><small>22</small></sup>  И Езекия говори насърчително на всичките левити, които разбираха добре Господната служба . Така през седемте празнични дни те ядяха, като жертвуваха примирителни жертви и славословеха Господа Бога на бащите си. </p>
<p id="v23"><sup><small>23</small></sup>  Тогава цялото общество се съветва да празнуват още седем дни; и празнуваха още седем дни с веселие. </p>
<p id="v24"><sup><small>24</small></sup>  Защото Юдовият цар Езекия подари на обществото за жертви хиляда юнеца и седем хиляди овце; и първенците подариха на обществото хиляда юнеца и десет хиляди овце; и много свещеници осветиха себе си. </p>
<p id="v25"><sup><small>25</small></sup>  И развеселиха се всички събрани от Юда, със свещениците и левитите, и всички събрани надошли от Израиля, и чужденците надошли от Израилевата земя, които живееха в Юда. </p>
<p id="v26"><sup><small>26</small></sup>  Така стана голямо веселие в Ерусалим; защото от времето на Израилевия цар Соломона, Давидовия син, не бе станало такова нещо в Ерусалим. </p>
<p id="v27"><sup><small>27</small></sup>  След това левитите, свещениците, станаха та благословиха людете; и гласът им биде послушан от Господа , и молитвата им възлезе на небето. Неговото свето обиталище. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/bg/Bible/2_Chronicles/29">
          <span class="mdi mdi-arrow-left-drop-circle"></span><span class="pl-2">2 Летописи - глава 29</span>
        </a>
        </td>
        <td>
        <a href="/bg/Bible/2_Chronicles/Index">
          <span class="mdi mdi-book-open-variant"></span><span class="pl-2">Индекс</span>
        </a>
        </td>
        <td>
        <a href="/bg/Bible/2_Chronicles/31">
          <span class="pr-2">2 Летописи - глава 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 30:9 <i>Всемилостив</i>: <a href="/bg/The_Urantia_Book/142#p3_7">КУ 142:3.7</a>.  <i>Милостта</i>: <a href="/bg/The_Urantia_Book/131#p10_6">КУ 131:10.6</a>.  <i>Служение на милосърдието</i>: <a href="/bg/The_Urantia_Book/6#p3_2">КУ 6:3.2</a>.  <i>Бог е милостив</i>: <a href="/bg/The_Urantia_Book/2#p5_7">КУ 2:5.7</a>.  <i>Бог се радва на милост</i>: <a href="/bg/The_Urantia_Book/143#p1_6">КУ 143:1.6</a>. </li>
  <li id="fn2"><a href="#cite2">↑</a> 30:27 <i>Молитвата на справедливия човек</i>: <a href="/bg/The_Urantia_Book/89#p8_7">КУ 89:8.7</a>. </li>
  <li id="fn3"><a href="#cite3">↑</a> 30:18-19 <i>Бог търси</i>: <a href="/bg/The_Urantia_Book/1#p2_3">КУ 1:2.3</a>. </li>
</ol>
</div>
