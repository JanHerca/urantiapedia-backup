<!--
title: 2 Летописи - глава 4
description: 
published: true
date: 2022-10-6T9:45:13Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/3">2 Летописи - глава 3</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/5">2 Летописи - глава 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  При това направи меден олтар, с дължина двадесет лакътя, а височина десет лакътя. </p>
<p id="v2"><sup><small>2</small></sup>  Направи още леяно море, с устие десет лакътя широко , кръгло изоколо, а с височина пет лакътя; и връв от тридесет лакътя го измерваше околовръст. </p>
<p id="v3"><sup><small>3</small></sup>  И под устието му имаше образи на волове, които го обикаляха наоколо, по десет на един лакът; те обикаляха морето изоколо; воловете бяха на два реда, излеяни в едно цяло с него. </p>
<p id="v4"><sup><small>4</small></sup>  То стоеше на дванадесет вола; три гледаха към север, три гледаха към запад, три гледаха към юг, и три гледаха към изток, а морето стоеше върху тях; и задните части на всички бяха навътре. </p>
<p id="v5"><sup><small>5</small></sup>  Дебелината му беше една длан; а устието беше направено като устие на чаша, във вид на кремов цвят; и побираше, когато бе пълно, три хиляди вати вода , </p>
<p id="v6"><sup><small>6</small></sup>  Направи още десет умивалници, от които тури пет отдясно и пет от ляво на дома , за да мият в тях; там миеха това, което беше за всеизгаряне; морето обаче бе за да се мият в него свещениците. </p>
<p id="v7"><sup><small>7</small></sup>  Направи и десет златни светилника, според наставлението за тях, и тури ги в храма, пет отдясно и пет отляво. </p>
<p id="v8"><sup><small>8</small></sup>  И направи десет трапези, които тури в храма, пет отдясно и пет отляво. Направи и сто златни легена. </p>
<p id="v9"><sup><small>9</small></sup>  При това направи двора за свещениците, и големия двор, и порти за двора, и покри вратите им с зад. </p>
<p id="v10"><sup><small>10</small></sup>  И постави морето от дясната страна на дома , към изток, къде юг. </p>
<p id="v11"><sup><small>11</small></sup>  Хирам направи и котлите, лопатите и легените Така Хирам свърши изработването на работите, които направи на цар Соломона за Божия дом: </p>
<p id="v12"><sup><small>12</small></sup>  двата стълба; изпъкналите части; двата капитела, които бяха на върха на стълбовете; двете мрежи за покриване двете изпъкнали части на капителите, които бяха на върховете на стълбовете; </p>
<p id="v13"><sup><small>13</small></sup>  четиристотинте нарове за двете мрежи - два реда нарове за всяка мрежа - за да покриват двете изпъкнали части на капителите, които бяха върху стълбовете. </p>
<p id="v14"><sup><small>14</small></sup>  Тоже направи подножията; направи и умивалниците върху подножията; </p>
<p id="v15"><sup><small>15</small></sup>  и едното море с дванадесетте вола под него. </p>
<p id="v16"><sup><small>16</small></sup>  Също и котлите, лопатите, вилиците и всичките им прибори майсторът му Хирам направи на цар Соломона за Господния дом от лъскава мед. </p>
<p id="v17"><sup><small>17</small></sup>  На Иорданското поле царят ги изля в глинената земя между Сокхот и Середата. </p>
<p id="v18"><sup><small>18</small></sup>  Така Соломон направи всички вещи, толкоз много, щото теглото на медта не можеше да се пресметне. </p>
<p id="v19"><sup><small>19</small></sup>  Също Соломон направи всички вещи, които бяха за Божия дом; и златния олтар; и трапезите, на които се полагаха присъствените хлябове; </p>
<p id="v20"><sup><small>20</small></sup>  и светилниците със светилата им, от чисто злато, за да горят пред светилището според наредбата; </p>
<p id="v21"><sup><small>21</small></sup>  и цветята, светилата и клещите, от злато, и то чисто злато; </p>
<p id="v22"><sup><small>22</small></sup>  и щипците, легените, темянниците и кадилниците, от чисто злато. А колкото за входа на дома, вътрешните му врати за в пресветото място, и вратите на дома, то ест , на храма, бяха от злато. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/3">2 Летописи - глава 3</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/5">2 Летописи - глава 5</a></td>
      </tr>
    </tbody>
  </table>
</figure>
