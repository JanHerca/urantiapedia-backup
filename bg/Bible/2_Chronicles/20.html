<!--
title: 2 Летописи - глава 20
description: 
published: true
date: 2022-10-6T9:45:13Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/19">2 Летописи - глава 19</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/21">2 Летописи - глава 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това моавците и амонците, и с тях някои от маонците дойдоха да воюват против Иосафата. </p>
<p id="v2"><sup><small>2</small></sup>  Тогава някои дойдоха та известиха на Иосафата, като рекоха: Голямо множество иде против тебе изотвъд Соленото море, от Сирия; и ето ги в Асасон-тамар, (който е Енгади). </p>
<p id="v3"><sup><small>3</small></sup>  А Иосафат се уплаши, и предаде се да търси Господа, и прогласи пост по целия Юда. </p>
<p id="v4"><sup><small>4</small></sup>  И юдейците се събраха за да искат помощ от Господа; дори от всичките Юдови градове дойдоха да търсят Господа. </p>
<p id="v5"><sup><small>5</small></sup>  И Иосафат застана всред събраните юдейци и ерусалимляни в Господния дом, пред новия двор, и рече: </p>
<p id="v6"><sup><small>6</small></sup>  Господи Боже на бащите ни, не си ли Ти Бог на небето? и не си ли Ти владетел над всичките царства на народите? И не е ли в Твоята ръка сила и могъщество, така щото никой не може да устои против Тебе? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Не беше ли Ти, Боже наш, Който си изпъдил жителите на тая земя пред людете Си Израиля, и дал си я за винаги на потомството на приятеля Си Аврама? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  И те се заселиха в нея, и построиха Ти светилище в нея за твоето име, и рекоха: </p>
<p id="v9"><sup><small>9</small></sup>  Ако ни връхлети зло, и меч, съдба, мор, или глад; и - ние застанем пред тоя дом и пред Тебе, (защото Твоето име е в тоя дом), и извикаме към Тебе в бедствието си, тогава Ти ще ни послушаш и избавиш. </p>
<p id="v10"><sup><small>10</small></sup>  И сега, ето амонците и моавците и ония от гората Сиир, които не си оставил Израиля да ги нападне, когато идеха от Египетската земя, но се отклониха от тях и не ги изтребиха, - </p>
<p id="v11"><sup><small>11</small></sup>  ето как ни възнаграждават като идат да ни изпъдят от Твоето притежание, което си ни дал да наследим. </p>
<p id="v12"><sup><small>12</small></sup>  Боже наш, не щеш ли да го съдиш? Защото в нас няма сила да противостоим на това голямо множество, което иде против, нас, и не знаем що да правим; но към Тебе са очите ни. </p>
<p id="v13"><sup><small>13</small></sup>  А целият Юда стоеше пред Господа с челядите си, жените си и чадата си. </p>
<p id="v14"><sup><small>14</small></sup>  Тогава всред събранието дойде Господният Дух на левитина Яазиил, Захариевия син, (а Захария бе син на Матания), от Асафовите потомци; и рече: </p>
<p id="v15"><sup><small>15</small></sup>  Слушайте, целий Юдо, вие ерусалимски жители, и ти царю Иосафате; така казва Господ на вас: Не бойте се, нито да се уплашите от това голямо множество; защото боят не е ваш, но Божий. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Слезте утре против тях; ето, те възлизат, и ще го намерите при края на долината, пред пустинята Еруил. </p>
<p id="v17"><sup><small>17</small></sup>  Не ще да е потребно вие да се биете в тоя бой ; поставете се, застанете, и вижте със себе си извършеното от Господа избавление, Юдо и Ерусалиме; на бойте се, нито да се уплашите; утре излезте против тях, защото Господ е с вас. </p>
<p id="v18"><sup><small>18</small></sup>  Тогава Иосафат се наведе с лицето до земята; и целият Юда и ерусалимските жители паднаха пред Господа, та се поклониха Господу. </p>
<p id="v19"><sup><small>19</small></sup>  И левитите, от потомците на Каатовците и от потомците на Кореевците, станаха да хвалят с много силен глас Господа Израилевия Бог. </p>
<p id="v20"><sup><small>20</small></sup>  И тъй на сутринта станаха рано, та излязоха към пустинята Текуе; а когато бяха излезли, Иосафат застана та рече: Слушайте ме, Юдо и вие ерусалимски жители; </p>
<p id="v21"><sup><small>21</small></sup>  Тогава, като се съветва с людете, нареди някои от тях да пеят Господу и да хвалят великолепието на Неговата светост като излизат пред войската казвайки: Славословете Господа, защото милостта Му е до века. </p>
<p id="v22"><sup><small>22</small></sup>  И когато почнаха да пеят и да хвалят, Господ постави засади против амонците и моавците, и против ония от хълмистата страна Сиир, които бяха дошли против Юда; и те бидоха поразени. </p>
<p id="v23"><sup><small>23</small></sup>  Защото амонците и моавците станаха против жителите на хълма Сиир за да го изтребят и заличат; и като довършиха жителите на Сиир, те си помогнаха взаимно да се изтребят. </p>
<p id="v24"><sup><small>24</small></sup>  А Юда, като стигна до стражарската кула на пустинята, погледна към множеството и, ето, те бяха мъртви тела паднали на земята, и никой не беше се избавил. </p>
<p id="v25"><sup><small>25</small></sup>  И когато Иосафат и людете му дойдоха да ги оберат, намериха между мъртвите им тела твърде много богатство и скъпи вещи и взеха да го отнесат; а три дена обираха, защото користите бяха много. </p>
<p id="v26"><sup><small>26</small></sup>  А на четвъртия ден се събраха в Долината на благословението, защото там благословиха Господа; за туй онава място се нарече Долина на благословение, и така са нарича до днес. </p>
<p id="v27"><sup><small>27</small></sup>  Тогава всичките Юдови и ерусалимски мъже с Иосафата начело, тръгнаха да се върнат в Ерусалим с веселие, понеже Господ ги беше развеселил с поражението на неприятелите им. </p>
<p id="v28"><sup><small>28</small></sup>  И дойдоха в Ерусалим с псалтири и арфи и тръби до Господния дом. </p>
<p id="v29"><sup><small>29</small></sup>  И страх от Бога обзе всичките царства на околните страни, когато чуха, че Господ воювал против неприятелите на Израиля. </p>
<p id="v30"><sup><small>30</small></sup>  И така царството на Иосафат се успокои; защото неговият Бог му даде спокойствие от всякъде. </p>
<p id="v31"><sup><small>31</small></sup>  Така Иосафат царуваше над Юда. Той бе тридесет и пет години на възраст, когато се възцари и царува двадесет и пет години в Ерусалим; а името на майка му беше Азува, дъщеря на Силея. </p>
<p id="v32"><sup><small>32</small></sup>  Той ходи в пътя на баща си Аса; не се отклони от него, а вършеше това, което бе право пред Господа. </p>
<p id="v33"><sup><small>33</small></sup>  Високите места обаче не се отмахнаха, нито още бяха людете утвърдили сърцата си към Бога на бащите си. </p>
<p id="v34"><sup><small>34</small></sup>  А останалите дела на Иосафата, първите и последните, ето, написани са в историята на Ииуя, Ананиевия син, който се споменува в Книгата на Израилевите царе. </p>
<p id="v35"><sup><small>35</small></sup>  А след това Юдовият цар Иосафат се сдружи с Израилевия цар Охозия, чиито дела бяха нечестиви. </p>
<p id="v36"><sup><small>36</small></sup>  Сдружи се с него за да построят кораби, които да идат в Тарсис; и построиха корабите в Есион-гавер. </p>
<p id="v37"><sup><small>37</small></sup>  Тогава Елиезер, Додовият син, от Мариса, пророкува против Иосафата, казвайки: Понеже си се сдружил с Охозия, Господ съсипа твоите дела. И така, корабите се разбиха, тъй че не можеха да идат в Тарсис. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/19">2 Летописи - глава 19</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/21">2 Летописи - глава 21</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 20:6 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
  <li id="fn2"><a href="#cite2">↑</a> 20:15 <i>Бог на битките</i>: <a href="/bg/The_Urantia_Book/70#p1_15">КУ 70:1.15</a>.  <i>Бог на битките</i>: <a href="/bg/The_Urantia_Book/89#p6_3">КУ 89:6.3</a>. </li>
  <li id="fn3"><a href="#cite3">↑</a> 20:7 <i>Приятелство с Бог</i>: <a href="/bg/The_Urantia_Book/1#p5_8">КУ 1:5.8</a>. </li>
</ol>
</div>
