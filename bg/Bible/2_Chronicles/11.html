<!--
title: 2 Летописи - глава 11
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Chronicles/10">2 Летописи - глава 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Chronicles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Chronicles/12">2 Летописи - глава 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Ровоам, като дойде в Ерусалим, събра Юдовия и Вениаминовия дом, сто и осемдесет хиляди отборни войници, за да се бият против Израиля, та дано възвърнат царството пак на Ровоама. </p>
<p id="v2"><sup><small>2</small></sup>  Но Господното слово дойде към Божия човек Самаия, и рече: </p>
<p id="v3"><sup><small>3</small></sup>  Говори на Ровоама Соломоновия син, Юдовия цар, и на целия Израил в Юда и във Вениамин, като речеш: </p>
<p id="v4"><sup><small>4</small></sup>  Така казва Господ: Не възлизайте, нито се бийте против братята си; върнете се всеки у дома си, защото от Мене става това нещо. И те послушаха Господните думи та се върнаха, и не отидоха против Еровоама. </p>
<p id="v5"><sup><small>5</small></sup>  А Ровоам, като се установи, в Ерусалим, съгради укрепени градове в Юда; </p>
<p id="v6"><sup><small>6</small></sup>  съгради Витлеем, Итам, Текуе, </p>
<p id="v7"><sup><small>7</small></sup>  Ветсур, Сохо, Одолам, </p>
<p id="v8"><sup><small>8</small></sup>  Гет, Мариса, Зиф, </p>
<p id="v9"><sup><small>9</small></sup>  Адораим, Лахис, Азика, </p>
<p id="v10"><sup><small>10</small></sup>  Сарая, Еалон и Хеврон, които са укрепени градове в Юда и във Вениамин, </p>
<p id="v11"><sup><small>11</small></sup>  Укрепи тия крепости, и тури в тях военачалници и запаси от храна, дървено масло и вино. </p>
<p id="v12"><sup><small>12</small></sup>  Още във всеки град тури щитове и копия, и укрепи ги твърде много. Така Юда и Вениамин останаха под него. </p>
<p id="v13"><sup><small>13</small></sup>  И всичките свещеници и левити, които бяха в Израил, се събраха при него от всичките си краища. </p>
<p id="v14"><sup><small>14</small></sup>  Защото левитите оставиха пасбищата си и притежанията си та дойдоха в Юда и в Ерусалим; понеже Еровоама и синовете му бяха ги изпъдили, за да не свещенодействуват Господу, </p>
<p id="v15"><sup><small>15</small></sup>  и Еровоам беше си поставил жреци за високите места, за бесовете и за телетата, които бе направил. </p>
<p id="v16"><sup><small>16</small></sup>  И след тях, колкото души от всичките Израилеви племена утвърдиха сърцата си да търсят Господа Израилевия Бог, дойдоха в Ерусалим за да жертвуват на Господа Бога на бащите си. </p>
<p id="v17"><sup><small>17</small></sup>  Така за три години те подкрепиха Юдовото царство и поддържаха Ровоама Соломоновия син; защото три години ходиха в пътя на Давида и на Соломона. </p>
<p id="v18"><sup><small>18</small></sup>  И Ровоам си взе за жена Меалетя, дъщеря на Давидовия син Еримот, и Авихаила, дъщеря на Есеевия син Елиав, </p>
<p id="v19"><sup><small>19</small></sup>  която му роди синове: Еуса, Самария и Заама. </p>
<p id="v20"><sup><small>20</small></sup>  А подир нея взе Авия, Атай, Зиза и Селомита. </p>
<p id="v21"><sup><small>21</small></sup>  И Ровоам възлюби Мааха Авесаломовата дъщеря повече от всичките си жени и наложници: (защото взе осемнадесет жени и шест наложници, и роди двадесет и осем сина и шестдесет дъщери); </p>
<p id="v22"><sup><small>22</small></sup>  и Ровоам постави Маахиния син Авия за княз да началствува над братята си, защото мислеше да го направи цар. </p>
<p id="v23"><sup><small>23</small></sup>  И постъпваше разумно, като разпръсна всичките си синове, по неколцина във всеки укрепен град, по всичките Юдови и Вениаминови земи, и даваше им изобилна храна. И за тях потърси много жени. </p>
