<!--
title: 2 Летописи - глава 36
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/35">2 Летописи - глава 35</a></td>
        <td><a href="/bg/Bible/2_Chronicles/Index">Индекс</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава людете от Юдовата земя взеха Иохаза, Иосиевия син, та го направиха цар в Ерусалим вместо баща му. </p>
<p id="v2"><sup><small>2</small></sup>  Иоахаз бе двадесет и три години на възраст когато са възцари, и царува три месеца в Ерусалим. </p>
<p id="v3"><sup><small>3</small></sup>  Защото Египетския цар го свали от престола в Ерусалим, и наложи на земята данък от сто таланта сребро и един талант злато. </p>
<p id="v4"><sup><small>4</small></sup>  И египетския цар постави брата му Елиакима цар над Юда и Ерусалим, като промени името му на Иоаким. А брат му Иоахаз, Нехао взе та го заведе в Египет. </p>
<p id="v5"><sup><small>5</small></sup>  Иоаким бе двадесет и пет години на възраст когато се възцари, и царува единадесет години в Ерусалим; и върши зло пред Господа своя Бог. </p>
<p id="v6"><sup><small>6</small></sup>  И вавилонският цар Навуходоносор възлезе против него, та го върза с окови, за да го заведе във Вавилон. </p>
<p id="v7"><sup><small>7</small></sup>  Навуходоносор занесе и от вещите на Господния дом във Вавилон, и ги тури в капището си във Вавилон. </p>
<p id="v8"><sup><small>8</small></sup>  А останалите дела на Иоакима, и мерзостите, които извърши, и това което се намери в него, ето, писани са в книгите на Израилевите и Юдовите царе. И вместо него се възцари син му Иоахин. </p>
<p id="v9"><sup><small>9</small></sup>  Иоахин бе осемнадесет години на възраст когато се възцари, и царува три месеца и десет дена в Ерусалим; и върши зло пред Господа. </p>
<p id="v10"><sup><small>10</small></sup>  А в края на годината цар Навуходоносор прати да го доведат във Вавилон, заедно с отбраните вещи на Господния дом; и направи Седекия, брата на баща му , цар над Юда и Ерусалим. </p>
<p id="v11"><sup><small>11</small></sup>  Седекия бе двадесет и една години на възраст когато се възцари и царува единадесет години в Ерусалим. </p>
<p id="v12"><sup><small>12</small></sup>  Той върши зло пред Господа своя Бог; не се смири пред пророк Еремия, който му говореше из Господните уста. </p>
<p id="v13"><sup><small>13</small></sup>  А още се и подигна против цар Навуходоносора, който го бе заклел в Бога в подчиненост ; и закорави врата си, и упорствува в сърцето си да се не обърне към Господа Израилевия Бог. </p>
<p id="v14"><sup><small>14</small></sup>  При това, всичките по-главни свещеници и людете преумножиха престъпленията си, според всичките мерзости на народите, и оскверниха дома на Господа, който Той бе осветил в Ерусалим. </p>
<p id="v15"><sup><small>15</small></sup>  И Господ Бог на бащите им ги предупреждаваше чрез Своите посланици, като ставаше рано и ги пращаше, защото жалеше людете Си и обиталището Си. </p>
<p id="v16"><sup><small>16</small></sup>  Но те се присмиваха на Божиите посланици, презираха словата на Господа , и се подиграваха с пророците Му, догдето гневът Му се издигна против людете Му така, че нямаше изцеление. </p>
<p id="v17"><sup><small>17</small></sup>  Затова Той доведе против тях халдейския цар, който изби юношите им с нож, вътре в дома на светилището им, и не пожали ни юноша, ни девица, ни старец, ни белокос; всичките предаде в ръката му. </p>
<p id="v18"><sup><small>18</small></sup>  И всичките вещи на Божия дом, големи и малки, и съкровищата на Господния дом, и съкровищата на царя и на първенците му, - всичките занесе във Вавилон. </p>
<p id="v19"><sup><small>19</small></sup>  И изгориха Божия дом, и събориха стената на Ерусалим, и всичките му палати изгориха с огън, и всичките му скъпоценни вещи унищожиха. </p>
<p id="v20"><sup><small>20</small></sup>  А оцелелите от нож отведе във Вавилон гдето останаха слуги нему и на синовете му до времето на персийското царство; </p>
<p id="v21"><sup><small>21</small></sup>  за да се изпълни Господното слово, изговорено чрез устата на на Еремия, догдето земята се наслаждава със съботите си; защото през цялото време, когато лежеше пуста тя пазеше събота; докле да се изпълнят седемдесет години. </p>
<p id="v22"><sup><small>22</small></sup>  А в първата година на персийския цар Кир, за да се изпълни Господното слово изговорено чрез устата на Еремия, Господ подбуди духа на цар Кир, та прогласи из цялото си царство, още и писмено обяви , като рече: </p>
<p id="v23"><sup><small>23</small></sup>  Така казва персийският цар Кир: Небесният Бог Иеова ми е дал всичките царства на света; и Той ми е заръчал да Му построя дом в Ерусалим, който е в Юда. Прочее, който между вас, от всичките Негови люде, е наклонен , Иеова неговият Бог да бъде с него, нека възлезе. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/35">2 Летописи - глава 35</a></td>
        <td><a href="/bg/Bible/2_Chronicles/Index">Индекс</a></td>
        <td> </td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 36:23 <i>Един Бог на небето</i>: <a href="/bg/The_Urantia_Book/79#p1_9">КУ 79:1.9</a>. </li>
</ol>
</div>
