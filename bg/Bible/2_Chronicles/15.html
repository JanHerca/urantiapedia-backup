<!--
title: 2 Летописи - глава 15
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/14">2 Летописи - глава 14</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/16">2 Летописи - глава 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Тогава Божият дух дойде на Азария, Одидовия син, </p>
<p id="v2"><sup><small>2</small></sup>  и излезе да посрещне Аса и му рече: Слушай ме, Асо и целий Юдо и Вениамине: Господ е с вас докато сте вие с Него; и ако Го търсите, ще бъде намерен от вас, но ако Го оставите, Той ще ви остави. </p>
<p id="v3"><sup><small>3</small></sup>  Дълго време Израил остана без истинския Бог, без свещеник, който да поучава, и без закон; </p>
<p id="v4"><sup><small>4</small></sup>  но когато в бедствието си се обърнаха към Господа Израилевия Бог и Го потърсиха, Той биде намерен от тях. </p>
<p id="v5"><sup><small>5</small></sup>  И в ония времена не е имало мир нито за излизащия, нито за влизащия, но големи смутове върху всичките жители на земите. </p>
<p id="v6"><sup><small>6</small></sup>  Народ се сломяваше от народ, и град от град; защото Бог ги смущаваше с всякакво бедствие. </p>
<p id="v7"><sup><small>7</small></sup>  А вие се усилвайте, и да не ослабват ръцете ви; защото делото ви ще се възнагради. </p>
<p id="v8"><sup><small>8</small></sup>  И когато чу Аса тия думи и предсказанието на пророк Одида, ободри се, и отмахна мерзостите от цялата Юдова и Вениаминова земя, и от градовете, които бе отнел от Ефремовата хълмиста земя; и поднови Господния олтар, който бе пред Господния трем. </p>
<p id="v9"><sup><small>9</small></sup>  И събра целия Юда и Вениамина, и живеещите между тях пришелци от Ефрема, Манасия и Симеона; защото мнозина от Израиля прибягваха при него като виждаха, че Господ неговият Бог бе с него. </p>
<p id="v10"><sup><small>10</small></sup>  Те се събраха в Ерусалим в третия месец, в петнадесетата година от царуването на Аса. </p>
<p id="v11"><sup><small>11</small></sup>  В това време принесоха жертви Господу от донесените користи, седемстотин говеда и седем хиляди овци. </p>
<p id="v12"><sup><small>12</small></sup>  И стъпиха в завет да търсят Господа Бога на бащите си от цялото си сърце и от цялата си душа, <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  и да се умъртвява всеки, малък или голям, мъж или жена, който не би потърсил Господа Израилевия Бог. </p>
<p id="v14"><sup><small>14</small></sup>  И заклеха се Господу със силен глас, с възклицание, с тръби, и с рогове. </p>
<p id="v15"><sup><small>15</small></sup>  И целият Юда се развесели поради клетвата; защото се заклеха от цялото си сърце, и потърсиха Бога с цялата си воля, и Господ им даде покой от всякъде. </p>
<p id="v16"><sup><small>16</small></sup>  А още и майка си Мааха цар Аса свали да не бъде царица, понеже тя бе направила отвратителен идол на Ашера; и Аса съсече нейния идол, стри го, та го изгори при потока Кедрон. </p>
<p id="v17"><sup><small>17</small></sup>  Но високите места не се премахнаха от Израиля; сърцето, обаче, на Аса бе съвършено през всичките му дни. </p>
<p id="v18"><sup><small>18</small></sup>  И той донесе в Божия дом посветените от баща му вещи, и посветените от самия него, сребро, злато и съдове. </p>
<p id="v19"><sup><small>19</small></sup>  И нямаше вече война до тридесет и петата година от царуването на Аса. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/14">2 Летописи - глава 14</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/16">2 Летописи - глава 16</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 15:12-15 <i>Свещени обети и клетви</i>: <a href="/bg/The_Urantia_Book/87#p6_9">КУ 87:6.9</a>. </li>
</ol>
</div>
