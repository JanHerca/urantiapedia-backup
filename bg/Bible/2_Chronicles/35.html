<!--
title: 2 Летописи - глава 35
description: 
published: true
date: 2022-10-6T9:45:13Z
tags: bible, bible—2 chronicles
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/34">2 Летописи - глава 34</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/36">2 Летописи - глава 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  При това, Иосия направи пасха Господу в Ерусалим; и на четиринадесетия ден от първия месец заклаха пасхалните агнета . </p>
<p id="v2"><sup><small>2</small></sup>  И той постави свещениците в длъжностите им, и ги насърчи да служат на Господния дом. </p>
<p id="v3"><sup><small>3</small></sup>  И рече на осветените Господу левити, които поучаваха целия Израил: Положете светия ковчег в дома, който построи Израилевият цар Соломон, Давидовият син; няма да го носите вече на рамена; сега слугувайте на Господа вашия Бог и на людете Му Израил. </p>
<p id="v4"><sup><small>4</small></sup>  Пригответе се според бещините си домове, по отредите си, според предписанието на Израилевия цар Давида, и според предписанието на сина му Соломона; </p>
<p id="v5"><sup><small>5</small></sup>  и стойте в светилището, според отделенията на бащините домове на братята си миряните, и за всяко нека има по един отдел от левитските бащини домове. </p>
<p id="v6"><sup><small>6</small></sup>  И като заколите пасхалните агнета , осветете се, и пригответе за братята си, за да направят и те според Господното слово дадено чрез Моисея. </p>
<p id="v7"><sup><small>7</small></sup>  И Иосия подари на людете за жертви овце, агнета и ярета, на брой тридесет хиляди, всичките за пасхалните жертви, за всички, които се намериха там, и три хиляди говеда; тия бяха от царския имот. </p>
<p id="v8"><sup><small>8</small></sup>  И първенците му подариха на драго сърце на людете, на свещениците и на левитите. А управителите на Божия дом, Хелкия, Захария и Ехиил, подариха на свещениците за пасхалните жертви две хиляди и шестстотин агнета и ярета и триста говеда. </p>
<p id="v9"><sup><small>9</small></sup>  Също и Хонения и братята му Семаия, и Натанаил, и началниците на левитите, Асавия, Еиил и Иозавад, подариха на левитите за пасхалните жертви пет хиляди агнета и ярета и петстотин говеда. </p>
<p id="v10"><sup><small>10</small></sup>  Така се приготви службата. Тогава свещениците застанаха на мястото си, и левитите по отредите си, според царската заповед. </p>
<p id="v11"><sup><small>11</small></sup>  И заклаха пасхалните агнета , и свещениците поръсиха кръвта, която вземаха от ръката на левитите, които и одраха жертвите . </p>
<p id="v12"><sup><small>12</small></sup>  И отделиха частите за всеизгарянето, за да ги дадат според отделенията на бащините домове на людете, за да принесат Господу според предписанията в Моисеевата книга; така сториха и с говедата. </p>
<p id="v13"><sup><small>13</small></sup>  И опекоха пасхалните агнета с огън според наредбата; а светите жертви свариха в котли, в гърнета и в тави, и ги разделиха веднага помежду всичките люде. </p>
<p id="v14"><sup><small>14</small></sup>  После приготвиха за себе си и за свещениците; защото свещениците, Аароновите потомци, се занимаваха с принасяне всеизгарянията и тлъстините до нощта; затова левитите приготвиха за себе си и за свещениците, Аароновите потомци. </p>
<p id="v15"><sup><small>15</small></sup>  И певците, Асафовите потомци, бяха на мястото си, според заповедта на Давида, на Асафа, на Емана и на царския гледач Едутун; и вратарите пазеха на всяка порта; нямаше нужда да оставят работата си, защото братята им, левитите, приготвиха за тях. </p>
<p id="v16"><sup><small>16</small></sup>  И тъй, цялата Господна служба биде приготвена в същия ден, за да направят пасхата и да принесат всеизгарянията на Господния олтар, според заповедта на цар Иосия. </p>
<p id="v17"><sup><small>17</small></sup>  И израилтяните, които се намериха там, правиха в онова време пасхата и празника на безквасните хлябове седем дни. </p>
<p id="v18"><sup><small>18</small></sup>  Такава пасха не беше ставала в Израил от дните на пророк Самуила; нито един от всичките Израилеви царе не беше направил такава пасха, каквато направиха Иосия, и свещениците, и левитите, и целият Юда и Израил, които се намериха там, и ерусалимските жители. </p>
<p id="v19"><sup><small>19</small></sup>  Тая пасха стана в осемнадесетата година на Иосиевото царуване. </p>
<p id="v20"><sup><small>20</small></sup>  А след всичко това, когато Иосия беше наредил Божия дом, египетския цар Нехао възлезе за да воюва против Кархамис при реката Евфрат; и Иосия излезе против него. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  А той прати посланици до него да кажат: Какво има между мене и тебе, царю Юдов? Не ида днес против тебе, но против дома, с който имам война, и Бог ми е заповядал да побързам; остави се от Бога, който е с мене, да не би да те изтреби. </p>
<p id="v22"><sup><small>22</small></sup>  Обаче Иосия не отвърна лицето си от него, но преличи се да воюва против него, и не послуша думите на Нехао, които бяха из Божиите уста, и дойде да се бие в долината Магедон. </p>
<p id="v23"><sup><small>23</small></sup>  И стрелците устрелиха цар Иосия; и царят рече на слугите си: Изведете ме от тук, защото съм тежко ранен. </p>
<p id="v24"><sup><small>24</small></sup>  И тъй, слугите му го изведоха из колесницата, та го качиха на втората му колесница, и докараха го в Ерусалим; и умря, и биде погребан в гробищата на бащите си. И целият Юда и Ерусалим жалееха за Иосия. </p>
<p id="v25"><sup><small>25</small></sup>  Също и Еремия плака за Иосия; и всичките певци и певици до днес напомнюват Иосия в плачовете си, които и направиха това обичай в Израиля; и ето, те са написани в Плача. </p>
<p id="v26"><sup><small>26</small></sup>  А останалите дела на Иосия, и добродетелите му сторени според предписаното в Господния закон, </p>
<p id="v27"><sup><small>27</small></sup>  и делата му, първите и последните, ето, писани са в Книгата на Израилевите и Юдовите царе. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/34">2 Летописи - глава 34</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/36">2 Летописи - глава 36</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 35:20-24 <i>Глупостта на Йосия</i>: <a href="/bg/The_Urantia_Book/97#p9_24">КУ 97:9.24</a>.  <i>Йосия победен</i>: <a href="/bg/The_Urantia_Book/126#p1_2">КУ 126:1.2</a>. </li>
</ol>
</div>
