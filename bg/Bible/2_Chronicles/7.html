<!--
title: 2 Летописи - глава 7
description: 
published: true
date: 2022-9-13T21:39:42Z
tags: 
editor: ckeditor
dateCreated: 2022-8-14T10:7:6Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/6">2 Летописи - глава 6</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/8">2 Летописи - глава 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Като свърши Соломон молитвата си, огън излезе от небето та изгори всеизгарянията и жертвите, и Господната слава изпълни дома. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  И свещениците не можаха да влязат в Господния дом, защото славата на Господа изпълни дома Му. </p>
<p id="v3"><sup><small>3</small></sup>  И всичките израилтяни, като видяха, че огънят слезе, и че Господната слава бе над дома, наведоха се с лице до земята върху постланите камъни та се поклониха, прославящи Господа, защото е благ защото милостта Му е до века. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Тогава царят и всичките люде принесоха жертви пред Господа. </p>
<p id="v5"><sup><small>5</small></sup>  Цар Соломон принесе в жертви двадесет и две хиляди говеда и сто и двадесет хиляди овци. Така царят и всичките люде посветиха Божият дом. </p>
<p id="v6"><sup><small>6</small></sup>  И свещениците стояха според службите си, също и левитите с инструментите за песнопеене Господу, които цар Давид беше направил, за да славословят Господа, защото милостта Му е до века, когато Давид въздаваше хвала чрез тяхното служене; а свещениците тръбяха срещу тях; докато целият Израил стоеше. </p>
<p id="v7"><sup><small>7</small></sup>  Соломон освети и средата на двора, който е към лицето на Господния дом; защото там принесе всеизгарянията и тлъстината на примирителните приноси, понеже медният олтар, който Соломон бе направил, не можеше да побере всеизгарянията и хлебния принос и тлъстината. </p>
<p id="v8"><sup><small>8</small></sup>  По тоя начин Соломон и целият Израил с него, твърде голям събор събран из местностите от прохода на Емат до Египетския проток, пазеха в онова време празника седем дни. </p>
<p id="v9"><sup><small>9</small></sup>  А на осмия ден държаха тържествено събрание; защото пазеха посвещението на олтара седем дни и празника седем дни. </p>
<p id="v10"><sup><small>10</small></sup>  И на двадесет и третия ден от седмия месец царят изпрати людете в шатрите им с радостни и весели сърца за благостите, които Господ бе показал към Давида, към Соломона и към людете Си Израиля. </p>
<p id="v11"><sup><small>11</small></sup>  Така Соломон свърши Господния дом и царската къща; всичко, каквото дойде в сърцето на Соломона да направи в Господния дом и в своята къща, свърши го благополучно. </p>
<p id="v12"><sup><small>12</small></sup>  Тогава Господ се яви на Соломона през нощта и му каза: Чух молитвата ти и избрах това място да Ми бъде дом за жертви. </p>
<p id="v13"><sup><small>13</small></sup>  Ако заключа небето да не вали дъжд, или ако заповядам на скакалците да изпоядат земята, или ако изпратя мор между людете Си, </p>
<p id="v14"><sup><small>14</small></sup>  и людете Ми, които се наричат с Моето име, смирят себе си та се помолят и потърсят лицето Ми, и се върнат от нечестивите си пътища, тогава ще послушам от небето, ще простя греха им и ще изцеля земята им. </p>
<p id="v15"><sup><small>15</small></sup>  Сега очите Ми ще бъдат отворени и ушите Ми внимателни, към молитвата, която се принася на това място. </p>
<p id="v16"><sup><small>16</small></sup>  Защото сега избрах и осветих тоя дом за да бъде името Ми в него до века; и очите Ми и сърцето Ми ще бъдат там за винаги. </p>
<p id="v17"><sup><small>17</small></sup>  А колкото за тебе, ако ходиш пред Мене както ходи баща ти Давид, и постъпваш напълно според както съм ти заповядал, и пазиш повеленията Ми и съдбите Ми, </p>
<p id="v18"><sup><small>18</small></sup>  тогава ще утвърдя престола на царството ти според завета, който направих с баща ти Давида, като рекох: Няма да ти липсва мъж да управлява Израиля. </p>
<p id="v19"><sup><small>19</small></sup>  Но ако се отклоните, ако оставите повеленията и заповедите, които поставих пред вас, и отидете та послужите на други богове и им се поклоните, </p>
<p id="v20"><sup><small>20</small></sup>  тогава ще ги изкореня от земята Си, която съм им дал, и ще отхвърля отпред очите Си тоя дом, който осветих за името Си, и ще го направя за поговорка и поругание между всичките племена. </p>
<p id="v21"><sup><small>21</small></sup>  А за тоя дом, който стана толкова висок, всеки, който минава край него, ще се зачуди и ще рече: Защо направи Господ така на тая земя и на тоя дом? </p>
<p id="v22"><sup><small>22</small></sup>  И ще отговорят: Понеже оставиха Господа Бога на бащите си, Който ги изведе из Египетската земя, та се хванаха за други богове и им се поклониха и им послужиха, за това нанесе на тях всичкото това зло. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/Bible/2_Chronicles/6">2 Летописи - глава 6</a></td>
        <td><a href="/bg/Bible/2_Chronicles/Index">Индекс</a></td>
        <td><a href="/bg/Bible/2_Chronicles/8">2 Летописи - глава 8</a></td>
      </tr>
    </tbody>
  </table>
</figure>
<h2>препратки</h2>
<div>
<ol>
  <li id="fn1"><a href="#cite1">↑</a> 7:3,6 <i>Милостта</i>: <a href="/bg/The_Urantia_Book/131#p10_6">КУ 131:10.6</a>.  <i>Бог е милостив</i>: <a href="/bg/The_Urantia_Book/2#p5_7">КУ 2:5.7</a>.  <i>Всемилостив</i>: <a href="/bg/The_Urantia_Book/142#p3_7">КУ 142:3.7</a>.  <i>Неговата милост е вечна</i>: <a href="/bg/The_Urantia_Book/2#p4_1">КУ 2:4.1</a>.  <i>Служение на милосърдието</i>: <a href="/bg/The_Urantia_Book/6#p3_2">КУ 6:3.2</a>.  <i>Бог се радва на милост</i>: <a href="/bg/The_Urantia_Book/143#p1_6">КУ 143:1.6</a>. </li>
  <li id="fn2"><a href="#cite2">↑</a> 7:1-3 <i>Ангели на огъня</i>: <a href="/bg/The_Urantia_Book/85#p4_2">КУ 85:4.2</a>. </li>
</ol>
</div>
