<!--
title: 2 Летописи - глава 21
description: 
published: true
date: 2022-8-14T10:7:6Z
tags: 
editor: ckeditor
dateCreated: 2022-8-14T10:7:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/bg/Bible/2_Chronicles/20">2 Летописи - глава 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/bg/Bible/2_Chronicles/Index">Индекс</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/bg/Bible/2_Chronicles/22">2 Летописи - глава 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  След това, Иосафат заспа с бащите си и биде погребан с бащите си в Давидовия град; и вместо него се възцари син му Иорам. </p>
<p id="v2"><sup><small>2</small></sup>  А Иорам имаше братя, Иосафатови синове, - Азария, Ехиил, Захария, Азария, Михаил и Сафатия; всичките тия бяха синове на Израилевия цар Иосафат. </p>
<p id="v3"><sup><small>3</small></sup>  И баща им беше им дал много подаръци, - сребро, злато и скъпоценни неща, заедно с укрепени градове в Юда; но царството беше дал на Иорама, понеже той бе първороден. </p>
<p id="v4"><sup><small>4</small></sup>  А Иорам, когато се издигна на бащиното си царство и се закрепи, изби всичките си братя с меч, още и неколцина от Израилевите първенци. </p>
<p id="v5"><sup><small>5</small></sup>  Иорам бе тридесет и две години на възраст когато се възцари, и царува осем години в Ерусалим. </p>
<p id="v6"><sup><small>6</small></sup>  Той ходи в пътя на Израилевите царе, както постъпваше Ахавовия дом, защото жена му беше Ахавова дъщеря; и върши зло пред Господа. </p>
<p id="v7"><sup><small>7</small></sup>  При все това, Господ не иска да изтреби Давидовия дом, заради завета, който бе направил с Давида, и понеже беше обещал, че ща даде светилник нему и на потомците му до века. </p>
<p id="v8"><sup><small>8</small></sup>  В неговите дни Едом отстъпи изпод ръката на Юда, и си поставиха свой цар. </p>
<p id="v9"><sup><small>9</small></sup>  Затова, Иорам замина с началниците си, и всичките колесници с него; и като стана през нощ порази, които го обкръжаваха, и началниците на колесниците. </p>
<p id="v10"><sup><small>10</small></sup>  Обаче, Едом отстъпи из под ръката на Юда, и остава независим до днес. Тогава, в същото време, отстъпи и Ливна изпод ръката му, понеже беше оставил Господа Бога на бащите си. </p>
<p id="v11"><sup><small>11</small></sup>  Той построи и високи места по Юдовите планини, и направи ерусалимските жители да блудствуват, и разврати Юда. </p>
<p id="v12"><sup><small>12</small></sup>  Тогава дойде до него писмо от пророк Илия, което казваше: Така казва Господ Бог на баща ти Давида: Понеже ти не си ходил в пътищата на баща си Иосафата, нито в пътищата на Юдовия цар Аса, </p>
<p id="v13"><sup><small>13</small></sup>  но си ходил в пътя на Израилевите царе, и си направил Юда и ерусалимските жители да блудствуват, както блудствува Ахавовият дом, още си избил и братята си, дома на баща си, които бяха по-добри от тебе, </p>
<p id="v14"><sup><small>14</small></sup>  ето, Господ порази с тежък удар людете ти, чадата ти, жените ти и целият ти имот; </p>
<p id="v15"><sup><small>15</small></sup>  и ти тежко ще боледуваш от разстройство на червата си, догдето от болестта червата ти почнат да изтичат от ден на ден. </p>
<p id="v16"><sup><small>16</small></sup>  Прочее, Господ подигна против Иорама духа на филистимците и на арабите, които са близо да етиопяните; </p>
<p id="v17"><sup><small>17</small></sup>  и те възлязоха против Юда, спуснаха се на него, и заграбиха целия имот що се намери в царската къща, още и синовете му и жените му, така щото не му остана син, освен Иоахаз, най младият от синовете му. </p>
<p id="v18"><sup><small>18</small></sup>  А подир всичко това Господ го порази с неизцелима болест в червата; </p>
<p id="v19"><sup><small>19</small></sup>  и след известно време, на края, след две години, червата му изтекоха поради болестта му; и умря с люти болки. А людете му не гориха аромати за него, както бяха горили за бащите му. </p>
<p id="v20"><sup><small>20</small></sup>  Той беше тридесет и две години на възраст, когато се възцари, и царува в Ерусалим осем години; и пресели се неоплакан; и погребаха го в Давидовия град, обаче не в царските гробища. </p>
