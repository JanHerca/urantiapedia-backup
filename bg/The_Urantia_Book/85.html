<!--
title: ДОКУМЕНТ 85. ИЗТОЧНИЦИТЕ НА ПОКЛОНЕНИЕ
description: 
published: true
date: 2022-9-13T20:43:44Z
tags: 
editor: ckeditor
dateCreated: 2022-7-26T21:56:19Z
-->

<figure class="table chapter-navigator">
  <table>
    <tbody>
      <tr>
        <td><a href="/bg/The_Urantia_Book/84">Документ 84. Бракът и семейният живот</a></td>
        <td><a href="/bg/The_Urantia_Book/Index">Индекс</a></td>
        <td><a href="/bg/The_Urantia_Book/86">Документ 86. Ранната еволюция на религията</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>85:0.1</small></sup>  АКО не вземаме под внимание моралните връзки и не отчитаме всички духовни въздействия, то произходът на примитивната религия беше биологически и се определяше от естествения ход на еволюцията. Във висшите животни има страх, но няма илюзии, затова няма и религия. Човекът създава свои първобитни религии от своя страх и посредством своите илюзии.</p>
<p id="p0_2"><sup><small>85:0.2</small></sup>  В процеса на еволюцията на човешките видове примитивните форми на поклонение се появяват дълго преди разума на човека да стане способен да формулира по-сложни представи за сегашния и отвъдния живот, заслужаващи названието религия. По своята природа ранната религия беше изцяло рационална и се основаваше само на асоциативни обстоятелства. Предметите на поклонение се подсказваха от самата обкръжаваща действителност, представяща природни обекти, които бяха или под ръка, или изглеждаха важни в ежедневния опит на недалечните първобитни урантийци.</p>
<p id="p0_3"><sup><small>85:0.3</small></sup>  Щом религията преодоля поклонението пред природата, в нея се появиха духовни корени, но тя винаги се определяше от социалната среда. С развитието на поклонението пред природата в човека се образува представа за разделението на труда в свръхестествения свят: той смяташе, че природни духове има в езерата, дърветата, водопадите, дъжда и стотици други обикновени земни явления.</p>
<p id="p0_4"><sup><small>85:0.4</small></sup>  В едно или друго време смъртният човек боготвореше всичко на земята, включително и самия себе си. Освен това, той се прекланяше на всичко, което можеше да си въобрази на небето или под повърхността на земята. Първобитният човек се боеше от проявлението на силите; той се покланяше на всяко природно явление, което не можеше да разбере. Наблюденията на могъщи природни сили като шормове, наводнения, земетресения, свличания, вулкани, пожари, жега и студ правеха огромно впечатление на еволюиращото човешко съзнание<sup id="cite1"><a href="#fn1">[1]</a></sup>. И досега ставащите в живота необясними явления се наричат "деяния Божии" и ”мистериозни повели на съдбата”.</p>
<h2 id="p1" class="toc-header"><a href="#p1" class="toc-anchor">¶</a> 1. ПОКЛОНЕНИЕТО ПРЕД КАМЪНИТЕ И ХЪЛМОВЕТЕ </h2>
<p id="p1_1"><sup><small>85:1.1</small></sup>  Първият предмет, станал обект на поклонение за развиващия се човек, беше камъка. Народността Катери в южна Индия и многобройните племена на южна Индия и досега се покланя на камъни. За възглавница на Яков служеше камък, защото той му се покланяше и даже изливаше на него миро<sup id="cite2"><a href="#fn2">[2]</a></sup>. Рахил криеше свещени камъни в своята шатра<sup id="cite3"><a href="#fn3">[3]</a></sup>.</p>
<p id="p1_2"><sup><small>85:1.2</small></sup>  Камъните първи поразиха древния човек със своята необикновеност поради внезапната си поява на повърхността на разораното поле или ливадите. Хората не бяха в състояние да вземат под внимание ерозията или последствията от обръщането на почвата. Освен това камъните правеха огромно впечатление на древните народи с честото си сходство с животните. Вниманието на цивилизования човек привличат многобройните каменни формации в планините така приличащи на мордите на животни и даже на човешки лица. Но най-дълбоко впечатление правеха метеоритните камъни. Първобитните хора виждаха как те със свистене прекосяват атмосферата в своето пламтящо великолепие. Падащата звезда внушаваше на древните хора ужас и на тях им беше лесно да повярват, че неговата горяща следа е оставена от устремен към земята дух. Не е чудно, че хората започнаха да се покланят на подобни явления, особено ако след това намираха и самите метеорити. Това водеше до още по-голямо почитание към всички останали камъни. Много жители на Бенгалия се покланят на мтеорита паднал на Земята през 1880 година след н.е.</p>
<p id="p1_3"><sup><small>85:1.3</small></sup>  Древните кланове и племена имаха свои свещени камъни и повече то съвременни народи с огромно благоговение се отнасят към някои типове камъни, които се смятат за скъпоценни. В Индия почитаха група от пет камъка, в Гърция - от тридесет; червените хора обикновено почитаха камъните поставени в кръг. Предизвиквайки Юпитер, римляните винаги хвърляха камък във въздуха. В Индия до ден днешен камъка може да се използва като свидетел<sup id="cite4"><a href="#fn4">[4]</a></sup>. На някои места камъка може да служи като талисман на законността - благодарение на престижа на камъка, правонарушителя може да бъде извикан в съда. Но простите смъртни не винаги отъждествяват Божеството с обекта на почитание. Такива фетиши нерядко са само символи на истинските обекти на поклонение.</p>
<p id="p1_4"><sup><small>85:1.4</small></sup>  С особено уважение древните народи се отнасяха към дупките в камъните. Смяташе се, че такива порести камъни са необичайно ефикасни при лечение на заболявания. Ушите не ги пробиваха, за да окачват камъни, а самите камъни гипоставяха в ушите така, че дупката в ухото да остане открита. До ден днешен суеверните хора пробиват в монетите дупки. Африканските аборигени вдигат голям шум заради своите каменни фетиши. Фактически във всички останали племена и народи камъните и досега си остават обект на суеверно почитание. Поклонението пред камъни както преди си остава широко разпространено в света явление. Надгробният камък е дошъл до наши дни символ на изображенията и идолите, които изрязваха в камъните във връзка с вярата в призраци и духовете на починалите им събратя.</p>
<p id="p1_5"><sup><small>85:1.5</small></sup>  След поклонението пред камъните се появи поклонение пред хълмовете и първите обекти на почитание станаха големите каменни формации<sup id="cite5"><a href="#fn5">[5]</a></sup>. Скоро хората започнаха да вярват в това, че боговете обитават в планините; това стана една от причините за поклонение пред планинските върхове<sup id="cite6"><a href="#fn6">[6]</a></sup>. С времето определени планинини започнаха да се свързват с определени богове, в резултат на което те станаха свещени. Невежите и суеверни аборигени вярваха, че пещерите водят към подземния свят обитаван от злите духове и демони в противоположност на планините, които се отъждествяваха с по-късните представи за добрите духове и божества.</p>
<h2 id="p2" class="toc-header"><a href="#p2" class="toc-anchor">¶</a> 2. ПОКЛОНЕНИЕТО ПРЕД РАСТЕНИЯТА И ДЪРВЕТАТА </h2>
<p id="p2_1"><sup><small>85:2.1</small></sup>  В началото растенията предизвикваха страх; по-късно станаха обект на поклонение, доколкото от тях започнаха да получават опияняващи течности. Първобитните хора вярваха, че опиянението прави човека божествен. Смяташе се, че в такъв опит се съдържа нещо необичайно и свято. Даже в наше време спиртните напитки ги наричат "духове".</p>
<p id="p2_2"><sup><small>85:2.2</small></sup>  Древният човек гледаше на прорастващото зърно със суеверен и благоговеен страх. Апостол Павел не беше първият, който извлече дълбоки духовни уроци от прорастващото зърно и построи на него религиозното вероучение<sup id="cite7"><a href="#fn7">[7]</a></sup>.</p>
<p id="p2_3"><sup><small>85:2.3</small></sup>  Култовете на поклонение пред дървета се отнасят към най-древните религиозни явления. Всички ранни бракове се правеха под дърветата и когато жената искаше дете, съответно я намираха в гората, страстно прегръщаща могъщ дъб. Много растения и дървета биваха почитани поради действителните или въображаеми техни целителни свойства. Дивакът вярваше, че всички химически явления се обясняват с непосредственото действие на свръхестествени сили.</p>
<p id="p2_4"><sup><small>85:2.4</small></sup>  Сред разни племена и народи съществуваха най-различни представи за дървесните духове. В някои дървета обитаваха добри духове, в други - кошмарни и жестоки. Финландците вярваха в това, че повечето дървета са обител на добри духове. Швейцарците дълго не се доверяваха на дърветата предполагайки, че в тях обитават хитри духове. Обитателите на Индия и източна Русия смятаха дървесните духове за зли. В Патагония и досега се покланят на дървета; такъв култ имаше у древните семити. В продължение на много години след като древните евреи престанаха да се покланят на дървета, те продължаваха да почитат своите различни богове в горичките<sup id="cite8"><a href="#fn8">[8]</a></sup>. С изключение на Китай в целия свят някога е съществувал култ към <i>дървото на живота<sup id="cite9"><a href="#fn9">[9]</a></sup>.</i></p>
<p id="p2_5"><sup><small>85:2.5</small></sup>  Вярата в това, че подземните скъпоценни метали или вода могат да се откриват с помощта на "вълшебната" лоза е останка от култа към дърветата. Майското дърво, новогодишната елха и суеверното почукване на дърво увековечиха някои древни обичаи на поклонение към дървета и по-късни култове към дърветата.</p>
<p id="p2_6"><sup><small>85:2.6</small></sup>  Много от тези най-древни форми на преклонение пред природата се сляха с появилите се по-късно методи на поклонение, но най-ранните типове поклонение, активирани от спомагателни духове на разума, действаха дълго преди пробуждащата се религиозна природа на човечеството да стане напълно възприемчива към стимула на духовното въздействие.</p>
<h2 id="p3" class="toc-header"><a href="#p3" class="toc-anchor">¶</a> 3. ПОКЛОНЕНИЕТО ПРЕД ЖИВОТНИТЕ </h2>
<p id="p3_1"><sup><small>85:3.1</small></sup>  Първобитният човек изпитваше особено приятелско чувство към висшите животни. Неговите предци живееха и даже се съвокупляваха с тях. Още в древността в южна Азия вярваха в това, че душите на хората се връщат на земята като животни. Тази вяра беше остатък от още по-ранната практика на поклонение пред животните.</p>
<p id="p3_2"><sup><small>85:3.2</small></sup>  Древните хора почитаха животните заради тяхната сила и хитрост. Те предполагаха, че острото обоняние и зрение на някои създания служат като признак за това, че им помагат духове. В едно или друго време всички раси се покланяха на животни. Сред обектите на поклонение бяха създания, които се смятаха за полухора и полуживотни - например кентаври и русалки.</p>
<p id="p3_3"><sup><small>85:3.3</small></sup>  Древните евреи се покланяха на змиите чак до времената на Езекия, а индусите и днес поддържат дружески отношения със своите домашни змии<sup id="cite10"><a href="#fn10">[10]</a></sup>. Поклонението на дракона сред китайците е остатък от култа към змията. Змийската мъдрост беше символ на гръцките лекари и досега служи като емблема на съвременната медицина. Изкуството на заклинанията на змиите се предава от времената на шаманките, привързани към <i>култа на любов към змиите,</i> в които в резултат на ежедневните змийски ухапвания се изработваше имунитет - фактически истинска зависимост към отровата, без която вече не можеха.</p>
<p id="p3_4"><sup><small>85:3.4</small></sup>  Поклонението пред насекоми и други животни способства по-късно за грешно разбиране на златното правило - да се постъпва с другите (с всички форми на живот) така, както бихте искали да постъпват с вас. Някога древните хора вярваха в това, че вятъра се предизвиква от крилата на птиците и затова се бояха от всички крилати създания и им се покланяха. Древните скандинавци смятаха, че причината за затъмненията беше вълка, изяждащ част от слънцето или луната. Индусите често изобразяват Вишну с конска глава. Често символичното изображение на животното олицетворява забравен бог или изчезнал култ. Още на ранния стадий на развитието на еволюционната религия агнето стана типично жертвено животно, а гълъба - символ на мира и любовта<sup id="cite11"><a href="#fn11">[11]</a></sup><sup id="cite12"><a href="#fn12">[12]</a></sup>.</p>
<p id="p3_5"><sup><small>85:3.5</small></sup>  В религията символиката може да бъде полезна или вредна в зависимост от това доколко тя замества или не замества изначалната идея за поклонението. При това символиката не бива да се бърка с прякото идолопоклонство, при което материалният обект е непосредственият и действителен обект на поклонение.</p>
<h2 id="p4" class="toc-header"><a href="#p4" class="toc-anchor">¶</a> 4. ПОКЛОНЕНИЕТО ПРЕД СТИХИИТЕ </h2>
<p id="p4_1"><sup><small>85:4.1</small></sup>  Човечеството се покланяше на земята, въздуха, водата и огъня. Първобитните раси почитаха ручеите и се покланяха на реките. В Монголия и досега процъфтява могъщия култ към реката. Умиването стана религиозен обред във Вавилон, а гърците ежегодно устройваха ритуално къпане<sup id="cite13"><a href="#fn13">[13]</a></sup>. На древните хора беше лесно да си представят, че духовете обитават в ромолящия ручей, в бликащия фонтан, в течащата река и в бурния поток. Движещата се вода правеше силно впечатление на тези наивни създания внушавайки им вяра в това, че тя оживява под действието на духове и свръхестествени сили<sup id="cite14"><a href="#fn14">[14]</a></sup>. Понякога на потъващия човек му отказваха помощ от страх, че ще оскърбят някой речен бог.</p>
<p id="p4_2"><sup><small>85:4.2</small></sup>  В разни времена и в различните народи религиозни стимули бяха най-разнообразни предмети и събития. Много племена в Индия и досега се покланят на дъгата. И в Индия и в Африка хората предполагат, че дъгата е гигантска небесна змия; както юдеите, така и християните я смятат за "знамение на завета"<sup id="cite15"><a href="#fn15">[15]</a></sup>. Точно така влиянията, които на едно място се смятат за благотворни, на други места могат да се разглеждат като пагубни. В Южна Америка Източният вятър е благо, защото носи дъжд; в Индия той е дявол, тъй като носи прах и засушаване. Древните бедуини вярваха в това, че един от природните духове предизвиква пясъчни бури и даже във времената на Моисей вярата в природни духове беше достатъчно силна, за да ги увековечи в древноевропейската теология като ангели на огъня, водата и въздуха<sup id="cite16"><a href="#fn16">[16]</a></sup><sup id="cite17"><a href="#fn17">[17]</a></sup><sup id="cite18"><a href="#fn18">[18]</a></sup>.</p>
<p id="p4_3"><sup><small>85:4.3</small></sup>  Мъглата, дъждът и градушката бяха обекти на поклонение сред много първобитни племена и култове към природата<sup id="cite19"><a href="#fn19">[19]</a></sup><sup id="cite20"><a href="#fn20">[20]</a></sup><sup id="cite21"><a href="#fn21">[21]</a></sup>. Бурите - с техния гръм и мълнии, внушаваха на ранния човек благоговеен страх. Него дотолкова го поразяваха тези стихийни вълнения, че той смяташе гърма за гласа на разгневен бог<sup id="cite22"><a href="#fn22">[22]</a></sup>. Поклонението пред огъня и страха от мълнията бяха свързани едно с друго и широко разпространени сред много древни групи.</p>
<p id="p4_4"><sup><small>85:4.4</small></sup>  В съзнанието на обхванатите от страх първобитни смъртни страхът от огъня се смесваше с магията<sup id="cite23"><a href="#fn23">[23]</a></sup>. Поклонникът на магията живо помнеше един случай на положителен резултат от сътворението на магически заклинания, напълно забравяйки цял ред отрицателни резултати, пълни провали. Почитането на огъня достигна своя връх в Персия, където то се запази в течение на дълго време. Някои племена се покланяха на огъня като на същинско божество, други го почитаха като пламтящ символ на очистващия дух на почитаните от тях божества. Да следят за свещения огън поръчваха на весталките - и в двадесети век, както и преди, свещите горят като част от ритуала на много религиозни служби<sup id="cite24"><a href="#fn24">[24]</a></sup>.</p>
<h2 id="p5" class="toc-header"><a href="#p5" class="toc-anchor">¶</a> 5. ПОКЛОНЕНИЕТО ПРЕД НЕБЕСНИТЕ ТЕЛА </h2>
<p id="p5_1"><sup><small>85:5.1</small></sup>  Поклонението премина през естествен път на развитие - от камъните, хълмовете, дърветата и животните, през стадия на боязливото почитание пред стихиите, към обожествяването на слънцето, луната и звездите. В Индия и други места звездите се смятаха за прославени души на велики хора отишли си от живота в плът. Халдейските привърженици на култа към звездите се смятаха за деца на бащата-небе и майката-земя.</p>
<p id="p5_2"><sup><small>85:5.2</small></sup>  Поклонението пред луната предшестваше поклонението пред слънцето. Почитанието на луната достигна своето висше развитие в ерата на лова, а поклонението пред слънцето стана главен религиозен обряд в последващата епоха на земеделие. За пръв път поклонението пред слънцето получи широко разпространение в Индия и тук то се запазваше по-дълго от всякъде. В Персия почитанието пред слънцето впоследствие породи култа към Митрата. В много народи слънцето се смяташе за прародител на техните царе. Халдеите поставяха слънцето в центъра на "седемте кръга на вселената". По-късните цивилизации наричаха в чест на слънцето първия ден от седмицата.</p>
<p id="p5_3"><sup><small>85:5.3</small></sup>  За Бог на слънцето се смяташе мистичния баща на непорочно заченатите синове на предначертаната съдба; предполагаха, че такива синове периодически ги изпращат като спасители, като дар на избрани раси. Тези свръхестествени младенци винаги ги пускаха по течението на една от свещените реки, а след това по някакъв удивителен начин ги спасяваха, след което те израстваха, за да станат чудотворни личности и спасители на своите народи<sup id="cite25"><a href="#fn25">[25]</a></sup>.</p>
<h2 id="p6" class="toc-header"><a href="#p6" class="toc-anchor">¶</a> 6. ПОКЛОНЕНИЕТО ПРЕД ЧОВЕКА </h2>
<p id="p6_1"><sup><small>85:6.1</small></sup>  Поклонил се на всичко и всички на земята и на небето, човекът без колебание удостои с такова обожание и самия себе си. Простодушният дивак не прави ясна разлика между животните, хората и боговете.</p>
<p id="p6_2"><sup><small>85:6.2</small></sup>  В древността всички необичайни хора се смятаха за свръххора, които внушаваха такъв страх, че на тях гледаха с благоговеен ужас; до известна степен буквално им се покланяха. Даже раждането на близнаци се смяташе или за изключително щастливо, или за изключително нещастно събитие. Лунатиците, епилептиците и слабоумните често бяха обект на поклонение за своите нормални събратя, които предполагаха, че такива ненормални същества служат за обител на боговете. Покланяха се на жреците, царете и пророците; в древността вярваха, че святостта на благочестивите хора им е изпратена от божествата.</p>
<p id="p6_3"><sup><small>85:6.3</small></sup>  Когато умираха племенните вождове, причисляваха ги към <i>божествата.</i> По-късно, когато изтъкнати души напускаха този свят, ги причисляваха към лика на <i>светиите.</i> Без странична помощ еволюцията никога не би пораждала богове, които да превъзхождат прославените, възвишени и високоразвити духове на починалите смъртни. В периода на ранната еволюция религията твореше своите собствени Богове. Еволюционната религия твори своите собствени богове по образ и подобие на смъртния човек; богооткровената религия се стреми към развитието и възвисяването на смъртния човек по образ и подобие на Бога.</p>
<p id="p6_4"><sup><small>85:6.4</small></sup>  Боговете-духове, имащи привидно човешки произход, следва да се отличават от природните богове, тъй като поклонението пред природата действително доведе до появата на пантеон - природни духове, възвисени до положението на богове. Култовете към природата продължаваха да се развиват наред с появилите се по-късно култове към духовете, оказвайки си взаимно влияние. Много религиозни системи включваха двойнствена представа за божествата - природни богове и богове-духове. В някои теологии тези представи по заплетен начин се преплитат, което се вижда от примера с Тор - героят-дух, който също така бил и властелин на мълниите.</p>
<p id="p6_5"><sup><small>85:6.5</small></sup>  Но поклонението пред човека достигна своя апогей, когато временните представители започнаха да изискват подобно благоговение от своите подчинени и, в потвърждение на такива изисквания, да заявяват за своя божествен произход.</p>
<h2 id="p7" class="toc-header"><a href="#p7" class="toc-anchor">¶</a> 7. СПОМАГАТЕЛНИТЕ ДУХОВЕ НА ПОКЛОНЕНИЕТО И МЪДРОСТТА </h2>
<p id="p7_1"><sup><small>85:7.1</small></sup>  Може на някого да се стори, че поклонението пред природата е възникнало естествено и непроизволно в съзнанието на първобитните мъже и жени. Така беше. Но в течение на цялото това време в същото това примитивно съзнание действаше шестия спомагателен дух, посветен на тези народи като направляващо влияние на съответната степен на еволюцията на човека. Този дух постоянно пробуждаше в човешките раси стремеж към поклонението, колкото и примитивни да бяха първите му форми. Духът на поклонението положи явно начало на стремежа на човека към поклонение независимо от това, че подбуждащата сила на този стремеж беше животинския страх и че първите му проявления бяха съсредоточени върху обектите на природата.</p>
<p id="p7_2"><sup><small>85:7.2</small></sup>  Вие трябва да помните, че направляващ и определящ фактор за всяко еволюционно развитие е чувството, а не мисълта. За примитивното съзнание чувствата на страх, опасност, почитание и поклонение се отличават слабо едно от друго.</p>
<p id="p7_3"><sup><small>85:7.3</small></sup>  Когато стремежът към поклонение се наставлява и направлява от мъдростта - съзерцателното и емпирично мислене, тогава поклонението започва да се превръща във феномен на истинската религия. Когато служенето на седмия спомагателен дух - духът на мъдростта става ефективно, тогава в своето поклонение човекът започва да се отвръща от природата и природните обекти и обръща своя поглед към Бога на природата и вечния Създател на всички природни неща.</p>
<p id="p7_4"><sup><small>85:7.4</small></sup>  [Представено от Ярка Вечерна Звезда на Небадон.]</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/bg/The_Urantia_Book/84">Документ 84. Бракът и семейният живот</a></td>
        <td><a href="/bg/The_Urantia_Book/Index">Индекс</a></td>
        <td><a href="/bg/The_Urantia_Book/86">Документ 86. Ранната еволюция на религията</a></td>
      </tr>
    </tbody>
  </table>
</figure>
<h2>препратки</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Поклонение на Божиите дела</i>: <a href="/bg/Bible/Wisdom_of_Solomon/13#v2">ПС 13:2</a>. </li>
  <li id="fn2"><a href="#cite2">↑</a> <i>Камъкът на Яков</i>: <a href="/bg/Bible/Genesis/28#v18">Бт 28:18</a>. </li>
  <li id="fn3"><a href="#cite3">↑</a> <i>камъни на Рахил</i>: <a href="/bg/Bible/Genesis/31#v19">Бт 31:19,30-35</a>. </li>
  <li id="fn4"><a href="#cite4">↑</a> <i>Камък като свидетел</i>: <a href="/bg/Bible/Joshua/24#v27">ИН 24:27</a>. </li>
  <li id="fn5"><a href="#cite5">↑</a> <i>Високи места</i>: <a href="/bg/Bible/1_Kings/3#v2">3 Ц 3:2-3</a>; <a href="/bg/Bible/2_Kings/18#v4">4 Ц 18:4,34</a>; <a href="/bg/Bible/Leviticus/26#v30">Лв 26:30</a>; <a href="/bg/Bible/Numbers/21#v28">Чс 21:28</a>; <a href="/bg/Bible/Numbers/22#v41">Чс 22:41</a>; <a href="/bg/Bible/Deuteronomy/33#v29">Вт 33:29</a>. </li>
  <li id="fn6"><a href="#cite6">↑</a> <i>Свещени планини</i>: <a href="/bg/Bible/Exodus/3#v1">Из 3:1,12</a>; <a href="/bg/Bible/Exodus/19#v3">Из 19:3,11-23</a>; <a href="/bg/Bible/Exodus/24#v12">Из 24:12-18</a>; <a href="/bg/Bible/Psalms/74#v2">Пс 74:2</a>; <a href="/bg/Bible/Psalms/121#v1">Пс 121:1</a>; <a href="/bg/Bible/Isaiah/2#v2">Ис 2:2</a>; <a href="/bg/Bible/Jeremiah/3#v23">Ер 3:23</a>; <a href="/bg/Bible/Numbers/10#v33">Чс 10:33</a>; <a href="/bg/Bible/Deuteronomy/11#v29">Вт 11:29</a>; <a href="/bg/Bible/John/4#v20">Йн 4:20-21</a>. </li>
  <li id="fn7"><a href="#cite7">↑</a> <i>Духовни уроци</i>: <a href="/bg/Bible/1_Corinthians/15#v35">1 Кр 15:35-38</a>; <a href="/bg/Bible/2_Corinthians/9#v10">2 Кр 9:10</a>. </li>
  <li id="fn8"><a href="#cite8">↑</a> <i>Свещени горички</i>: <a href="/bg/Bible/Genesis/21#v33">Бт 21:33</a>; <a href="/bg/Bible/2_Kings/17#v9">4 Ц 17:9-11,16</a>; <a href="/bg/Bible/2_Chronicles/33#v19">2 Лт 33:19</a>; <a href="/bg/Bible/Deuteronomy/16#v21">Вт 16:21</a>. </li>
  <li id="fn9"><a href="#cite9">↑</a> <i>Дървото на живота</i>: <a href="/bg/Bible/Genesis/2#v9">Бт 2:9</a>; <a href="/bg/Bible/Genesis/3#v22">Бт 3:22</a>; <a href="/bg/Bible/Revelation/2#v7">Отк 2:7</a>; <a href="/bg/Bible/Revelation/22#v2">Отк 22:2,14</a>. </li>
  <li id="fn10"><a href="#cite10">↑</a> <i>Поклонение на змията</i>: <a href="/bg/Bible/Exodus/4#v2">Из 4:2-4</a>; <a href="/bg/Bible/Exodus/7#v9">Из 7:9-12</a>; <a href="/bg/Bible/2_Kings/18#v4">4 Ц 18:4</a>; <a href="/bg/Bible/Numbers/21#v8">Чс 21:8-9</a>; <a href="/bg/Bible/Numbers/Da 14#v23 (Bel 1:23)">Чс Da 14:23 (Bel 1:23)</a>; <a href="/bg/Bible/John/3#v14">Йн 3:14</a>. </li>
  <li id="fn11"><a href="#cite11">↑</a> <i>Жертвено агне</i>: <a href="/bg/Bible/Genesis/22#v7">Бт 22:7-8</a>; <a href="/bg/Bible/Exodus/12#v3">Из 12:3-5</a>; <a href="/bg/Bible/Exodus/34#v20">Из 34:20</a>; <a href="/bg/Bible/Leviticus/4#v32">Лв 4:32</a>. </li>
  <li id="fn12"><a href="#cite12">↑</a> <i>Гълъб на мира</i>: <a href="/bg/Bible/Genesis/8#v8">Бт 8:8-12</a>; <a href="/bg/Bible/Leviticus/1#v14">Лв 1:14</a>; <a href="/bg/Bible/Matthew/3#v16">Мт 3:16</a>; <a href="/bg/Bible/Matthew/10#v16">Мт 10:16</a>; <a href="/bg/Bible/Mark/1#v10">Мк 1:10</a>; <a href="/bg/Bible/Luke/3#v22">Лк 3:22</a>; <a href="/bg/Bible/John/1#v32">Йн 1:32</a>. </li>
  <li id="fn13"><a href="#cite13">↑</a> <i>Кръщение</i>: <a href="/bg/Bible/Matthew/3#v6">Мт 3:6,11</a>; <a href="/bg/Bible/Mark/1#v4">Мк 1:4-5,8</a>; <a href="/bg/Bible/Luke/3#v3">Лк 3:3,7,16</a>; <a href="/bg/Bible/John/1#v25">Йн 1:25-26,31,33</a>; <a href="/bg/Bible/John/3#v22">Йн 3:22-23</a>; <a href="/bg/Bible/Acts_of_the_Apostles/1#v5">ДА 1:5</a>. </li>
  <li id="fn14"><a href="#cite14">↑</a> <i>Смутни води</i>: <a href="/bg/Bible/John/5#v2">Йн 5:2-4</a>. </li>
  <li id="fn15"><a href="#cite15">↑</a> <i>Дъга, арка на обещанието</i>: <a href="/bg/Bible/Genesis/9#v9">Бт 9:9-17</a>. </li>
  <li id="fn16"><a href="#cite16">↑</a> <i>Ангели на огъня</i>: <a href="/bg/Bible/Exodus/3#v2">Из 3:2</a>; <a href="/bg/Bible/Exodus/13#v21">Из 13:21-22</a>; <a href="/bg/Bible/Exodus/19#v18">Из 19:18</a>; <a href="/bg/Bible/2_Chronicles/7#v1">2 Лт 7:1-3</a>; <a href="/bg/Bible/Psalms/104#v4">Пс 104:4</a>; <a href="/bg/Bible/Numbers/9#v15">Чс 9:15-16</a>; <a href="/bg/Bible/Deuteronomy/4#v12">Вт 4:12</a>; <a href="/bg/Bible/Acts_of_the_Apostles/7#v30">ДА 7:30</a>; <a href="/bg/Bible/Judges/6#v20">Сд 6:20-21</a>. </li>
  <li id="fn17"><a href="#cite17">↑</a> <i>Ангели на водата</i>: <a href="/bg/Bible/Genesis/16#v7">Бт 16:7</a>; <a href="/bg/Bible/John/5#v4">Йн 5:4</a>. </li>
  <li id="fn18"><a href="#cite18">↑</a> <i>Ангели на въздуха</i>: <a href="/bg/Bible/Genesis/22#v15">Бт 22:15</a>; <a href="/bg/Bible/Ephesians/2#v2">Еф 2:2</a>. </li>
  <li id="fn19"><a href="#cite19">↑</a> <i>Зловещи облаци</i>: <a href="/bg/Bible/Exodus/16#v10">Из 16:10</a>; <a href="/bg/Bible/Exodus/19#v9">Из 19:9,16</a>; <a href="/bg/Bible/Lamentations/2#v1">ПлЕ 2:1</a>. </li>
  <li id="fn20"><a href="#cite20">↑</a> <i>Нежелан дъжд</i>: <a href="/bg/Bible/Genesis/7#v4">Бт 7:4,12</a>; <a href="/bg/Bible/Jeremiah/10#v13">Ер 10:13</a>; <a href="/bg/Bible/Ezekiel/38#v22">Ез 38:22</a>; <a href="/bg/Bible/1_Samuel/12#v17">1 Ц 12:17-18</a>. </li>
  <li id="fn21"><a href="#cite21">↑</a> <i>Градушка</i>: <a href="/bg/Bible/Exodus/9#v18">Из 9:18-26</a>; <a href="/bg/Bible/Psalms/18#v12">Пс 18:12</a>; <a href="/bg/Bible/Revelation/11#v19">Отк 11:19</a>. </li>
  <li id="fn22"><a href="#cite22">↑</a> <i>Гръм</i>: <a href="/bg/Bible/Exodus/9#v23">Из 9:23</a>; <a href="/bg/Bible/Deuteronomy/5#v22">Вт 5:22</a>; <a href="/bg/Bible/1_Samuel/7#v10">1 Ц 7:10</a>; <a href="/bg/Bible/2_Samuel/22#v14">2 Ц 22:14-15</a>. </li>
  <li id="fn23"><a href="#cite23">↑</a> <i>Почит към огъня</i>: <a href="/bg/Bible/2_Kings/16#v3">4 Ц 16:3</a>; <a href="/bg/Bible/2_Chronicles/33#v6">2 Лт 33:6</a>; <a href="/bg/Bible/2_Maccabees/1#v18">2 Мак 1:18-22</a>; <a href="/bg/Bible/Leviticus/18#v21">Лв 18:21</a>; <a href="/bg/Bible/Jeremiah/32#v35">Ер 32:35</a>; <a href="/bg/Bible/Ezekiel/16#v21">Ез 16:21</a>. </li>
  <li id="fn24"><a href="#cite24">↑</a> <i>Почитане на огъня (Ханука)</i>: <a href="/bg/Bible/1_Maccabees/4#v52">1 Мак 4:52-59</a>. </li>
  <li id="fn25"><a href="#cite25">↑</a> <i>Бебета, пуснати по течението в лодки</i>: <a href="/bg/Bible/Exodus/3#v2">Из 3:2</a>. </li>
</ol>
</div>
