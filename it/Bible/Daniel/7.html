<!--
title: Daniele - Capitolo 7
description: 
published: true
date: 2023-11-8T21:45:55Z
tags: bible, bible—daniel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Daniel/6">
          <span class="mdi mdi-arrow-left-drop-circle"></span><span class="pl-2">Daniele - Capitolo 6</span>
        </a>
        </td>
        <td>
        <a href="/it/Bible/Daniel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Daniel/8">
          <span class="pr-2">Daniele - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Il primo anno di Belsatsar, re di Babilonia, Daniele, mentr'era a letto, fece un sogno, ed ebbe delle visioni nella sua mente. Poi scrisse il sogno, e narrò la sostanza delle cose. </p>
<p id="v2"><sup><small>2</small></sup>  Daniele dunque prese a dire: Io guardavo, nella mia visione notturna, ed ecco scatenarsi sul mar grande i quattro venti del cielo. </p>
<p id="v3"><sup><small>3</small></sup>  E quattro grandi bestie salirono dal mare, una diversa dall'altra. </p>
<p id="v4"><sup><small>4</small></sup>  La prima era come un leone, ed avea delle ali d'aquila. Io guardai, finché non le furono strappate le ali; e fu sollevata da terra, fu fatta stare in piedi come un uomo, e le fu dato un cuor d'uomo. </p>
<p id="v5"><sup><small>5</small></sup>  Ed ecco una seconda bestia, simile ad un orso; essa rizzavasi sopra un lato, avea tre costole in bocca fra i denti; e le fu detto: 'Lèvati, mangia molta carne!' </p>
<p id="v6"><sup><small>6</small></sup>  Dopo questo, io guardavo, ed eccone un'altra simile ad un leopardo, che aveva addosso quattro ali d'uccello; questa bestia avea quattro teste, e le fu dato il dominio. </p>
<p id="v7"><sup><small>7</small></sup>  Dopo questo, io guardavo, nelle visioni notturne, ed ecco una quarta bestia spaventevole, terribile e straordinariamente forte; aveva dei denti grandi, di ferro; divorava e sbranava, e calpestava il resto coi piedi; era diversa da tutte le bestie che l'avevano preceduta, e aveva dieci corna. </p>
<p id="v8"><sup><small>8</small></sup>  Io esaminavo quelle corna, ed ecco che un altro piccolo corno spuntò tra quelle, e tre delle prime corna furono divelte dinanzi ad esso; ed ecco che quel corno avea degli occhi simili a occhi d'uomo, e una bocca che proferiva grandi cose. </p>
<p id="v9"><sup><small>9</small></sup>  Io continuai a guardare fino al momento in cui furono collocati de' troni, e un vegliardo s'assise. La sua veste era bianca come la neve, e i capelli del suo capo eran come lana pura; fiamme di fuoco erano il suo trono e le ruote d'esso erano fuoco ardente. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Un fiume di fuoco sgorgava e scendeva dalla sua presenza; mille migliaia lo servivano, e diecimila miriadi gli stavan davanti. Il giudizio si tenne, e i libri furono aperti. </p>
<p id="v11"><sup><small>11</small></sup>  Allora io guardai a motivo delle parole orgogliose che il corno proferiva; guardai, finché la bestia non fu uccisa, e il suo corpo distrutto, gettato nel fuoco per esser arso. </p>
<p id="v12"><sup><small>12</small></sup>  Quanto alle altre bestie, il dominio fu loro tolto; ma fu loro concesso un prolungamento di vita per un tempo determinato. </p>
<p id="v13"><sup><small>13</small></sup>  Io guardavo, nelle visioni notturne, ed ecco venire sulle nuvole del cielo uno simile a un figliuol d'uomo; egli giunse fino al vegliardo, e fu fatto accostare a lui. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  E gli furon dati dominio, gloria e regno, perché tutti i popoli, tutte le nazioni e lingue lo servissero; il suo dominio è un dominio eterno che non passerà, e il suo regno, un regno che non sarà distrutto. <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Quanto a me, Daniele, il mio spirito fu turbato dentro di me, e le visioni della mia mente mi spaventarono. </p>
<p id="v16"><sup><small>16</small></sup>  M'accostai a uno degli astanti, e gli domandai la verità intorno a tutto questo; ed egli mi parlò, e mi dette l'interpretazione di quelle cose: </p>
<p id="v17"><sup><small>17</small></sup>  'Queste quattro grandi bestie, sono quattro re che sorgeranno dalla terra; </p>
<p id="v18"><sup><small>18</small></sup>  poi i santi dell'Altissimo riceveranno il regno e lo possederanno per sempre, d'eternità in eternità'. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Allora desiderai saper la verità intorno alla quarta bestia, ch'era diversa da tutte le altre, straordinariamente terribile, che aveva i denti di ferro e le unghie di rame, che divorava, sbranava, e calpestava il resto coi piedi, </p>
<p id="v20"><sup><small>20</small></sup>  e intorno alle dieci corna che aveva in capo, e intorno all'altro corno che spuntava, e davanti al quale tre erano cadute: a quel corno che avea degli occhi, e una bocca proferente cose grandi, e che appariva maggiore delle altre corna. </p>
<p id="v21"><sup><small>21</small></sup>  Io guardai, e quello stesso corno faceva guerra ai santi e aveva il sopravvento, </p>
<p id="v22"><sup><small>22</small></sup>  finché non giunse il vegliardo e il giudicio fu dato ai santi dell'Altissimo, e venne il tempo che i santi possederono il regno. </p>
<p id="v23"><sup><small>23</small></sup>  Ed egli mi parlò così: 'La quarta bestia è un quarto regno sulla terra, che differirà da tutti i regni, divorerà tutta la terra, la calpesterà e la frantumerà. </p>
<p id="v24"><sup><small>24</small></sup>  Le dieci corna sono dieci re che sorgeranno da questo regno; e, dopo quelli, ne sorgerà un altro, che sarà diverso dai precedenti, e abbatterà tre re. </p>
<p id="v25"><sup><small>25</small></sup>  Egli proferirà parole contro l'Altissimo, ridurrà allo stremo i santi dell'Altissimo, e penserà di mutare i tempi e la legge; i santi saran dati nelle sue mani per un tempo, dei tempi, e la metà d'un tempo. </p>
<p id="v26"><sup><small>26</small></sup>  Poi si terrà il giudizio e gli sarà tolto il dominio, che verrà distrutto ed annientato per sempre. </p>
<p id="v27"><sup><small>27</small></sup>  E il regno e il dominio e la grandezza dei regni che sono sotto tutti i cieli saranno dati al popolo dei santi dell'Altissimo; il suo regno è un regno eterno, e tutti i domini lo serviranno e gli ubbidiranno'. <sup id="cite7"><a href="#fn7">[7]</a></sup></p>
<p id="v28"><sup><small>28</small></sup>  Qui finirono le parole rivoltemi. Quanto a me, Daniele, i miei pensieri mi spaventarono molto, e mutai di colore; ma serbai la cosa nel cuore. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Daniel/6">
          <span class="mdi mdi-arrow-left-drop-circle"></span><span class="pl-2">Daniele - Capitolo 6</span>
        </a>
        </td>
        <td>
        <a href="/it/Bible/Daniel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Daniel/8">
          <span class="pr-2">Daniele - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:9,13,22 <i>Antico dei giorni</i>: <a href="/it/The_Urantia_Book/96#p1_9">LU 96:1.9</a>.  <i>Antichi di giorni</i>: <a href="/it/The_Urantia_Book/18#p3_1">LU 18:3.1</a>.  <i>Antichi di giorni</i>: <a href="/it/The_Urantia_Book/15#p10_3">LU 15:10.3</a>. </li>
  <li id="fn2"><a href="#cite2">↑</a> 7:9-10 <i>Giudizio dell'Antico dei Giorni</i>: <a href="/it/The_Urantia_Book/28#p6_6">LU 28:6.6</a>. </li>
  <li id="fn3"><a href="#cite3">↑</a> 7:13 <i>Daniele citato</i>: <a href="/it/The_Urantia_Book/137#p2_2">LU 137:2.2</a>. </li>
  <li id="fn4"><a href="#cite4">↑</a> 7:13-14 <i># 2 Il figlio dell'uomo</i>: <a href="/it/The_Urantia_Book/136#p1_1">LU 136:1.1</a>.  <i>Il Figlio dell'uomo</i>: <a href="/it/The_Urantia_Book/135#p5_7">LU 135:5.7</a>.  <i>Non figlio dell'uomo di Daniele</i>: <a href="/it/The_Urantia_Book/126#p3_6">LU 126:3.6</a>.  <i>Visione del Figlio dell'Uomo che viene</i>: <a href="/it/The_Urantia_Book/135#p3_3">LU 135:3.3</a>.  <i>Figlio dell'uomo</i>: <a href="/it/The_Urantia_Book/128#p1_2">LU 128:1.2</a>.  <i>Ho visto il Messia come Figlio dell'uomo</i>: <a href="/it/The_Urantia_Book/136#p1_6">LU 136:1.6</a>.  <i>Figlio dell'uomo</i>: <a href="/it/The_Urantia_Book/126#p3_6">LU 126:3.6</a>. </li>
  <li id="fn5"><a href="#cite5">↑</a> 7:14 <i>Dominio eterno</i>: <a href="/it/The_Urantia_Book/135#p3_2">LU 135:3.2</a>. </li>
  <li id="fn6"><a href="#cite6">↑</a> 7:18,22,25,27 <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>I più alti</i>: <a href="/it/The_Urantia_Book/43#p3_1">LU 43:3.1</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>. </li>
  <li id="fn7"><a href="#cite7">↑</a> 7:27 <i>Visione della fine dei tempi</i>: <a href="/it/The_Urantia_Book/170#p5_15">LU 170:5.15</a>.  <i>Dare il regno all'Altissimo</i>: <a href="/it/The_Urantia_Book/135#p3_2">LU 135:3.2</a>. </li>
</ol>
</div>
