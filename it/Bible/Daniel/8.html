<!--
title: Daniele - Capitolo 8
description: 
published: true
date: 2022-10-7T1:7:41Z
tags: bible, bible—daniel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Daniel/7">Daniele - Capitolo 7</a></td>
        <td><a href="/it/Bible/Daniel/Index">Indice</a></td>
        <td><a href="/it/Bible/Daniel/9">Daniele - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il terzo anno del regno del re Belsatsar, io, Daniele, ebbi una visione, dopo quella che avevo avuta al principio del regno. </p>
<p id="v2"><sup><small>2</small></sup>  Ero in visione; e, mentre guardavo, ero a Susan, la residenza reale, che è nella provincia di Elam; e, nella visione, mi trovavo presso il fiume Ulai. </p>
<p id="v3"><sup><small>3</small></sup>  Alzai gli occhi, guardai, ed ecco, ritto davanti al fiume, un montone che aveva due corna; e le due corna erano alte, ma una era più alta dell'altra, e la più alta veniva sull'ultima. </p>
<p id="v4"><sup><small>4</small></sup>  Vidi il montone che cozzava a occidente, a settentrione e a mezzogiorno; nessuna bestia gli poteva tener fronte, e non c'era nessuno che la potesse liberare dalla sua potenza; esso faceva quel che voleva, e diventò grande. </p>
<p id="v5"><sup><small>5</small></sup>  E com'io stavo considerando questo, ecco venire dall'occidente un capro, che percorreva tutta la superficie della terra senza toccare il suolo; e questo capro aveva un corno cospicuo fra i suoi occhi. </p>
<p id="v6"><sup><small>6</small></sup>  Esso venne fino al montone dalle due corna che avevo visto ritto davanti al fiume, e gli s'avventò contro, nel furore della sua forza. </p>
<p id="v7"><sup><small>7</small></sup>  E lo vidi giungere vicino al montone, pieno di rabbia contro di lui, investirlo, e spezzargli le due corna; il montone non ebbe la forza di tenergli fronte, e il capro lo atterrò e lo calpestò; e non ci fu nessuno che potesse liberare il montone dalla potenza d'esso. </p>
<p id="v8"><sup><small>8</small></sup>  Il capro diventò sommamente grande; ma, quando fu potente, il suo gran corno si spezzò; e, in luogo di quello, sorsero quattro corna cospicue, verso i quattro venti del cielo. </p>
<p id="v9"><sup><small>9</small></sup>  E dall'una d'esse uscì un piccolo corno, che diventò molto grande verso mezzogiorno, verso levante, e verso il paese splendido. </p>
<p id="v10"><sup><small>10</small></sup>  S'ingrandì, fino a giungere all'esercito del cielo; fece cadere in terra parte di quell'esercito e delle stelle, e le calpestò. </p>
<p id="v11"><sup><small>11</small></sup>  S'elevò anzi fino al capo di quell'esercito, gli tolse il sacrifizio perpetuo, e il luogo del suo santuario fu abbattuto. </p>
<p id="v12"><sup><small>12</small></sup>  L'esercito gli fu dato in mano col sacrifizio perpetuo a motivo della ribellione; e il corno gettò a terra la verità, e prosperò nelle sue imprese. </p>
<p id="v13"><sup><small>13</small></sup>  Poi udii un santo che parlava; e un altro santo disse a quello che parlava: 'Fino a quando durerà la visione del sacrifizio continuo e la ribellione che produce la desolazione, abbandonando il luogo santo e l'esercito ad esser calpestati?' </p>
<p id="v14"><sup><small>14</small></sup>  Egli mi disse: 'Fino a duemilatrecento sere e mattine; poi il santuario sarà purificato'. </p>
<p id="v15"><sup><small>15</small></sup>  E avvenne che, mentre io, Daniele, avevo questa visione e cercavo d'intenderla, ecco starmi ritta davanti come una figura d'uomo. </p>
<p id="v16"><sup><small>16</small></sup>  E udii la voce d'un uomo in mezzo all'Ulai, che gridò, e disse: 'Gabriele, spiega a colui la visione'. </p>
<p id="v17"><sup><small>17</small></sup>  Ed esso venne presso al luogo dove io stavo; alla sua venuta io fui spaventato, e caddi sulla mia faccia; ma egli mi disse: 'Intendi bene, o figliuol d'uomo! perché questa visione concerne il tempo della fine'. </p>
<p id="v18"><sup><small>18</small></sup>  E com'egli mi parlava, io mi lasciai andare con la faccia a terra, profondamente assopito; ma egli mi toccò, e mi fece stare in piedi. </p>
<p id="v19"><sup><small>19</small></sup>  E disse: 'Ecco, io ti farò conoscere quello che avverrà nell'ultimo tempo dell'indignazione; poiché si tratta del tempo fissato per la fine. </p>
<p id="v20"><sup><small>20</small></sup>  Il montone con due corna che hai veduto, rappresenta i re di Media e di Persia. </p>
<p id="v21"><sup><small>21</small></sup>  Il becco peloso è il re di Grecia; e il gran corno fra i suoi due occhi è il primo re. </p>
<p id="v22"><sup><small>22</small></sup>  Quanto al corno spezzato, al cui posto ne son sorti quattro, questi sono quattro regni che sorgeranno da questa nazione, ma non con la stessa sua potenza. </p>
<p id="v23"><sup><small>23</small></sup>  E alla fine del loro regno, quando i ribelli avranno colmato la misura delle loro ribellioni, sorgerà un re dall'aspetto feroce, ed esperto in stratagemmi. </p>
<p id="v24"><sup><small>24</small></sup>  La sua potenza sarà grande, ma non sarà potenza sua; egli farà prodigiose ruine, prospererà nelle sue imprese, e distruggerà i potenti e il popolo dei santi. </p>
<p id="v25"><sup><small>25</small></sup>  A motivo della sua astuzia farà prosperare la frode nelle sue mani; s'inorgoglirà in cuor suo, e in piena pace distruggerà molta gente; insorgerà contro il principe de' principi, ma sarà infranto, senz'opera di mano. </p>
<p id="v26"><sup><small>26</small></sup>  E la visione delle sere e delle mattine, di cui è stato parlato, è vera. Tu tieni segreta la visione, perché si riferisce a un tempo lontano'. </p>
<p id="v27"><sup><small>27</small></sup>  E io, Daniele, svenni, e fui malato vari giorni; poi m'alzai, e feci gli affari del re. Io ero stupito della visione, ma nessuno se ne avvide. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Daniel/7">Daniele - Capitolo 7</a></td>
        <td><a href="/it/Bible/Daniel/Index">Indice</a></td>
        <td><a href="/it/Bible/Daniel/9">Daniele - Capitolo 9</a></td>
      </tr>
    </tbody>
  </table>
</figure>
