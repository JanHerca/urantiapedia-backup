<!--
title: Daniele - Capitolo 4
description: 
published: true
date: 2023-11-8T21:45:55Z
tags: bible, bible—daniel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Daniel/3">
          <span class="mdi mdi-arrow-left-drop-circle"></span><span class="pl-2">Daniele - Capitolo 3</span>
        </a>
        </td>
        <td>
        <a href="/it/Bible/Daniel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Daniel/5">
          <span class="pr-2">Daniele - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  'Il re Nebucadnetsar a tutti i popoli, a tutte le nazioni e lingue, che abitano su tutta la terra. La vostra pace abbondi. </p>
<p id="v2"><sup><small>2</small></sup>  M'è parso bene di far conoscere i segni e i prodigi che l'Iddio altissimo ha fatto nella mia persona. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Come son grandi i suoi segni! Come son potenti i suoi prodigi! Il suo regno è un regno eterno, e il suo dominio dura di generazione in generazione. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Io, Nebucadnetsar, stavo tranquillo in casa mia, e fiorente nel mio palazzo. </p>
<p id="v5"><sup><small>5</small></sup>  Ebbi un sogno, che mi spaventò; e i pensieri che m'assalivano sul mio letto, e le visioni del mio spirito m'empiron di terrore. </p>
<p id="v6"><sup><small>6</small></sup>  Ordine fu dato da parte mia di condurre davanti a me tutti i savi di Babilonia, perché mi facessero conoscere l'interpretazione del sogno. </p>
<p id="v7"><sup><small>7</small></sup>  Allora vennero i magi, gl'incantatori, i Caldei e gli astrologi; io dissi loro il sogno, ma essi non poterono farmene conoscere l'interpretazione. </p>
<p id="v8"><sup><small>8</small></sup>  Alla fine si presentò davanti a me Daniele, che si chiama Beltsatsar, dal nome del mio dio, e nel quale è lo spirito degli dèi santi; e io gli raccontai il sogno: - </p>
<p id="v9"><sup><small>9</small></sup>  Beltsatsar, capo de' magi, siccome io so che lo spirito degli dèi santi è in te, e che nessun segreto t'è difficile, dimmi le visioni che ho avuto nel mio sogno, e la loro interpretazione. </p>
<p id="v10"><sup><small>10</small></sup>  Ed ecco le visioni della mia mente quand'ero sul mio letto. Io guardavo, ed ecco un albero in mezzo alla terra, la cui altezza era grande. </p>
<p id="v11"><sup><small>11</small></sup>  L'albero era cresciuto e diventato forte, e la sua vetta giungeva al cielo, e lo si vedeva dalle estremità di tutta la terra. </p>
<p id="v12"><sup><small>12</small></sup>  Il suo fogliame era bello, il suo frutto abbondante, c'era in lui nutrimento per tutti; le bestie de' campi si riparavano sotto la sua ombra, gli uccelli del cielo dimoravano fra i suoi rami, e ogni creatura si nutriva d'esso. </p>
<p id="v13"><sup><small>13</small></sup>  Nelle visioni della mia mente, quand'ero sul mio letto, io guardavo, ed ecco uno dei santi Veglianti scese dal cielo, </p>
<p id="v14"><sup><small>14</small></sup>  gridò con forza, e disse così: - Abbattete l'albero, e tagliatene i rami; scotétene il fogliame, e dispergetene il frutto; fuggano gli animali di sotto a lui, e gli uccelli di tra i suoi rami! </p>
<p id="v15"><sup><small>15</small></sup>  Però, lasciate in terra il ceppo delle sue radici, ma in catene di ferro e di rame, fra l'erba de' campi; e sia bagnato dalla rugiada del cielo, e abbia con gli animali la sua parte d'erba della terra. </p>
<p id="v16"><sup><small>16</small></sup>  Gli sia mutato il cuore; e invece d'un cuor d'uomo, gli sia dato un cuore di bestia; e passino su di lui sette tempi. </p>
<p id="v17"><sup><small>17</small></sup>  La cosa è decretata dai Veglianti, e la sentenza emana dai santi, affinché i viventi conoscano che l'Altissimo domina sul regno degli uomini, ch'egli lo dà a chi vuole, e vi innalza l'infimo degli uomini. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Questo è il sogno che io, il re Nebucadnetsar, ho fatto; e tu, Beltsatsar, danne l'interpretazione, giacché tutti i savi del mio regno non me lo possono interpretare; ma tu puoi, perché lo spirito degli dèi santi è in te'. - </p>
<p id="v19"><sup><small>19</small></sup>  Allora Daniele, il cui nome è Beltsatsar, rimase per un momento stupefatto, e i suoi pensieri lo spaventavano. Il re prese a dire: 'Beltsatsar, il sogno e la interpretazione non ti spaventino!' Beltsatsar rispose, e disse: 'Signor mio, il sogno s'avveri per i tuoi nemici, e la sua interpretazione per i tuoi avversari! </p>
<p id="v20"><sup><small>20</small></sup>  L'albero che il re ha visto, ch'era divenuto grande e forte, la cui vetta giungeva al cielo e che si vedeva da tutti i punti della terra, </p>
<p id="v21"><sup><small>21</small></sup>  l'albero dal fogliame bello, dal frutto abbondante e in cui era nutrimento per tutti, sotto il quale si riparavano le bestie dei campi e fra i cui rami dimoravano gli uccelli del cielo, </p>
<p id="v22"><sup><small>22</small></sup>  sei tu, o re; tu, che sei divenuto grande e forte, la cui grandezza s'è accresciuta e giunge fino al cielo, e il cui dominio s'estende fino alle estremità della terra. </p>
<p id="v23"><sup><small>23</small></sup>  E quanto al santo Vegliante che hai visto scendere dal cielo e che ha detto: - Abbattete l'albero e distruggetelo, ma lasciatene in terra il ceppo delle radici, in catene di ferro e di rame, fra l'erba de' campi, e sia bagnato dalla rugiada del cielo, e abbia la sua parte con gli animali della campagna finché sian passati sopra di lui sette tempi - </p>
<p id="v24"><sup><small>24</small></sup>  eccone l'interpretazione, o re; è un decreto dell'Altissimo, che sarà eseguito sul re mio signore: </p>
<p id="v25"><sup><small>25</small></sup>  tu sarai cacciato di fra gli uomini e la tua dimora sarà con le bestie dei campi; ti sarà data a mangiare dell'erba come ai buoi; sarai bagnato dalla rugiada del cielo, e passeranno su di te sette tempi, finché tu non riconosca che l'Altissimo domina sul regno degli uomini, e lo dà a chi vuole. </p>
<p id="v26"><sup><small>26</small></sup>  E quanto all'ordine di lasciare il ceppo delle radici dell'albero, ciò significa che il tuo regno ti sarà ristabilito, dopo che avrai riconosciuto che il cielo domina. </p>
<p id="v27"><sup><small>27</small></sup>  Perciò, o re, ti sia gradito il mio consiglio! Poni fine ai tuoi peccati con la giustizia, e alle tue iniquità con la compassione verso gli afflitti; e, forse, la tua prosperità potrà esser prolungata'. </p>
<p id="v28"><sup><small>28</small></sup>  Tutto questo avvenne al re Nebucadnetsar. </p>
<p id="v29"><sup><small>29</small></sup>  In capo a dodici mesi egli passeggiava sul palazzo reale di Babilonia. </p>
<p id="v30"><sup><small>30</small></sup>  Il re prese a dire: 'Non è questa la gran Babilonia che io ho edificata come residenza reale con la forza della mia potenza e per la gloria della mia maestà?' </p>
<p id="v31"><sup><small>31</small></sup>  Il re aveva ancora la parola in bocca, quando una voce discese dal cielo: 'Sappi, o re Nebucadnetsar, che il tuo regno t'è tolto; </p>
<p id="v32"><sup><small>32</small></sup>  e tu sarai cacciato di fra gli uomini, la tua dimora sarà con le bestie dei campi; ti sarà data a mangiare dell'erba come ai buoi, e passeranno su di te sette tempi, finché tu non riconosca che l'Altissimo domina sul regno degli uomini e lo dà a chi vuole'. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  In quel medesimo istante quella parola si adempì su Nebucadnetsar. Egli fu cacciato di fra gli uomini, mangiò l'erba come i buoi, e il suo corpo fu bagnato dalla rugiada del cielo, finché il pelo gli crebbe come le penne alle aquile, e le unghie come agli uccelli. </p>
<p id="v34"><sup><small>34</small></sup>  'Alla fine di que' giorni, io, Nebucadnetsar, alzai gli occhi al cielo, la ragione mi tornò, e benedissi l'Altissimo, e lodai e glorificai colui che vive in eterno, il cui dominio è un dominio perpetuo, e il cui regno dura di generazione in generazione. </p>
<p id="v35"><sup><small>35</small></sup>  Tutti gli abitanti della terra son da lui reputati un nulla; egli agisce come vuole con l'esercito del cielo e con gli abitanti della terra; e non v'è alcuno che possa fermare la sua mano o dirgli: - Che fai? - <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  In quel tempo la ragione mi tornò; la gloria del mio regno, la mia maestà, il mio splendore mi furono restituiti; i miei consiglieri e i miei grandi mi cercarono, e io fui ristabilito nel mio regno, e la mia grandezza fu accresciuta più che mai. </p>
<p id="v37"><sup><small>37</small></sup>  Ora, io, Nebucadnetsar, lodo, esalto e glorifico il Re del cielo, perché tutte le sue opere sono verità, e le sue vie, giustizia, ed egli ha il potere di umiliare quelli che camminano superbamente'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Daniel/3">
          <span class="mdi mdi-arrow-left-drop-circle"></span><span class="pl-2">Daniele - Capitolo 3</span>
        </a>
        </td>
        <td>
        <a href="/it/Bible/Daniel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Daniel/5">
          <span class="pr-2">Daniele - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:2,17,24-25,32 <i>I più alti</i>: <a href="/it/The_Urantia_Book/43#p3_1">LU 43:3.1</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>. </li>
  <li id="fn2"><a href="#cite2">↑</a> 4:3 <i>Il regno come realtà presente</i>: <a href="/it/The_Urantia_Book/170#p1_2">LU 170:1.2</a>. </li>
  <li id="fn3"><a href="#cite3">↑</a> 4:17,25,32 <i>L'Altissimo governa i regni</i>: <a href="/it/The_Urantia_Book/97#p8_5">LU 97:8.5</a>.  <i>L'Altissimo governa</i>: <a href="/it/The_Urantia_Book/114#p0_1">LU 114:0.1</a>.  <i>L'Altissimo governa i regni degli uomini</i>: <a href="/it/The_Urantia_Book/175#p1_8">LU 175:1.8</a>.  <i>Regna nei regni degli uomini</i>: <a href="/it/The_Urantia_Book/3#p5_2">LU 3:5.2</a>.  <i>L'Altissimo governa nei regni degli uomini</i>: <a href="/it/The_Urantia_Book/93#p3_4">LU 93:3.4</a>.  <i>L'Altissimo governa i regni</i>: <a href="/it/The_Urantia_Book/50#p2_6">LU 50:2.6</a>.  <i>Regna nei regni degli uomini</i>: <a href="/it/The_Urantia_Book/43#p5_17">LU 43:5.17</a>.  <i>L'Altissimo governa nei regni degli uomini</i>: <a href="/it/The_Urantia_Book/134#p5_3">LU 134:5.3</a>.  <i>Dio governa le nazioni</i>: <a href="/it/The_Urantia_Book/131#p2_5">LU 131:2.5</a>.  <i>L'Altissimo governa</i>: <a href="/it/The_Urantia_Book/114#p6_8">LU 114:6.8</a>.  <i>L'Altissimo governa</i>: <a href="/it/The_Urantia_Book/43#p3_4">LU 43:3.4</a>. </li>
  <li id="fn4"><a href="#cite4">↑</a> 4:32 <i>I più alti</i>: <a href="/it/The_Urantia_Book/43#p3_1">LU 43:3.1</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>I più alti</i>: <a href="/it/The_Urantia_Book/43#p3_1">LU 43:3.1</a>. </li>
  <li id="fn5"><a href="#cite5">↑</a> 4:35 <i>Fa secondo la sua volontà</i>: <a href="/it/The_Urantia_Book/3#p2_1">LU 3:2.1</a>. </li>
</ol>
</div>
