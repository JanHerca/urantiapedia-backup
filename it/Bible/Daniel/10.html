<!--
title: Daniele - Capitolo 10
description: 
published: true
date: 2022-10-7T1:7:41Z
tags: bible, bible—daniel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Daniel/9">Daniele - Capitolo 9</a></td>
        <td><a href="/it/Bible/Daniel/Index">Indice</a></td>
        <td><a href="/it/Bible/Daniel/11">Daniele - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il terzo anno di Ciro, re di Persia, una parola fu rivelata a Daniele, che si chiamava Beltsatsar; e la parola è verace, e predice una gran lotta. Egli capì la parola, ed ebbe l'intelligenza della visione. </p>
<p id="v2"><sup><small>2</small></sup>  In quel tempo, io, Daniele, feci cordoglio per tre settimane intere. </p>
<p id="v3"><sup><small>3</small></sup>  Non mangiai alcun cibo prelibato, né carne né vino entrarono nella mia bocca, e non mi unsi affatto, sino alla fine delle tre settimane. </p>
<p id="v4"><sup><small>4</small></sup>  E il ventiquattresimo giorno del primo mese, come io mi trovavo in riva al gran fiume, che è lo Hiddekel, </p>
<p id="v5"><sup><small>5</small></sup>  alzai gli occhi, guardai, ed ecco un uomo, vestito di lino, con attorno ai fianchi una cintura d'oro d'Ufaz. </p>
<p id="v6"><sup><small>6</small></sup>  Il suo corpo era come un crisolito, la sua faccia avea l'aspetto della folgore, i suoi occhi eran come fiamme di fuoco, le sue braccia e i suoi piedi parevano terso rame, e il suono della sua voce era come il rumore d'una moltitudine. </p>
<p id="v7"><sup><small>7</small></sup>  Io solo, Daniele, vidi la visione; gli uomini ch'erano meco non la videro, ma un gran terrore piombò su loro, e fuggirono a nascondersi. </p>
<p id="v8"><sup><small>8</small></sup>  E io rimasi solo, ed ebbi questa grande visione. In me non rimase più forza; il mio viso mutò colore fino a rimanere sfigurato, e non mi restò alcun vigore. </p>
<p id="v9"><sup><small>9</small></sup>  Udii il suono delle sue parole; e, all'udire il suono delle sue parole caddi profondamente assopito, con la faccia a terra. </p>
<p id="v10"><sup><small>10</small></sup>  Ed ecco, una mano mi toccò, e mi fece stare sulle ginocchia e sulle palme delle mani. </p>
<p id="v11"><sup><small>11</small></sup>  E mi disse: 'Daniele, uomo grandemente amato, cerca d'intendere le parole che ti dirò, e rizzati in piedi nel luogo dove sei; perché ora io sono mandato da te'. E quand'egli m'ebbe detta questa parola, io mi rizzai in piedi, tutto tremante. </p>
<p id="v12"><sup><small>12</small></sup>  Ed egli mi disse: 'Non temere, Daniele; poiché dal primo giorno che ti mettesti in cuore d'intendere e d'umiliarti nel cospetto del tuo Dio, le tue parole furono udite, e io son venuto a motivo delle tue parole. </p>
<p id="v13"><sup><small>13</small></sup>  Ma il capo del regno di Persia m'ha resistito ventun giorni; però ecco, Micael, uno dei primi capi, è venuto in mio soccorso, e io son rimasto là presso i re di Persia. </p>
<p id="v14"><sup><small>14</small></sup>  E ora son venuto a farti comprendere ciò che avverrà al tuo popolo negli ultimi giorni; perché è ancora una visione che concerne l'avvenire'. </p>
<p id="v15"><sup><small>15</small></sup>  E mentr'egli mi rivolgeva queste parole, io abbassai gli occhi al suolo, e rimasi muto. </p>
<p id="v16"><sup><small>16</small></sup>  Ed ecco uno che avea sembianza d'un figliuol d'uomo, mi toccò le labbra. Allora io aprii la bocca, parlai, e dissi a colui che mi stava davanti: 'Signor mio, a motivo di questa visione m'ha colto lo spasimo, e non m'è più rimasto alcun vigore. </p>
<p id="v17"><sup><small>17</small></sup>  E come potrebbe questo servo del mio signore parlare a cotesto signor mio? Poiché oramai nessun vigore mi resta, e mi manca fino il respiro'. </p>
<p id="v18"><sup><small>18</small></sup>  Allora colui che avea la sembianza d'uomo mi toccò di nuovo, e mi fortificò. </p>
<p id="v19"><sup><small>19</small></sup>  E disse: 'O uomo grandemente amato, non temere! La pace sia teco! Sii forte, sii forte'. E quand'egli ebbe parlato meco, io ripresi forza, e dissi: 'Il mio signore parli pure poiché tu m'hai fortificato'. </p>
<p id="v20"><sup><small>20</small></sup>  Ed egli disse: 'Sai tu perché io son venuto da te? Ora me ne torno a combattere col capo della Persia; e quand'io uscirò a combattere ecco che verrà il capo di Javan. </p>
<p id="v21"><sup><small>21</small></sup>  Ma io ti voglio far conoscere ciò che è scritto nel libro della verità; e non v'è nessuno che mi sostenga contro quelli là </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Daniel/9">Daniele - Capitolo 9</a></td>
        <td><a href="/it/Bible/Daniel/Index">Indice</a></td>
        <td><a href="/it/Bible/Daniel/11">Daniele - Capitolo 11</a></td>
      </tr>
    </tbody>
  </table>
</figure>
