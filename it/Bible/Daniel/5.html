<!--
title: Daniele - Capitolo 5
description: 
published: true
date: 2023-11-8T21:45:55Z
tags: bible, bible—daniel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Daniel/4">
          <span class="mdi mdi-arrow-left-drop-circle"></span><span class="pl-2">Daniele - Capitolo 4</span>
        </a>
        </td>
        <td>
        <a href="/it/Bible/Daniel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Daniel/6">
          <span class="pr-2">Daniele - Capitolo 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Il re Belsatsar fece un gran convito a mille de' suoi grandi; e bevve del vino in presenza dei mille. </p>
<p id="v2"><sup><small>2</small></sup>  Belsatsar, mentre stava assaporando il vino, ordinò che si recassero i vasi d'oro e d'argento che Nebucadnetsar suo padre aveva portati via dal tempio di Gerusalemme, perché il re, i suoi grandi, le sue mogli e le sue concubine se ne servissero per bere. </p>
<p id="v3"><sup><small>3</small></sup>  Allora furon recati i vasi d'oro ch'erano stati portati via dal tempio, dalla casa di Dio, ch'era in Gerusalemme; e il re, i suoi grandi, le sue mogli e le sue concubine se ne servirono per bere. </p>
<p id="v4"><sup><small>4</small></sup>  Bevvero del vino, e lodarono gli dèi d'oro, d'argento, di rame, di ferro, di legno e di pietra. </p>
<p id="v5"><sup><small>5</small></sup>  In quel momento, apparvero delle dita d'una mano d'uomo, che si misero a scrivere, difaccia al candelabro, sull'intonaco della parete del palazzo reale. E il re vide quel mozzicone di mano che scriveva. </p>
<p id="v6"><sup><small>6</small></sup>  Allora il re mutò di colore, e i suoi pensieri lo spaventarono; le giunture de' suoi fianchi si rilassarono, e i suoi ginocchi cominciarono a urtarsi l'uno contro l'altro. </p>
<p id="v7"><sup><small>7</small></sup>  Il re gridò forte che si facessero entrare gl'incantatori, i Caldei e gli astrologi; e il re prese a dire ai savi di Babilonia: 'Chiunque leggerà questo scritto e me ne darà l'interpretazione sarà rivestito di porpora, avrà al collo una collana d'oro, e sarà terzo nel governo del regno'. </p>
<p id="v8"><sup><small>8</small></sup>  Allora entrarono tutti i savi del re; ma non poteron leggere lo scritto, né darne al re l'interpretazione. </p>
<p id="v9"><sup><small>9</small></sup>  Allora il re Belsatsar fu preso da grande spavento, mutò di colore, e i suoi grandi furono costernati. </p>
<p id="v10"><sup><small>10</small></sup>  La regina, com'ebbe udite le parole del re e dei suoi grandi, entrò nella sala del convito. La regina prese a dire: 'O re, possa tu vivere in perpetuo! I tuoi pensieri non ti spaventino, e non mutar di colore! </p>
<p id="v11"><sup><small>11</small></sup>  C'è un uomo nel tuo regno, in cui è lo spirito degli dèi santi; e al tempo di tuo padre si trovò in lui una luce, un intelletto e una sapienza, pari alla sapienza degli dèi; e il re Nebucadnetsar tuo padre, il padre tuo, o re, lo stabilì capo dei magi, degli incantatori, de' Caldei e degli astrologi, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  perché in lui, in questo Daniele, a cui il re avea posto nome Beltsatsar, fu trovato uno spirito straordinario, conoscenza, intelletto, facoltà di interpretare i sogni, di spiegare enigmi, e di risolvere questioni difficili. Si chiami dunque Daniele ed egli darà l'interpretazione'. </p>
<p id="v13"><sup><small>13</small></sup>  Allora Daniele fu introdotto alla presenza del re; e il re parlò a Daniele, e gli disse: 'Sei tu Daniele, uno de' Giudei che il re mio padre menò in cattività da Giuda? </p>
<p id="v14"><sup><small>14</small></sup>  Io ho sentito dire di te che lo spirito degli dèi è in te, e che in te si trova luce, intelletto, e una sapienza straordinaria. </p>
<p id="v15"><sup><small>15</small></sup>  Ora, i savi e gl'incantatori sono stati introdotti alla mia presenza, per leggere questo scritto e per farmene conoscere l'interpretazione; ma non han potuto darmi l'interpretazione della cosa. </p>
<p id="v16"><sup><small>16</small></sup>  Però, ho sentito dire di te che tu puoi dare interpretazioni e risolvere questioni difficili; ora, se puoi leggere questo scritto e farmene conoscere l'interpretazione, tu sarai rivestito di porpora, avrai al collo una collana d'oro, e sarai terzo nel governo del regno'. </p>
<p id="v17"><sup><small>17</small></sup>  Allora Daniele prese a dire in presenza del re: 'Tienti i tuoi doni, e da' a un altro le tue ricompense; nondimeno io leggerò lo scritto al re e gliene farò conoscere l'interpretazione. </p>
<p id="v18"><sup><small>18</small></sup>  O re, l'Iddio altissimo avea dato a Nebucadnetsar tuo padre, regno, grandezza, gloria e maestà; <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  e a motivo della grandezza ch'Egli gli aveva dato, tutti i popoli, tutte le nazioni e lingue temevano e tremavano alla sua presenza; egli faceva morire chi voleva, lasciava in vita chi voleva; innalzava chi voleva, abbassava chi voleva. </p>
<p id="v20"><sup><small>20</small></sup>  Ma quando il suo cuore divenne altero e il suo spirito s'indurò fino a diventare arrogante, fu deposto dal suo trono reale, e gli fu tolta la sua gloria; </p>
<p id="v21"><sup><small>21</small></sup>  fu cacciato di tra i figliuoli degli uomini, il suo cuore fu reso simile a quello delle bestie, e la sua dimora fu con gli asini selvatici; gli fu data a mangiare dell'erba come ai buoi, e il suo corpo fu bagnato dalla rugiada del cielo, finché non riconobbe che l'Iddio altissimo domina sul regno degli uomini, e ch'egli vi stabilisce sopra chi vuole. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  E tu, o Belsatsar, suo figliuolo, non hai umiliato il tuo cuore, quantunque tu sapessi tutto questo; </p>
<p id="v23"><sup><small>23</small></sup>  ma ti sei innalzato contro il Signore del cielo; ti sono stati portati davanti i vasi della sua casa, e tu, i tuoi grandi, le tue mogli e le tue concubine ve ne siete serviti per bere; e tu hai lodato gli dèi d'argento, d'oro, di rame, di ferro, di legno e di pietra, i quali non vedono, non odono, non hanno conoscenza di sorta, e non hai glorificato l'Iddio che ha nella sua mano il tuo soffio vitale, e da cui dipendono tutte le tue vie. </p>
<p id="v24"><sup><small>24</small></sup>  Perciò è stato mandato, da parte sua, quel mozzicone di mano, che ha tracciato quello scritto. </p>
<p id="v25"><sup><small>25</small></sup>  Questo è lo scritto ch'è stato tracciato: MENE, MENE, TEKEL, UFARSIN. </p>
<p id="v26"><sup><small>26</small></sup>  E questa è l'interpretazione delle parole: MENE: Dio ha fatto il conto del tuo regno, e vi ha posto fine. </p>
<p id="v27"><sup><small>27</small></sup>  TEKEL: tu sei stato pesato con la bilancia e sei stato trovato mancante. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  PERES: il tuo regno è diviso, e dato ai Medi e ai Persiani'. </p>
<p id="v29"><sup><small>29</small></sup>  Allora, per ordine di Belsatsar, Daniele fu rivestito di porpora, gli fu messa al collo una collana d'oro, e fu proclamato che egli sarebbe terzo nel governo del regno. </p>
<p id="v30"><sup><small>30</small></sup>  In quella stessa notte, Belsatsar, re de' Caldei, fu ucciso; </p>
<p id="v31"><sup><small>31</small></sup>  e Dario, il Medo, ricevette il regno, all'età di sessantadue anni. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Daniel/4">
          <span class="mdi mdi-arrow-left-drop-circle"></span><span class="pl-2">Daniele - Capitolo 4</span>
        </a>
        </td>
        <td>
        <a href="/it/Bible/Daniel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Daniel/6">
          <span class="pr-2">Daniele - Capitolo 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:11-12,14 <i>Spirito di comprensione</i>: <a href="/it/The_Urantia_Book/36#p5_7">LU 36:5.7</a>. </li>
  <li id="fn2"><a href="#cite2">↑</a> 5:18,21 <i>Altissimo</i>: <a href="/it/The_Urantia_Book/93#p3_2">LU 93:3.2</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>I più alti</i>: <a href="/it/The_Urantia_Book/43#p3_1">LU 43:3.1</a>. </li>
  <li id="fn3"><a href="#cite3">↑</a> 5:21 <i>L'Altissimo governa nei regni degli uomini</i>: <a href="/it/The_Urantia_Book/93#p3_4">LU 93:3.4</a>.  <i>L'Altissimo governa i regni degli uomini</i>: <a href="/it/The_Urantia_Book/175#p1_8">LU 175:1.8</a>.  <i>L'Altissimo governa</i>: <a href="/it/The_Urantia_Book/114#p0_1">LU 114:0.1</a>.  <i>Regna nei regni degli uomini</i>: <a href="/it/The_Urantia_Book/43#p5_17">LU 43:5.17</a>.  <i>L'Altissimo governa i regni</i>: <a href="/it/The_Urantia_Book/97#p8_5">LU 97:8.5</a>.  <i>L'Altissimo governa</i>: <a href="/it/The_Urantia_Book/114#p6_8">LU 114:6.8</a>.  <i>L'Altissimo governa i regni</i>: <a href="/it/The_Urantia_Book/50#p2_6">LU 50:2.6</a>.  <i>L'Altissimo governa</i>: <a href="/it/The_Urantia_Book/43#p3_4">LU 43:3.4</a>.  <i>Dio governa le nazioni</i>: <a href="/it/The_Urantia_Book/131#p2_5">LU 131:2.5</a>.  <i>Regna nei regni degli uomini</i>: <a href="/it/The_Urantia_Book/3#p5_2">LU 3:5.2</a>.  <i>L'Altissimo governa nei regni degli uomini</i>: <a href="/it/The_Urantia_Book/134#p5_3">LU 134:5.3</a>. </li>
  <li id="fn4"><a href="#cite4">↑</a> 5:27 <i>Trovato (non) volere</i>: <a href="/it/The_Urantia_Book/28#p6_15">LU 28:6.15</a>. </li>
</ol>
</div>
