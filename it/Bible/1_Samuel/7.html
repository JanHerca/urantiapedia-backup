<!--
title: I Samuele - Capitolo 7
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Samuel/6">I Samuele - Capitolo 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Samuel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Samuel/8">I Samuele - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quei di Kiriath-Jearim vennero, menarono su l'arca dell'Eterno, e la trasportarono in casa di Abinadab, sulla collina, e consacrarono il suo figliuolo Eleazar, perché custodisse l'arca dell'Eterno. </p>
<p id="v2"><sup><small>2</small></sup>  Ora dal giorno che l'arca era stata collocata a Kiriath-Jearim era passato molto tempo; vent'anni erano trascorsi e tutta la casa d'Israele sospirava, anelando all'Eterno. </p>
<p id="v3"><sup><small>3</small></sup>  Allora Samuele parlò a tutta la casa d'Israele dicendo: 'Se tornate all'Eterno con tutto il vostro cuore, togliete di mezzo a voi gli dèi stranieri e gl'idoli di Astarte, volgete risolutamente il cuor vostro verso l'Eterno, e servite a lui solo; ed egli vi libererà dalle mani dei Filistei'. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  E i figliuoli d'Israele tolsero via gl'idoli di Baal e di Astarte, e servirono all'Eterno soltanto. </p>
<p id="v5"><sup><small>5</small></sup>  Poi Samuele disse: 'Radunate tutto Israele a Mitspa, e io pregherò l'Eterno per voi'. </p>
<p id="v6"><sup><small>6</small></sup>  Ed essi si adunarono a Mitspa, attinsero dell'acqua e la sparsero davanti all'Eterno, e digiunarono quivi quel giorno, e dissero: 'Abbiamo peccato contro l'Eterno'. E Samuele fece la funzione di giudice d'Israele a Mitspa. </p>
<p id="v7"><sup><small>7</small></sup>  Quando i Filistei seppero che i figliuoli d'Israele s'erano adunati a Mitspa, i principi loro salirono contro Israele. La qual cosa avendo udita i figliuoli d'Israele, ebbero paura dei Filistei, </p>
<p id="v8"><sup><small>8</small></sup>  e dissero a Samuele: 'Non cessare di gridar per noi all'Eterno, all'Iddio nostro, affinché ci liberi dalle mani dei Filistei'. </p>
<p id="v9"><sup><small>9</small></sup>  E Samuele prese un agnello di latte e l'offerse intero in olocausto all'Eterno; e gridò all'Eterno per Israele, e l'Eterno l'esaudì. </p>
<p id="v10"><sup><small>10</small></sup>  Ora mentre Samuele offriva l'olocausto, i Filistei s'avvicinarono per assalire Israele; ma l'Eterno tuonò quel giorno con gran fracasso contro i Filistei, e li mise in rotta, talché furono sconfitti dinanzi a Israele. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Gli uomini d'Israele uscirono da Mitspa, inseguirono i Filistei, e li batterono fin sotto Beth-Car. </p>
<p id="v12"><sup><small>12</small></sup>  Allora Samuele prese una pietra, la pose tra Mitspa e Scen, e la chiamò Eben-Ezer dicendo: 'Fin qui l'Eterno ci ha soccorsi'. </p>
<p id="v13"><sup><small>13</small></sup>  I Filistei furono umiliati, e non tornaron più ad invadere il territorio d'Israele; e la mano dell'Eterno fu contro i Filistei per tutto il tempo di Samuele. </p>
<p id="v14"><sup><small>14</small></sup>  Le città che i Filistei aveano prese ad Israele, tornarono ad Israele, da Ekron fino a Gath. Israele liberò il loro territorio dalle mani dei Filistei. E vi fu pace fra Israele e gli Amorei. </p>
<p id="v15"><sup><small>15</small></sup>  E Samuele fu giudice d'Israele per tutto il tempo della sua vita. </p>
<p id="v16"><sup><small>16</small></sup>  Egli andava ogni anno a fare il giro di Bethel, di Ghilgal e di Mitspa, ed esercitava il suo ufficio di giudice d'Israele in tutti quei luoghi. </p>
<p id="v17"><sup><small>17</small></sup>  Poi tornava a Rama, dove stava di casa; quivi fungeva da giudice d'Israele, e quivi edificò un altare all'Eterno. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:3 <i>Pentiti per il perdono (Vecchio Testamento)</i>: <a href="/it/The_Urantia_Book/159#p5_13">LU 159:5.13</a>. </li>
  <li id="fn2"><a href="#cite2">↑</a> 7:3-4 <i>Ashtaroth "dei" in competizione</i>: <a href="/it/The_Urantia_Book/95#p1_3">LU 95:1.3</a>.  <i>Ashtoreth</i>: <a href="/it/The_Urantia_Book/95#p1_7">LU 95:1.7</a>.  <i>Rude and ready</i>: <a href="/it/The_Urantia_Book/97#p1_3">LU 97:1.3</a>. </li>
  <li id="fn3"><a href="#cite3">↑</a> 7:10 <i>Tuono</i>: <a href="/it/The_Urantia_Book/85#p4_3">LU 85:4.3</a>. </li>
</ol>
</div>
