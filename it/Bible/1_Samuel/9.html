<!--
title: I Samuele - Capitolo 9
description: 
published: true
date: 2022-10-7T1:7:41Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Samuel/8">I Samuele - Capitolo 8</a></td>
        <td><a href="/it/Bible/1_Samuel/Index">Indice</a></td>
        <td><a href="/it/Bible/1_Samuel/10">I Samuele - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or v'era un uomo di Beniamino, per nome Kis, figliuolo d'Abiel, figliuolo di Tseror, figliuolo di Becorath, figliuolo d'Afiac, figliuolo d'un Beniaminita. Era un uomo forte e valoroso; </p>
<p id="v2"><sup><small>2</small></sup>  aveva un figliuolo per nome Saul, giovine e bello; non ve n'era tra i figliuoli d'Israele uno più bello di lui; era più alto di tutta la gente dalle spalle in su. </p>
<p id="v3"><sup><small>3</small></sup>  Or le asine di Kis, padre di Saul, s'erano smarrite; e Kis disse a Saul, suo figliuolo: 'Prendi teco uno dei servi, lèvati e va' in cerca delle asine'. </p>
<p id="v4"><sup><small>4</small></sup>  Egli passò per la contrada montuosa di Efraim e attraversò il paese di Shalisha, senza trovarle; poi passarono per il paese di Shaalim, ma non vi erano; attraversarono il paese dei Beniaminiti, ma non le trovarono. </p>
<p id="v5"><sup><small>5</small></sup>  Quando furon giunti nel paese di Tsuf, Saul disse al servo che era con lui: 'Vieni, torniamocene, ché altrimenti mio padre cesserebbe dal pensare alle asine e sarebbe in pena per noi'. </p>
<p id="v6"><sup><small>6</small></sup>  Il servo gli disse: 'Ecco, v'è in questa città un uomo di Dio, ch'è tenuto in grande onore; tutto quello ch'egli dice, succede sicuramente; andiamoci; forse egli c'indicherà la via che dobbiamo seguire'. </p>
<p id="v7"><sup><small>7</small></sup>  E Saul disse al suo servo: 'Ma, ecco, se v'andiamo, che porteremo noi all'uomo di Dio? Poiché non ci son più provvisioni nei nostri sacchi, e non abbiamo alcun presente da offrire all'uomo di Dio. Che abbiamo con noi?' </p>
<p id="v8"><sup><small>8</small></sup>  Il servo replicò a Saul, dicendo: 'Ecco, io mi trovo in possesso del quarto d'un siclo d'argento; lo darò all'uomo di Dio, ed egli c'indicherà la via'. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  (Anticamente, in Israele, quand'uno andava a consultare Iddio, diceva: 'Venite, andiamo dal Veggente!' poiché colui che oggi si chiama Profeta, anticamente si chiamava Veggente). </p>
<p id="v10"><sup><small>10</small></sup>  E Saul disse al suo servo: 'Dici bene; vieni, andiamo'. E andarono alla città dove stava l'uomo di Dio. </p>
<p id="v11"><sup><small>11</small></sup>  Mentre facevano la salita che mena alla città, trovarono delle fanciulle che uscivano ad attingere acqua, e chiesero loro: 'È qui il veggente?' </p>
<p id="v12"><sup><small>12</small></sup>  Quelle risposer loro, dicendo: 'Sì, c'è; è là dove sei diretto; ma va' presto, giacché è venuto oggi in città, perché oggi il popolo fa un sacrifizio sull'alto luogo. </p>
<p id="v13"><sup><small>13</small></sup>  Quando sarete entrati in città, lo troverete di certo, prima ch'egli salga all'alto luogo a mangiare. Il popolo non mangerà prima ch'egli sia giunto, perché è lui che deve benedire il sacrifizio; dopo di che, i convitati mangeranno. Or dunque salite, perché proprio ora lo troverete'. </p>
<p id="v14"><sup><small>14</small></sup>  Ed essi salirono alla città; e, come vi furono entrati, ecco Samuele che usciva loro incontro per salire all'alto luogo. </p>
<p id="v15"><sup><small>15</small></sup>  Or un giorno prima dell'arrivo di Saul, l'Eterno aveva avvertito Samuele, dicendo: </p>
<p id="v16"><sup><small>16</small></sup>  'Domani, a quest'ora, ti manderò un uomo del paese di Beniamino, e tu l'ungerai come capo del mio popolo d'Israele. Egli salverà il mio popolo dalle mani dei Filistei; poiché io ho rivolto lo sguardo verso il mio popolo, perché il suo grido è giunto fino a me'. </p>
<p id="v17"><sup><small>17</small></sup>  E quando Samuele vide Saul, l'Eterno gli disse: 'Ecco l'uomo di cui t'ho parlato; egli è colui che signoreggerà sul mio popolo'. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Saul s'avvicinò a Samuele entro la porta della città, e gli disse: 'Indicami, ti prego, dove sia la casa del veggente'. </p>
<p id="v19"><sup><small>19</small></sup>  E Samuele rispose a Saul: 'Sono io il veggente. Sali davanti a me all'alto luogo, e mangerete oggi con me; poi domattina ti lascerò partire, e ti dirò tutto quello che hai nel cuore. </p>
<p id="v20"><sup><small>20</small></sup>  E quanto alle asine smarrite tre giorni fa, non dartene pensiero, perché son trovate. E per chi è tutto quello che v'è di desiderabile in Israele? Non è esso per te e per tutta la casa di tuo padre?' </p>
<p id="v21"><sup><small>21</small></sup>  Saul, rispondendo, disse: 'Non son io un Beniaminita? di una delle più piccole tribù d'Israele? La mia famiglia non è essa la più piccola fra tutte le famiglie della tribù di Beniamino? Perché dunque mi parli a questo modo?' </p>
<p id="v22"><sup><small>22</small></sup>  Samuele prese Saul e il suo servo, li introdusse nella sala e li fe' sedere in capo di tavola fra i convitati, ch'eran circa trenta persone. </p>
<p id="v23"><sup><small>23</small></sup>  E Samuele disse al cuoco: 'Porta qua la porzione che t'ho data, e della quale t'ho detto: Tienla in serbo presso di te'. </p>
<p id="v24"><sup><small>24</small></sup>  Il cuoco allora prese la coscia e ciò che v'aderiva, e la mise davanti a Saul. E Samuele disse: 'Ecco ciò ch'è stato tenuto in serbo; mettitelo dinanzi e mangia, poiché è stato serbato apposta per te quand'ho invitato il popolo'. Così Saul, quel giorno, mangiò con Samuele. </p>
<p id="v25"><sup><small>25</small></sup>  Poi scesero dall'alto luogo in città, e Samuele s'intrattenne con Saul sul terrazzo. </p>
<p id="v26"><sup><small>26</small></sup>  L'indomani si alzarono presto; allo spuntar dell'alba, Samuele chiamò Saul sul terrazzo, e gli disse: 'Vieni, ch'io ti lasci partire'. Saul s'alzò, e uscirono fuori ambedue, egli e Samuele. </p>
<p id="v27"><sup><small>27</small></sup>  Quando furon discesi all'estremità della città, Samuele disse a Saul: 'Di' al servo che passi, e vada innanzi a noi (e il servo passò); ma tu adesso fermati, ed io ti farò udire la parola di Dio'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Samuel/8">I Samuele - Capitolo 8</a></td>
        <td><a href="/it/Bible/1_Samuel/Index">Indice</a></td>
        <td><a href="/it/Bible/1_Samuel/10">I Samuele - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:8-11,18-19 <i>Veggenti</i>: <a href="/it/The_Urantia_Book/90#p1_1">LU 90:1.1</a>. </li>
  <li id="fn2"><a href="#cite2">↑</a> 9:17 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
</ol>
</div>
