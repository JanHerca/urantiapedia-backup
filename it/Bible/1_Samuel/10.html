<!--
title: I Samuele - Capitolo 10
description: 
published: true
date: 2023-11-8T21:45:55Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">I Samuele - Capitolo 9</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/11">
          <span class="pr-2">I Samuele - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Samuele prese un vasetto d'olio, lo versò sul capo di lui, baciò Saul e disse: 'L'Eterno non t'ha egli unto perché tu sia il capo della sua eredità? </p>
<p id="v2"><sup><small>2</small></sup>  Oggi, quando tu sarai partito da me, troverai due uomini presso al sepolcro di Rachele, ai confini di Beniamino, a Tseltsah, i quali ti diranno: Le asine delle quali andavi in cerca, sono trovate; ed ecco tuo padre non è più in pensiero per le asine, ma è in pena per voi, e va dicendo: Che farò io riguardo al mio figliuolo? </p>
<p id="v3"><sup><small>3</small></sup>  E quando sarai passato più innanzi e sarai giunto alla quercia di Tabor, t'incontrerai con tre uomini che salgono ad adorare Iddio a Bethel, portando l'uno tre capretti, l'altro tre pani, e il terzo un otre di vino. </p>
<p id="v4"><sup><small>4</small></sup>  Essi ti saluteranno, e ti daranno due pani, che riceverai dalla loro mano. </p>
<p id="v5"><sup><small>5</small></sup>  Poi arriverai a Ghibea-Elohim, dov'è la guarnigione dei Filistei; e avverrà che, entrando in città, incontrerai una schiera di profeti che scenderanno dall'alto luogo, preceduti da saltèri, da timpani, da flauti, da cetre, e che profeteranno. </p>
<p id="v6"><sup><small>6</small></sup>  E lo spirito dell'Eterno t'investirà e tu profeterai con loro, e sarai mutato in un altr'uomo. </p>
<p id="v7"><sup><small>7</small></sup>  E quando questi segni ti saranno avvenuti, fa' quello che avrai occasione di fare, poiché Dio è teco. </p>
<p id="v8"><sup><small>8</small></sup>  Poi scenderai prima di me a Ghilgal; ed ecco io scenderò verso te per offrire olocausti e sacrifizi di azioni di grazie. Tu aspetterai sette giorni, finch'io giunga da te e ti faccia sapere quello che devi fare'. </p>
<p id="v9"><sup><small>9</small></sup>  E non appena egli ebbe voltate le spalle per partirsi da Samuele, Iddio gli mutò il cuore, e tutti quei segni si verificarono in quel medesimo giorno. </p>
<p id="v10"><sup><small>10</small></sup>  E come giunsero a Ghibea, ecco che una schiera di profeti si fece incontro a Saul; allora lo spirito di Dio lo investì, ed egli si mise a profetare in mezzo a loro. </p>
<p id="v11"><sup><small>11</small></sup>  Tutti quelli che l'avean conosciuto prima, lo videro che profetava coi profeti, e dicevano l'uno all'altro: 'Che è mai avvenuto al figliuolo di Kis? Saul è anch'egli tra i profeti?' </p>
<p id="v12"><sup><small>12</small></sup>  E un uomo del luogo rispose, dicendo: 'E chi è il loro padre?' Di qui venne il proverbio: 'Saul è anch'egli tra i profeti?' </p>
<p id="v13"><sup><small>13</small></sup>  E come Saul ebbe finito di profetare, si recò all'alto luogo. </p>
<p id="v14"><sup><small>14</small></sup>  E lo zio di Saul disse a lui e al suo servo: 'Dove siete andati?' Saul rispose: 'A cercare le asine; ma vedendo che non le potevamo trovare, siamo andati da Samuele'. </p>
<p id="v15"><sup><small>15</small></sup>  E lo zio di Saul disse: 'Raccontami, ti prego, quello che vi ha detto Samuele'. </p>
<p id="v16"><sup><small>16</small></sup>  E Saul a suo zio: 'Egli ci ha dichiarato positivamente che le asine erano trovate'. Ma di quel che Samuele avea detto riguardo al regno non gli riferì nulla. </p>
<p id="v17"><sup><small>17</small></sup>  Poi Samuele convocò il popolo dinanzi all'Eterno a Mitspa, </p>
<p id="v18"><sup><small>18</small></sup>  e disse ai figliuoli d'Israele: 'Così dice l'Eterno, l'Iddio d'Israele: Io trassi Israele dall'Egitto, e vi liberai dalle mani degli Egiziani e dalle mani di tutti i regni che vi opprimevano. </p>
<p id="v19"><sup><small>19</small></sup>  Ma oggi voi rigettate l'Iddio vostro che vi salvò da tutti i vostri mali e da tutte le vostre tribolazioni, e gli dite: stabilisci su di noi un re! Or dunque presentatevi nel cospetto dell'Eterno per tribù e per migliaia'. </p>
<p id="v20"><sup><small>20</small></sup>  Poi Samuele fece accostare tutte le tribù d'Israele, e la tribù di Beniamino fu designata dalla sorte. </p>
<p id="v21"><sup><small>21</small></sup>  Fece quindi accostare la tribù di Beniamino per famiglie, e la famiglia di Matri fu designata dalla sorte. Poi fu designato Saul, figliuolo di Kis; e lo cercarono, ma non fu trovato. </p>
<p id="v22"><sup><small>22</small></sup>  Allora consultarono di nuovo l'Eterno: 'Quell'uomo è egli già venuto qua?' L'Eterno rispose: 'Guardate, ei s'è nascosto fra i bagagli'. </p>
<p id="v23"><sup><small>23</small></sup>  Corsero a trarlo di là; e quand'egli si presentò in mezzo al popolo, era più alto di tutta la gente dalle spalle in su. </p>
<p id="v24"><sup><small>24</small></sup>  E Samuele disse a tutto il popolo: 'Vedete colui che l'Eterno si è scelto? Non v'è alcuno in tutto il popolo che sia pari a lui'. E tutto il popolo diè in esclamazioni di gioia, gridando: 'Viva il re!' </p>
<p id="v25"><sup><small>25</small></sup>  Allora Samuele espose al popolo la legge del regno, e la scrisse in un libro, che depose nel cospetto dell'Eterno. Poi Samuele rimandò tutto il popolo, ciascuno a casa sua. </p>
<p id="v26"><sup><small>26</small></sup>  Saul se ne andò anch'egli a casa sua a Ghibea, e con lui andarono gli uomini valorosi a cui Dio avea toccato il cuore. </p>
<p id="v27"><sup><small>27</small></sup>  Nondimeno, ci furono degli uomini da nulla che dissero: 'Come ci salverebbe costui?' E lo disprezzarono, e non gli portaron alcun dono. Ma egli fece vista di non udire. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">I Samuele - Capitolo 9</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/11">
          <span class="pr-2">I Samuele - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
