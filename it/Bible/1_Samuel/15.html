<!--
title: I Samuele - Capitolo 15
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Samuel/14">I Samuele - Capitolo 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Samuel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Samuel/16">I Samuele - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Samuele disse a Saul: 'L'Eterno mi ha mandato per ungerti re del suo popolo, d'Israele; ascolta dunque quel che ti dice l'Eterno. </p>
<p id="v2"><sup><small>2</small></sup>  Così parla l'Eterno degli eserciti: Io ricordo ciò che Amalek fece ad Israele quando gli s'oppose nel viaggio mentre saliva dall'Egitto. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ora va', sconfiggi Amalek, vota allo sterminio tutto ciò che gli appartiene; non lo risparmiare, ma uccidi uomini e donne, fanciulli e lattanti, buoi e pecore, cammelli ed asini'. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Saul dunque convocò il popolo e ne fece la rassegna in Telaim: erano duecentomila fanti e diecimila uomini di Giuda. </p>
<p id="v5"><sup><small>5</small></sup>  Saul giunse alla città di Amalek, pose un'imboscata nella valle, </p>
<p id="v6"><sup><small>6</small></sup>  e disse ai Kenei: 'Andatevene, ritiratevi, scendete di mezzo agli Amalekiti, perch'io non vi distrugga insieme a loro, giacché usaste benignità verso tutti i figliuoli d'Israele quando salirono dall'Egitto'. Così i Kenei si ritirarono di mezzo agli Amalekiti. </p>
<p id="v7"><sup><small>7</small></sup>  E Saul sconfisse gli Amalekiti da Havila fino a Shur, che sta dirimpetto all'Egitto. </p>
<p id="v8"><sup><small>8</small></sup>  E prese vivo Agag, re degli Amalekiti, e votò allo sterminio tutto il popolo, passandolo a fil di spada. </p>
<p id="v9"><sup><small>9</small></sup>  Ma Saul e il popolo risparmiarono Agag e il meglio delle pecore, de' buoi, gli animali della seconda figliatura, gli agnelli e tutto quel che v'era di buono; non vollero votarli allo sterminio, ma votarono allo sterminio tutto ciò che non avea valore ed era meschino. </p>
<p id="v10"><sup><small>10</small></sup>  Allora la parola dell'Eterno fu rivolta a Samuele, dicendo: </p>
<p id="v11"><sup><small>11</small></sup>  'Io mi pento d'aver stabilito re Saul, perché si è sviato da me, e non ha eseguito i miei ordini'. Samuele ne fu irritato, e gridò all'Eterno tutta la notte. </p>
<p id="v12"><sup><small>12</small></sup>  Poi si levò la mattina di buon'ora e andò incontro a Saul; e vennero a dire a Samuele: 'Saul è andato a Carmel, ed ecco che vi s'è eretto un trofeo; poi se n'è ritornato e, passando più lungi, è sceso a Ghilgal'. </p>
<p id="v13"><sup><small>13</small></sup>  Samuele si recò da Saul; e Saul gli disse: 'Benedetto sii tu dall'Eterno! Io ho eseguito l'ordine dell'Eterno'. </p>
<p id="v14"><sup><small>14</small></sup>  E Samuele disse: 'Che è dunque questo belar di pecore che mi giunge agli orecchi, e questo muggir di buoi che sento?' </p>
<p id="v15"><sup><small>15</small></sup>  Saul rispose: 'Son bestie menate dal paese degli Amalekiti; perché il popolo ha risparmiato il meglio delle pecore e de' buoi per farne de' sacrifizi all'Eterno, al tuo Dio; il resto, però, l'abbiam votato allo sterminio'. </p>
<p id="v16"><sup><small>16</small></sup>  Allora Samuele disse a Saul: 'Basta! Io t'annunzierò quel che l'Eterno m'ha detto stanotte!' E Saul gli disse: 'Parla'. </p>
<p id="v17"><sup><small>17</small></sup>  E Samuele disse: 'Non è egli vero che quando ti reputavi piccolo sei divenuto capo delle tribù d'Israele, e l'Eterno t'ha unto re d'Israele? </p>
<p id="v18"><sup><small>18</small></sup>  L'Eterno t'avea dato una missione, dicendo: - Va', vota allo sterminio que' peccatori d'Amalekiti, e fa' loro guerra finché siano sterminati. - </p>
<p id="v19"><sup><small>19</small></sup>  E perché dunque non hai ubbidito alla voce dell'Eterno? Perché ti sei gettato sul bottino, e hai fatto ciò ch'è male agli occhi dell'Eterno?' </p>
<p id="v20"><sup><small>20</small></sup>  E Saul disse a Samuele: 'Ma io ho ubbidito alla voce dell'Eterno, ho compiuto la missione che l'Eterno m'aveva affidata, ho menato Agag, re di Amalek, e ho votato allo sterminio gli Amalekiti; </p>
<p id="v21"><sup><small>21</small></sup>  ma il popolo ha preso, fra il bottino, delle pecore e de' buoi come primizie di ciò che doveva essere sterminato, per farne de' sacrifizi all'Eterno, al tuo Dio, a Ghilgal'. </p>
<p id="v22"><sup><small>22</small></sup>  E Samuele disse: 'L'Eterno ha egli a grado gli olocausti e i sacrifizi come che si ubbidisca alla sua voce? Ecco, l'ubbidienza val meglio che il sacrifizio, e dare ascolto val meglio che il grasso dei montoni; <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  poiché la ribellione è come il peccato della divinazione, e l'ostinatezza è come l'adorazione degli idoli e degli dèi domestici. Giacché tu hai rigettata la parola dell'Eterno, anch'egli ti rigetta come re'. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Allora Saul disse a Samuele: 'Io ho peccato, poiché ho trasgredito il comandamento dell'Eterno e le tue parole; io ho temuto il popolo, e ho dato ascolto alla sua voce. </p>
<p id="v25"><sup><small>25</small></sup>  Or dunque, ti prego, perdona il mio peccato, ritorna con me, e io mi prostrerò davanti all'Eterno'. E Samuele disse a Saul: </p>
<p id="v26"><sup><small>26</small></sup>  'Io non ritornerò con te, poiché hai rigettato la parola dell'Eterno, e l'Eterno ha rigettato te perché tu non sia più re sopra Israele'. </p>
<p id="v27"><sup><small>27</small></sup>  E come Samuele si voltava per andarsene, Saul lo prese per il lembo del mantello, che si strappò. </p>
<p id="v28"><sup><small>28</small></sup>  Allora Samuele gli disse: 'L'Eterno strappa oggi d'addosso a te il regno d'Israele, e lo dà ad un altro, ch'è migliore di te. </p>
<p id="v29"><sup><small>29</small></sup>  E colui ch'è la gloria d'Israele non mentirà e non si pentirà; poiché egli non è un uomo perché abbia da pentirsi'. <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  Allora Saul disse: 'Ho peccato; ma tu adesso onorami, ti prego, in presenza degli anziani del mio popolo e in presenza d'Israele; ritorna con me, ed io mi prostrerò davanti all'Eterno, al tuo Dio'. </p>
<p id="v31"><sup><small>31</small></sup>  Samuele dunque ritornò, seguendo Saul, e Saul si prostrò davanti all'Eterno. </p>
<p id="v32"><sup><small>32</small></sup>  Poi Samuele disse: 'Menatemi qua Agag, re degli Amalekiti'. E Agag venne a lui incatenato. E Agag diceva: 'Certo, l'amarezza della morte è passata'. <sup id="cite7"><a href="#fn7">[7]</a></sup></p>
<p id="v33"><sup><small>33</small></sup>  Samuele gli disse: 'Come la tua spada ha privato le donne di figliuoli, così la madre tua sarà privata di figliuoli fra le donne'. E Samuele fe' squartare Agag in presenza dell'Eterno a Ghilgal. </p>
<p id="v34"><sup><small>34</small></sup>  Poi Samuele se ne andò a Rama, e Saul salì a casa sua, a Ghibea di Saul. </p>
<p id="v35"><sup><small>35</small></sup>  E Samuele, finché visse, non andò più a vedere Saul, perché Samuele faceva cordoglio per Saul; e l'Eterno si pentiva d'aver fatto Saul re d'Israele. <sup id="cite8"><a href="#fn8">[8]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 15:2-3 <i>Nel nome del Signore Dio d'Israele</i>: <a href="/it/The_Urantia_Book/70#p1_15">LU 70:1.15</a>. </li>
  <li id="fn2"><a href="#cite2">↑</a> 15:3 <i>Dio non ha detto «uccidi tutti i nemici»</i>: <a href="/it/The_Urantia_Book/159#p4_5">LU 159:4.5</a>. </li>
  <li id="fn3"><a href="#cite3">↑</a> 15:3,9,18 <i>Ebrei «distruggere completamente»</i>: <a href="/it/The_Urantia_Book/69#p8_3">LU 69:8.3</a>. </li>
  <li id="fn4"><a href="#cite4">↑</a> 15:22 <i>Dio vuole obbedienza, non sacrificio</i>: <a href="/it/The_Urantia_Book/192#p2_11">LU 192:2.11</a>. </li>
  <li id="fn5"><a href="#cite5">↑</a> 15:23 <i>Stregoneria</i>: <a href="/it/The_Urantia_Book/90#p2_3">LU 90:2.3</a>. </li>
  <li id="fn6"><a href="#cite6">↑</a> 15:29 <i>Dio non si pente (per natura)</i>: <a href="/it/The_Urantia_Book/4#p3_4">LU 4:3.4</a>.  <i>Dio non è un uomo</i>: <a href="/it/The_Urantia_Book/1#p2_1">LU 1:2.1</a>.  <i>Dio non si pente (per natura)</i>: <a href="/it/The_Urantia_Book/2#p2_2">LU 2:2.2</a>.  <i>La forza di Israele non mentirà</i>: <a href="/it/The_Urantia_Book/97#p1_4">LU 97:1.4</a>.  <i>Dio «non è un uomo»</i>: <a href="/it/The_Urantia_Book/3#p1_12">LU 3:1.12</a>.  <i>Dio non è simile all'uomo</i>: <a href="/it/The_Urantia_Book/4#p3_1">LU 4:3.1</a>. </li>
  <li id="fn7"><a href="#cite7">↑</a> 15:32-33 <i>Fa a pezzi un re prigioniero</i>: <a href="/it/The_Urantia_Book/97#p1_3">LU 97:1.3</a>. </li>
  <li id="fn8"><a href="#cite8">↑</a> 15:35 <i>Dio si dice pentito</i>: <a href="/it/The_Urantia_Book/2#p2_2">LU 2:2.2</a>.  <i>Dio si dice pentito</i>: <a href="/it/The_Urantia_Book/4#p3_4">LU 4:3.4</a>. </li>
</ol>
</div>
