<!--
title: I Samuele - Capitolo 2
description: 
published: true
date: 2023-11-8T21:45:55Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/1">
          <span class="mdi mdi-arrow-left-drop-circle"></span><span class="pl-2">I Samuele - Capitolo 1</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/3">
          <span class="pr-2">I Samuele - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Anna pregò e disse: "Il mio cuore esulta nell'Eterno, l'Eterno mi ha dato una forza vittoriosa, la mia bocca s'apre contro i miei nemici perché gioisco per la liberazione che tu m'hai concessa. </p>
<p id="v2"><sup><small>2</small></sup>  Non v'è alcuno che sia santo come l'Eterno, poiché non v'è altro Dio fuori di te; né v'è ròcca pari all'Iddio nostro. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Non parlate più con tanto orgoglio; non esca più l'arroganza dalla vostra bocca; poiché l'Eterno è un Dio che sa tutto, e da lui son pesate le azioni dell'uomo. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  L'arco dei potenti è spezzato, e i deboli son cinti di forza. </p>
<p id="v5"><sup><small>5</small></sup>  Quei ch'eran satolli s'allogano per aver del pane, e quei che pativan la fame non la patiscono più; perfin la sterile partorisce sette volte, mentre quella che avea molti figli diventa fiacca. </p>
<p id="v6"><sup><small>6</small></sup>  L'Eterno fa morire e fa vivere; fa scendere nel soggiorno de' morti e ne fa risalire. </p>
<p id="v7"><sup><small>7</small></sup>  L'Eterno fa impoverire ed arricchisce, egli abbassa ed anche innalza. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Rileva il misero dalla polvere e trae su il povero dal letame, per farli sedere coi principi, per farli eredi di un trono di gloria; poiché le colonne della terra son dell'Eterno, e sopra queste Egli ha posato il mondo. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Egli veglierà sui passi de' suoi fedeli, ma gli empi periranno nelle tenebre; poiché l'uomo non trionferà per la sua forza. </p>
<p id="v10"><sup><small>10</small></sup>  Gli avversari dell'Eterno saran frantumati. Egli tonerà contr'essi dal cielo; l'Eterno giudicherà gli estremi confini della terra, darà forza al suo re, farà grande la potenza del suo unto". <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Elkana se ne andò a casa sua a Rama, e il fanciullo rimase a servire l'Eterno sotto gli occhi del sacerdote Eli. </p>
<p id="v12"><sup><small>12</small></sup>  Or i figliuoli di Eli erano uomini scellerati; non conoscevano l'Eterno. </p>
<p id="v13"><sup><small>13</small></sup>  Ed ecco qual era il modo d'agire di questi sacerdoti riguardo al popolo: quando qualcuno offriva un sacrifizio, il servo del sacerdote veniva, nel momento in cui si faceva cuocere la carne, avendo in mano una forchetta a tre punte; </p>
<p id="v14"><sup><small>14</small></sup>  la piantava nella caldaia o nel paiuolo o nella pentola o nella marmitta; e tutto quello che la forchetta tirava su, il sacerdote lo pigliava per sé. Così facevano a tutti gl'Israeliti, che andavano là, a Sciloh. </p>
<p id="v15"><sup><small>15</small></sup>  E anche prima che si fosse fatto fumare il grasso, il servo del sacerdote veniva, e diceva all'uomo che faceva il sacrifizio: 'Dammi della carne da fare arrostire, per il sacerdote; giacché egli non accetterà da te carne cotta, ma cruda'. </p>
<p id="v16"><sup><small>16</small></sup>  E se quell'uomo gli diceva: 'Si faccia, prima di tutto, fumare il grasso; poi prenderai quel che vorrai', egli rispondeva: 'No, me la devi dare ora; altrimenti la prenderò per forza!' </p>
<p id="v17"><sup><small>17</small></sup>  Il peccato dunque di que' giovani era grande oltremodo agli occhi dell'Eterno, perché la gente sprezzava le offerte fatte all'Eterno. </p>
<p id="v18"><sup><small>18</small></sup>  Ma Samuele faceva il servizio nel cospetto dell'Eterno; era giovinetto, e cinto d'un efod di lino. </p>
<p id="v19"><sup><small>19</small></sup>  Sua madre gli faceva ogni anno una piccola tonaca, e gliela portava quando saliva con suo marito ad offrire il sacrifizio annuale. </p>
<p id="v20"><sup><small>20</small></sup>  Eli benedisse Elkana e sua moglie, dicendo: 'L'Eterno ti dia prole da questa donna, in luogo del dono ch'ella ha fatto all'Eterno!' E se ne tornarono a casa loro. </p>
<p id="v21"><sup><small>21</small></sup>  E l'Eterno visitò Anna, la quale concepì e partorì tre figliuoli e due figliuole. E il giovinetto Samuele cresceva presso l'Eterno. </p>
<p id="v22"><sup><small>22</small></sup>  Or Eli era molto vecchio e udì tutto quello che i suoi figliuoli facevano a tutto Israele, e come si giacevano con le donne che eran di servizio all'ingresso della tenda di convegno. </p>
<p id="v23"><sup><small>23</small></sup>  E disse loro: 'Perché fate tali cose? poiché odo tutto il popolo parlare delle vostre malvage azioni. </p>
<p id="v24"><sup><small>24</small></sup>  Non fate così, figliuoli miei, poiché quel che odo di voi non è buono; voi inducete a trasgressione il popolo di Dio. </p>
<p id="v25"><sup><small>25</small></sup>  Se un uomo pecca contro un altr'uomo, Iddio lo giudica; ma, se pecca contro l'Eterno, chi intercederà per lui?' Quelli però non diedero ascolto alla voce del padre loro, perché l'Eterno li volea far morire. </p>
<p id="v26"><sup><small>26</small></sup>  Intanto, il giovinetto Samuele continuava a crescere, ed era gradito così all'Eterno come agli uomini. </p>
<p id="v27"><sup><small>27</small></sup>  Or un uomo di Dio venne da Eli e gli disse: 'Così parla l'Eterno: Non mi sono io forse rivelato alla casa di tuo padre, quand'essi erano in Egitto al servizio di Faraone? </p>
<p id="v28"><sup><small>28</small></sup>  Non lo scelsi io forse, fra tutte le tribù d'Israele, perché fosse mio sacerdote, salisse al mio altare, bruciasse il profumo e portasse l'efod in mia presenza? E non diedi io forse alla casa di tuo padre tutti i sacrifizi dei figliuoli d'Israele, fatti mediante il fuoco? </p>
<p id="v29"><sup><small>29</small></sup>  E allora perché calpestate i miei sacrifizi e le mie oblazioni che ho comandato mi siano offerti nella mia dimora? E come mai onori i tuoi figliuoli più di me, e v'ingrassate col meglio di tutte le oblazioni d'Israele, mio popolo? </p>
<p id="v30"><sup><small>30</small></sup>  Perciò così dice l'Eterno, l'Iddio d'Israele: Io avevo dichiarato che la tua casa e la casa di tuo padre sarebbe al mio servizio, in perpetuo; ma ora l'Eterno dice: Lungi da me tal cosa! Poiché io onoro quelli che m'onorano, e quelli che mi sprezzano saranno avviliti. </p>
<p id="v31"><sup><small>31</small></sup>  Ecco, i giorni vengono, quand'io troncherò il tuo braccio e il braccio della casa di tuo padre, in guisa che non vi sarà in casa tua alcun vecchio. </p>
<p id="v32"><sup><small>32</small></sup>  E vedrai lo squallore nella mia dimora, mentre Israele sarà ricolmo di beni, e non vi sarà più mai alcun vecchio nella tua casa. </p>
<p id="v33"><sup><small>33</small></sup>  E quello de' tuoi che lascerò sussistere presso il mio altare, rimarrà per consumarti gli occhi e illanguidirti il cuore; e tutti i nati e cresciuti in casa tua morranno nel fior degli anni. </p>
<p id="v34"><sup><small>34</small></sup>  E ti servirà di segno quello che accadrà ai tuoi figliuoli, Hofni e Fineas: ambedue morranno in uno stesso giorno. </p>
<p id="v35"><sup><small>35</small></sup>  Io mi susciterò un sacerdote fedele, che agirà secondo il mio cuore e secondo l'anima mia; io gli edificherò una casa stabile, ed egli sarà al servizio del mio unto per sempre. </p>
<p id="v36"><sup><small>36</small></sup>  E chiunque rimarrà della tua casa verrà a prostrarsi davanti a lui per avere una moneta d'argento e un tozzo di pane, e dirà: - Ammettimi, ti prego, a fare alcuno de' servigi del sacerdozio perch'io abbia un boccon di pane da mangiare'. - </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/1">
          <span class="mdi mdi-arrow-left-drop-circle"></span><span class="pl-2">I Samuele - Capitolo 1</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/3">
          <span class="pr-2">I Samuele - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:2 <i>Parte 1: Nessuno è santo come il Signore</i>: <a href="/it/The_Urantia_Book/97#p1_7">LU 97:1.7</a>.  <i>Un solo Dio</i>: <a href="/it/The_Urantia_Book/92#p5_8">LU 92:5.8</a>.  <i>Un solo Dio</i>: <a href="/it/The_Urantia_Book/92#p6_6">LU 92:6.6</a>.  <i>Un solo Dio, nessuno accanto a Lui</i>: <a href="/it/The_Urantia_Book/131#p2_2">LU 131:2.2</a>.  <i>Il Signore è un solo Dio</i>: <a href="/it/The_Urantia_Book/96#p5_5">LU 96:5.5</a>.  <i>Un solo Dio</i>: <a href="/it/The_Urantia_Book/131#p10_2">LU 131:10.2</a>.  <i>Nessun Dio accanto a te</i>: <a href="/it/The_Urantia_Book/1#p0_1">LU 1:0.1</a>.  <i>Il Signore nostro Dio è un solo Dio</i>: <a href="/it/The_Urantia_Book/10#p7_1">LU 10:7.1</a>.  <i>Un solo Dio</i>: <a href="/it/The_Urantia_Book/45#p4_8">LU 45:4.8</a>.  <i>Dio è uno</i>: <a href="/it/The_Urantia_Book/56#p4_4">LU 56:4.4</a>.  <i>Il Signore Dio è uno</i>: <a href="/it/The_Urantia_Book/1#p7_6">LU 1:7.6</a>. </li>
  <li id="fn2"><a href="#cite2">↑</a> 2:3 <i>Parte 1: Dio della conoscenza</i>: <a href="/it/The_Urantia_Book/97#p1_8">LU 97:1.8</a>. </li>
  <li id="fn3"><a href="#cite3">↑</a> 2:7-8 <i>Il Signore arricchisce e impoverisce</i>: <a href="/it/The_Urantia_Book/97#p1_6">LU 97:1.6</a>. </li>
  <li id="fn4"><a href="#cite4">↑</a> 2:8 <i>I pilastri della terra sono del Signore</i>: <a href="/it/The_Urantia_Book/97#p1_3">LU 97:1.3</a>. </li>
  <li id="fn5"><a href="#cite5">↑</a> 2:10 <i>Giudice di tutta la terra</i>: <a href="/it/The_Urantia_Book/128#p1_10">LU 128:1.10</a>.  <i>Parte 2: Giudica i confini della terra</i>: <a href="/it/The_Urantia_Book/97#p1_8">LU 97:1.8</a>. </li>
</ol>
</div>
