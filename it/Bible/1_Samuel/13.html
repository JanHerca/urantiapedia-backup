<!--
title: I Samuele - Capitolo 13
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Samuel/12">I Samuele - Capitolo 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Samuel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Samuel/14">I Samuele - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saul aveva trent'anni quando cominciò a regnare; e regnò quarantadue anni sopra Israele. </p>
<p id="v2"><sup><small>2</small></sup>  Saul si scelse tremila uomini d'Israele: duemila stavano con lui a Micmas e sul monte di Bethel, e mille con Gionathan a Ghibea di Beniamino; e rimandò il resto del popolo, ognuno alla sua tenda. </p>
<p id="v3"><sup><small>3</small></sup>  Gionathan batté la guarnigione de' Filistei che stava a Gheba, e i Filistei lo seppero e Saul fe' sonar la tromba per tutto il paese, dicendo: 'Lo sappiano gli Ebrei!' </p>
<p id="v4"><sup><small>4</small></sup>  E tutto Israele sentì dire: 'Saul ha battuto la guarnigione de' Filistei, e Israele è venuto in odio ai Filistei'. Così il popolo fu convocato a Ghilgal per seguir Saul. </p>
<p id="v5"><sup><small>5</small></sup>  E i Filistei si radunarono per combattere contro Israele; aveano trentamila carri, seimila cavalieri, e gente numerosa come la rena ch'è sul lido del mare. Saliron dunque e si accamparono a Micmas, a oriente di Beth-Aven. </p>
<p id="v6"><sup><small>6</small></sup>  Or gl'Israeliti, vedendosi ridotti a mal partito, perché il popolo era messo alle strette, si nascosero nelle caverne, nelle macchie, tra le rocce, nelle buche e nelle cisterne. </p>
<p id="v7"><sup><small>7</small></sup>  Ci furon degli Ebrei che passarono il Giordano, per andare nel paese di Gad e di Galaad. Quanto a Saul, egli era ancora a Ghilgal, e tutto il popolo che lo seguiva, tremava. </p>
<p id="v8"><sup><small>8</small></sup>  Egli aspettò sette giorni, secondo il termine fissato da Samuele; ma Samuele non giungeva a Ghilgal, e il popolo cominciò a disperdersi e ad abbandonarlo. </p>
<p id="v9"><sup><small>9</small></sup>  Allora Saul disse: 'Menatemi l'olocausto e i sacrifizi di azioni di grazie'; e offerse l'olocausto. </p>
<p id="v10"><sup><small>10</small></sup>  E come finiva d'offrir l'olocausto, ecco che arrivò Samuele; e Saul gli uscì incontro per salutarlo. </p>
<p id="v11"><sup><small>11</small></sup>  Ma Samuele gli disse: 'Che hai tu fatto?' Saul rispose: 'Siccome vedevo che il popolo si disperdeva e m'abbandonava, che tu non giungevi nel giorno stabilito, e che i Filistei erano adunati a Micmas, mi son detto: </p>
<p id="v12"><sup><small>12</small></sup>  Ora i Filistei mi piomberanno addosso a Ghilgal, e io non ho ancora implorato l'Eterno! Così, mi son fatto violenza, ed ho offerto l'olocausto'. </p>
<p id="v13"><sup><small>13</small></sup>  Allora Samuele disse a Saul: 'Tu hai agito stoltamente; non hai osservato il comandamento che l'Eterno, il tuo Dio, ti avea dato. L'Eterno avrebbe stabilito il tuo regno sopra Israele in perpetuo; </p>
<p id="v14"><sup><small>14</small></sup>  ma ora il tuo regno non durerà; l'Eterno s'è cercato un uomo secondo il cuor suo, e l'Eterno l'ha destinato ad esser principe del suo popolo, giacché tu non hai osservato quel che l'Eterno t'aveva ordinato'. </p>
<p id="v15"><sup><small>15</small></sup>  Poi Samuele si levò e salì da Ghilgal a Ghibea di Beniamino, e Saul fece la rassegna del popolo che si trovava con lui; eran circa seicento uomini. </p>
<p id="v16"><sup><small>16</small></sup>  Or Saul, Gionathan suo figliuolo, e la gente che si trovava con essi occupavano Ghibea di Beniamino, mentre i Filistei erano accampati a Micmas. </p>
<p id="v17"><sup><small>17</small></sup>  Dal campo de' Filistei uscirono dei guastatori divisi in tre schiere; una prese la via d'Ofra, verso il paese di Shual; </p>
<p id="v18"><sup><small>18</small></sup>  l'altra prese la via di Beth-Horon; la terza prese la via della frontiera che guarda la valle di Tseboim, verso il deserto. </p>
<p id="v19"><sup><small>19</small></sup>  Or in tutto il paese d'Israele non si trovava un fabbro; poiché i Filistei avevan detto: 'Vediamo che gli Ebrei non si facciano spade o lance'. </p>
<p id="v20"><sup><small>20</small></sup>  E tutti gl'Israeliti scendevano dai Filistei per farsi aguzzare chi il suo vomero, chi la sua zappa, chi la sua scure, chi la sua vanga. </p>
<p id="v21"><sup><small>21</small></sup>  E il prezzo dell'arrotatura era di un pim per le vanghe, per le zappe, per i tridenti, per le scuri e per aggiustare i pungoli. </p>
<p id="v22"><sup><small>22</small></sup>  Così avvenne che il dì della battaglia non si trovava in mano a tutta la gente, ch'era con Saul e con Gionathan, né spada né lancia; non se ne trovava che in man di Saul e di Gionathan suo figliuolo. </p>
<p id="v23"><sup><small>23</small></sup>  E la guarnigione dei Filistei uscì ad occupare il passo di Micmas. </p>
