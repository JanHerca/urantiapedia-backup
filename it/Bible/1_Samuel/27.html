<!--
title: I Samuele - Capitolo 27
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Samuel/26">I Samuele - Capitolo 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Samuel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Samuel/28">I Samuele - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Davide disse in cuor suo: 'Un giorno o l'altro io perirò per le mani di Saul; non v'è nulla di meglio per me che rifugiarmi nel paese dei Filistei, in guisa che Saul, perduta ogni speranza, finisca di cercarmi per tutto il territorio d'Israele; così scamperò dalle sue mani'. </p>
<p id="v2"><sup><small>2</small></sup>  Davide dunque si levò, e coi seicento uomini che avea seco, si recò da Akis, figlio di Maoc, re di Gath. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  E Davide dimorò con Akis a Gath, egli e la sua gente, ciascuno con la sua famiglia. Davide avea seco le sue due mogli: Ahinoam, la Izreelita, e Abigail, la Carmelita, ch'era stata moglie di Nabal. </p>
<p id="v4"><sup><small>4</small></sup>  E Saul, informato che Davide era fuggito a Gath, non si diè più a cercarlo. </p>
<p id="v5"><sup><small>5</small></sup>  Davide disse ad Akis: 'Se ho trovato grazia agli occhi tuoi, siami dato in una delle città della campagna un luogo dove io possa stabilirmi; e perché il tuo servo dimorerebb'egli con te nella città reale?' </p>
<p id="v6"><sup><small>6</small></sup>  Ed Akis, in quel giorno, gli diede Tsiklag; perciò Tsiklag ha appartenuto ai re di Giuda fino al dì d'oggi. </p>
<p id="v7"><sup><small>7</small></sup>  Or il tempo che Davide passò nel paese dei Filistei fu di un anno e quattro mesi. </p>
<p id="v8"><sup><small>8</small></sup>  E Davide e la sua gente salivano e facevano delle scorrerie nel paese dei Gheshuriti, dei Ghirziti e degli Amalekiti; poiché queste popolazioni abitavano da tempi antichi il paese, dal lato di Shur fino al paese d'Egitto. </p>
<p id="v9"><sup><small>9</small></sup>  E Davide devastava il paese, non vi lasciava in vita né uomo né donna, e pigliava pecore, buoi, asini, cammelli e indumenti; poi se ne tornava e andava da Akis. </p>
<p id="v10"><sup><small>10</small></sup>  Akis domandava: 'Dove avete fatto la scorreria quest'oggi?' E Davide rispondeva: 'Verso il mezzogiorno di Giuda, verso il mezzogiorno degli Jerahmeeliti e verso il mezzogiorno dei Kenei'. </p>
<p id="v11"><sup><small>11</small></sup>  E Davide non lasciava in vita né uomo né donna per menarli a Gath, poiché diceva: 'Potrebbero parlare contro di noi e dire: Così ha fatto Davide'. Questo fu il suo modo d'agire tutto il tempo che dimorò nel paese dei Filistei. </p>
<p id="v12"><sup><small>12</small></sup>  Ed Akis avea fiducia in Davide e diceva: 'Egli si rende odioso a Israele, suo popolo; e così sarà mio servo per sempre'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 27:2-3 <i>Alleanza filistea</i>: <a href="/it/The_Urantia_Book/97#p9_5">LU 97:9.5</a>. </li>
</ol>
</div>
