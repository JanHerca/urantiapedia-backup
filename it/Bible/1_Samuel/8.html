<!--
title: I Samuele - Capitolo 8
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Samuel/7">I Samuele - Capitolo 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Samuel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Samuel/9">I Samuele - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or quando Samuele fu diventato vecchio costituì giudici d'Israele i suoi figliuoli. </p>
<p id="v2"><sup><small>2</small></sup>  Il suo figliuolo primogenito si chiamava Joel, e il secondo Abia, e faceano le funzioni di giudici a Beer-Sceba. </p>
<p id="v3"><sup><small>3</small></sup>  I suoi figliuoli però non seguivano le sue orme, ma si lasciavano sviare dalla cupidigia, accettavano regali e pervertivano la giustizia. </p>
<p id="v4"><sup><small>4</small></sup>  Allora tutti gli anziani d'Israele si radunarono, vennero da Samuele a Rama, e gli dissero: </p>
<p id="v5"><sup><small>5</small></sup>  'Ecco, tu sei oramai vecchio, e i tuoi figliuoli non seguono le tue orme; or dunque stabilisci su di noi un re che ci amministri la giustizia, come l'hanno tutte le nazioni'. </p>
<p id="v6"><sup><small>6</small></sup>  A Samuele dispiacque questo lor dire: 'Dacci un re che amministri la giustizia fra noi'; e Samuele pregò l'Eterno. </p>
<p id="v7"><sup><small>7</small></sup>  E l'Eterno disse a Samuele: 'Da' ascolto alla voce del popolo in tutto quello che ti dirà, poiché essi hanno rigettato non te, ma me, perch'io non regni su di loro. </p>
<p id="v8"><sup><small>8</small></sup>  Agiscono con te come hanno sempre agito dal giorno che li feci salire dall'Egitto a oggi: m'hanno abbandonato per servire altri dèi. </p>
<p id="v9"><sup><small>9</small></sup>  Ora dunque da' ascolto alla loro voce; abbi cura però di avvertirli solennemente e di far loro ben conoscere qual sarà il modo d'agire del re che regnerà su di loro'. </p>
<p id="v10"><sup><small>10</small></sup>  Samuele riferì tutte le parole dell'Eterno al popolo che gli domandava un re. </p>
<p id="v11"><sup><small>11</small></sup>  E disse: 'Questo sarà il modo d'agire del re che regnerà su di voi. Egli prenderà i vostri figliuoli e li metterà sui suoi carri e fra i suoi cavalieri, e dovranno correre davanti al suo carro; </p>
<p id="v12"><sup><small>12</small></sup>  se ne farà de' capitani di migliaia e dei capitani di cinquantine; li metterà ad arare i suoi campi, a mieter le sue biade, a fabbricare i suoi ordigni di guerra e gli attrezzi de' suoi carri. </p>
<p id="v13"><sup><small>13</small></sup>  Prenderà le vostre figliuole per farsene delle profumiere, delle cuoche, delle fornaie. </p>
<p id="v14"><sup><small>14</small></sup>  Prenderà i vostri campi, le vostre vigne, i vostri migliori uliveti per darli ai suoi servitori. </p>
<p id="v15"><sup><small>15</small></sup>  Prenderà la decima delle vostre semente e delle vostre vigne per darla ai suoi eunuchi e ai suoi servitori. </p>
<p id="v16"><sup><small>16</small></sup>  Prenderà i vostri servi, le vostre serve, il fiore della vostra gioventù e i vostri asini per adoprarli nei suoi lavori. </p>
<p id="v17"><sup><small>17</small></sup>  Prenderà la decima de' vostri greggi, e voi sarete suoi schiavi. </p>
<p id="v18"><sup><small>18</small></sup>  E allora griderete per cagione del re che vi sarete scelto, ma in quel giorno l'Eterno non vi risponderà'. </p>
<p id="v19"><sup><small>19</small></sup>  Il popolo rifiutò di dare ascolto alle parole di Samuele, e disse: 'No! ci sarà un re su di noi; </p>
<p id="v20"><sup><small>20</small></sup>  e anche noi saremo come tutte le nazioni; il nostro re amministrerà la giustizia fra noi, marcerà alla nostra testa e condurrà le nostre guerre'. </p>
<p id="v21"><sup><small>21</small></sup>  Samuele, udite tutte le parole del popolo, le riferì all'Eterno. </p>
<p id="v22"><sup><small>22</small></sup>  E l'Eterno disse a Samuele: 'Da' ascolto alla loro voce, e stabilisci su di loro un re'. E Samuele disse agli uomini d'Israele: 'Ognuno se ne torni alla sua città'. </p>
