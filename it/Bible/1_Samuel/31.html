<!--
title: I Samuele - Capitolo 31
description: 
published: true
date: 2023-11-8T21:45:55Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/30">
          <span class="mdi mdi-arrow-left-drop-circle"></span><span class="pl-2">I Samuele - Capitolo 30</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or i Filistei vennero a battaglia con Israele, e gl'Israeliti fuggirono dinanzi ai Filistei, e caddero morti in gran numero sul monte Ghilboa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  I Filistei inseguirono accanitamente Saul e i suoi figliuoli, e uccisero Gionathan, Abinadab e Malkishua, figliuoli di Saul. </p>
<p id="v3"><sup><small>3</small></sup>  Il forte della battaglia si volse contro Saul; gli arcieri lo raggiunsero, ed egli si trovò in grande angoscia a motivo degli arcieri. </p>
<p id="v4"><sup><small>4</small></sup>  Saul disse al suo scudiero: 'Sfodera la spada, e trafiggimi, affinché questi incirconcisi non vengano a trafiggermi ed a farmi oltraggio'. Ma lo scudiero non volle farlo, perch'era còlto da gran paura. Allora Saul prese la propria spada e vi si gettò sopra. </p>
<p id="v5"><sup><small>5</small></sup>  Lo scudiero di Saul, vedendolo morto, si gettò anch'egli sulla propria spada, e morì con lui. </p>
<p id="v6"><sup><small>6</small></sup>  Così, in quel giorno, morirono insieme Saul, i suoi tre figliuoli, il suo scudiero e tutta la sua gente. </p>
<p id="v7"><sup><small>7</small></sup>  E quando gl'Israeliti che stavano di là dalla valle e di là dal Giordano videro che la gente d'Israele s'era data alla fuga e che Saul e i suoi figliuoli erano morti, abbandonarono le città, e fuggirono; e i Filistei andarono essi ad abitarle. </p>
<p id="v8"><sup><small>8</small></sup>  L'indomani i Filistei vennero a spogliare i morti, e trovarono Saul e i suoi tre figliuoli caduti sul monte Ghilboa. </p>
<p id="v9"><sup><small>9</small></sup>  Tagliarono la testa a Saul, lo spogliarono delle sue armi, e mandarono all'intorno per il paese de' Filistei ad annunziare la buona notizia nei tempî dei loro idoli ed al popolo; </p>
<p id="v10"><sup><small>10</small></sup>  e collocarono le armi di lui nel tempio di Astarte, e appesero il suo cadavere alle mura di Beth-Shan. </p>
<p id="v11"><sup><small>11</small></sup>  Ma quando gli abitanti di Jabes di Galaad udirono quello che i Filistei avean fatto a Saul, </p>
<p id="v12"><sup><small>12</small></sup>  tutti gli uomini valorosi si levarono, camminarono tutta la notte, tolsero dalle mura di Beth-Shan il cadavere di Saul e i cadaveri dei suoi figliuoli, tornarono a Jabes, e quivi li bruciarono. </p>
<p id="v13"><sup><small>13</small></sup>  Poi presero le loro ossa, le seppellirono sotto alla tamerice di Jabes, e digiunarono per sette giorni. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/30">
          <span class="mdi mdi-arrow-left-drop-circle"></span><span class="pl-2">I Samuele - Capitolo 30</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 31:1-4 <i>Gilboa dove morì Saulo</i>: <a href="/it/The_Urantia_Book/134#p9_5">LU 134:9.5</a>. </li>
  <li id="fn2"><a href="#cite2">↑</a> 31:1-9 <i>La tragica sconfitta di Saul</i>: <a href="/it/The_Urantia_Book/97#p9_5">LU 97:9.5</a>. </li>
</ol>
</div>
