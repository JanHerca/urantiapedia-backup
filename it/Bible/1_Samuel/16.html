<!--
title: I Samuele - Capitolo 16
description: 
published: true
date: 2022-10-7T1:7:41Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Samuel/15">I Samuele - Capitolo 15</a></td>
        <td><a href="/it/Bible/1_Samuel/Index">Indice</a></td>
        <td><a href="/it/Bible/1_Samuel/17">I Samuele - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno disse a Samuele: 'Fino a quando farai tu cordoglio per Saul, mentre io l'ho rigettato perché non regni più sopra Israele? Empi d'olio il tuo corno, e va'; io ti manderò da Isai di Bethlehem, perché mi son provveduto di un re tra i suoi figliuoli'. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E Samuele rispose: 'Come andrò io? Saul lo verrà a sapere, e mi ucciderà'. L'Eterno disse: 'Prenderai teco una giovenca, e dirai: - Son venuto ad offrire un sacrifizio all'Eterno. - </p>
<p id="v3"><sup><small>3</small></sup>  Inviterai Isai al sacrifizio; io ti farò sapere quello che dovrai fare, e mi ungerai colui che ti dirò'. </p>
<p id="v4"><sup><small>4</small></sup>  Samuele dunque fece quello che l'Eterno gli avea detto; si recò a Bethlehem, e gli anziani della città gli si fecero incontro tutti turbati, e gli dissero: 'Porti tu pace?' </p>
<p id="v5"><sup><small>5</small></sup>  Ed egli rispose: 'Porto pace; vengo ad offrire un sacrifizio all'Eterno; purificatevi, e venite meco al sacrifizio'. Fece anche purificare Isai e i suoi figliuoli, e li invitò al sacrifizio. </p>
<p id="v6"><sup><small>6</small></sup>  Mentre entravano, egli scòrse Eliab, e disse: 'Certo, ecco l'unto dell'Eterno davanti a lui'. </p>
<p id="v7"><sup><small>7</small></sup>  Ma l'Eterno disse a Samuele: 'Non badare al suo aspetto né all'altezza della sua statura, perché io l'ho scartato; giacché l'Eterno non guarda a quello a cui guarda l'uomo: l'uomo riguarda all'apparenza, ma l'Eterno riguarda al cuore'. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Allora Isai chiamò Abinadab, e lo fece passare davanti a Samuele; ma Samuele disse: 'L'Eterno non s'è scelto neppure questo'. </p>
<p id="v9"><sup><small>9</small></sup>  Isai fece passare Shamma, ma Samuele disse: 'L'Eterno non s'è scelto neppur questo'. </p>
<p id="v10"><sup><small>10</small></sup>  Isai fece passar così sette de' suoi figliuoli davanti a Samuele; ma Samuele disse ad Isai: 'L'Eterno non s'è scelto questi'. </p>
<p id="v11"><sup><small>11</small></sup>  Poi Samuele disse ad Isai: 'Sono questi tutti i tuoi figli?' Isai rispose: 'Resta ancora il più giovane, ma è a pascere le pecore'. </p>
<p id="v12"><sup><small>12</small></sup>  E Samuele disse ad Isai: 'Mandalo a cercare, perché non ci metteremo a tavola prima che sia arrivato qua'. Isai dunque lo mandò a cercare, e lo fece venire. Or egli era biondo, avea dei begli occhi e un bell'aspetto. E l'Eterno disse a Samuele: 'Lèvati, ungilo, perch'egli è desso'. </p>
<p id="v13"><sup><small>13</small></sup>  Allora Samuele prese il corno dell'olio, e l'unse in mezzo ai suoi fratelli; e, da quel giorno in poi, lo spirito dell'Eterno investì Davide. E Samuele si levò e se ne andò a Rama. </p>
<p id="v14"><sup><small>14</small></sup>  Or lo spirito dell'Eterno s'era ritirato da Saul, ch'era turbato da un cattivo spirito suscitato dall'Eterno. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  I servitori di Saul gli dissero: 'Ecco, un cattivo spirito suscitato da Dio, ti turba. </p>
<p id="v16"><sup><small>16</small></sup>  Ordini ora il nostro signore ai tuoi servi che ti stanno dinanzi, di cercare un uomo che sappia sonar l'arpa; e quando il cattivo spirito suscitato da Dio t'investirà, quegli si metterà a sonare, e tu ne sarai sollevato'. </p>
<p id="v17"><sup><small>17</small></sup>  Saul disse ai suoi servitori: 'Trovatemi un uomo che suoni bene e conducetemelo'. </p>
<p id="v18"><sup><small>18</small></sup>  Allora uno de' domestici prese a dire: 'Ecco io ho veduto un figliuolo di Isai, il Bethlehemita, che sa sonar bene; è un uomo forte, valoroso, un guerriero, parla bene, è di bell'aspetto, e l'Eterno è con lui'. </p>
<p id="v19"><sup><small>19</small></sup>  Saul dunque inviò de' messi a Isai per dirgli: 'Mandami Davide, tuo figliuolo, che è col gregge'. </p>
<p id="v20"><sup><small>20</small></sup>  Ed Isai prese un asino carico di pane, un otre di vino, un capretto, e mandò tutto a Saul per mezzo di Davide suo figliuolo. </p>
<p id="v21"><sup><small>21</small></sup>  Davide arrivò da Saul e si presentò a lui; ed ei gli pose grande affetto e lo fece suo scudiero. </p>
<p id="v22"><sup><small>22</small></sup>  E Saul mandò a dire ad Isai: 'Ti prego, lascia Davide al mio servizio, poich'egli ha trovato grazia agli occhi miei'. </p>
<p id="v23"><sup><small>23</small></sup>  Or quando il cattivo spirito suscitato da Dio investiva Saul, Davide pigliava l'arpa e si metteva a sonare; Saul si sentiva sollevato, stava meglio, e il cattivo spirito se n'andava da lui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Samuel/15">I Samuele - Capitolo 15</a></td>
        <td><a href="/it/Bible/1_Samuel/Index">Indice</a></td>
        <td><a href="/it/Bible/1_Samuel/17">I Samuele - Capitolo 17</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 16:1-13 <i>La versione del sacerdote della regalità</i>: <a href="/it/The_Urantia_Book/97#p9_8">LU 97:9.8</a>. </li>
  <li id="fn2"><a href="#cite2">↑</a> 16:7 <i>Giudicare il motivo, non gli atti</i>: <a href="/it/The_Urantia_Book/140#p6_4">LU 140:6.4</a>.  <i>Ignora le apparenze esteriori</i>: <a href="/it/The_Urantia_Book/174#p0_2">LU 174:0.2</a>. </li>
  <li id="fn3"><a href="#cite3">↑</a> 16:14-16 <i>Manda gli spiriti maligni</i>: <a href="/it/The_Urantia_Book/96#p7_6">LU 96:7.6</a>. </li>
</ol>
</div>
