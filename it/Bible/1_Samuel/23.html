<!--
title: I Samuele - Capitolo 23
description: 
published: true
date: 2023-11-8T21:45:55Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/22">
          <span class="mdi mdi-arrow-left-drop-circle"></span><span class="pl-2">I Samuele - Capitolo 22</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/24">
          <span class="pr-2">I Samuele - Capitolo 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or vennero a dire a Davide: 'Ecco, i Filistei hanno attaccato Keila e saccheggiano le aie'. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E Davide consultò l'Eterno, dicendo: 'Andrò io a sconfiggere questi Filistei?' L'Eterno rispose a Davide: 'Va', sconfiggi i Filistei, e salva Keila'. </p>
<p id="v3"><sup><small>3</small></sup>  Ma la gente di Davide gli disse: 'Tu vedi che qui in Giuda abbiam paura; e che sarà se andiamo a Keila contro le schiere de' Filistei?' </p>
<p id="v4"><sup><small>4</small></sup>  Davide consultò di nuovo l'Eterno, e l'Eterno gli rispose e gli disse: 'Lèvati, scendi a Keila, perché io darò i Filistei nelle tue mani'. </p>
<p id="v5"><sup><small>5</small></sup>  Davide dunque andò con la sua gente a Keila, combatté contro i Filistei, portò via il loro bestiame, e inflisse loro una grande sconfitta. Così Davide liberò gli abitanti di Keila. </p>
<p id="v6"><sup><small>6</small></sup>  - Quando Abiathar, figliuolo di Ahimelec, si rifugiò presso Davide a Keila, portò seco l'efod. - </p>
<p id="v7"><sup><small>7</small></sup>  Saul fu informato che Davide era giunto a Keila. E Saul disse: 'Iddio lo dà nelle mie mani, poiché è venuto a rinchiudersi in una città che ha porte e sbarre'. </p>
<p id="v8"><sup><small>8</small></sup>  Saul dunque convocò tutto il popolo per andare alla guerra, per scendere a Keila e cinger d'assedio Davide e la sua gente. </p>
<p id="v9"><sup><small>9</small></sup>  Ma Davide, avuta conoscenza che Saul gli macchinava del male, disse al sacerdote Abiathar: 'Porta qua l'efod'. </p>
<p id="v10"><sup><small>10</small></sup>  Poi disse: 'O Eterno, Dio d'Israele, il tuo servo ha sentito come cosa certa che Saul cerca di venire a Keila per distruggere la città per causa mia. </p>
<p id="v11"><sup><small>11</small></sup>  Quei di Keila mi daranno essi nelle sue mani? Saul scenderà egli come il tuo servo ha sentito dire? O Eterno, Dio d'Israele, deh! fallo sapere al tuo servo!' L'Eterno rispose: 'Scenderà'. Davide chiese ancora: </p>
<p id="v12"><sup><small>12</small></sup>  'Quei di Keila daranno essi me e la mia gente nelle mani di Saul?' L'Eterno rispose: 'Vi daranno nelle sue mani'. </p>
<p id="v13"><sup><small>13</small></sup>  Allora Davide e la sua gente, circa seicento uomini, si levarono, uscirono da Keila e andaron qua e là a caso; e Saul informato che Davide era fuggito da Keila, rinunziò alla sua spedizione. </p>
<p id="v14"><sup><small>14</small></sup>  Davide rimase nel deserto in luoghi forti; e se ne stette nella contrada montuosa del deserto di Zif. Saul lo cercava continuamente, ma Dio non glielo dette nelle mani. </p>
<p id="v15"><sup><small>15</small></sup>  E Davide, sapendo che Saul s'era mosso per torgli la vita, restò nel deserto di Zif, nella foresta. </p>
<p id="v16"><sup><small>16</small></sup>  Allora Gionathan, figliuolo di Saul, si levò, e si recò da Davide nella foresta. Egli fortificò la sua fiducia in Dio, </p>
<p id="v17"><sup><small>17</small></sup>  e gli disse: 'Non temere, poiché Saul, mio padre, non riuscirà a metterti le mani addosso: tu regnerai sopra Israele, e io sarò il secondo dopo di te; e ben lo sa anche Saul mio padre'. </p>
<p id="v18"><sup><small>18</small></sup>  E i due fecero alleanza in presenza dell'Eterno; poi Davide rimase nella foresta, e Gionathan se ne andò a casa sua. </p>
<p id="v19"><sup><small>19</small></sup>  Or gli Zifei salirono da Saul a Ghibea e gli dissero: 'Davide non sta egli nascosto fra noi, ne' luoghi forti della foresta, sul colle di Hakila che è a mezzogiorno del deserto? </p>
<p id="v20"><sup><small>20</small></sup>  Scendi dunque, o re, giacché tutto il desiderio dell'anima tua è di scendere, e penserem noi a darlo nelle mani del re'. </p>
<p id="v21"><sup><small>21</small></sup>  Saul disse: 'Siate benedetti dall'Eterno, voi che avete pietà di me! </p>
<p id="v22"><sup><small>22</small></sup>  Andate, vi prego, informatevi anche più sicuramente per sapere e scoprire il luogo dove suol fermarsi, e chi l'abbia quivi veduto; poiché mi si dice ch'egli è molto astuto. </p>
<p id="v23"><sup><small>23</small></sup>  E vedete di conoscere tutti i nascondigli dov'ei si ritira; poi tornate da me con notizie sicure, e io andrò con voi. S'egli è nel paese, io lo cercherò fra tutte le migliaia di Giuda'. </p>
<p id="v24"><sup><small>24</small></sup>  Quelli dunque si levarono e se n'andarono a Zif, innanzi a Saul; ma Davide e i suoi erano nel deserto di Maon, nella pianura a mezzogiorno del deserto. </p>
<p id="v25"><sup><small>25</small></sup>  Saul con la sua gente partì in cerca di lui; ma Davide, che ne fu informato, scese dalla roccia e rimase nel deserto di Maon. E quando Saul lo seppe, andò in traccia di Davide nel deserto di Maon. </p>
<p id="v26"><sup><small>26</small></sup>  Saul camminava da un lato del monte, e Davide con la sua gente dall'altro lato; e come Davide affrettava la marcia per sfuggire a Saul e Saul e la sua gente stavano per circondare Davide e i suoi per impadronirsene, </p>
<p id="v27"><sup><small>27</small></sup>  arrivò a Saul un messo che disse: 'Affrettati a venire, perché i Filistei hanno invaso il paese'. </p>
<p id="v28"><sup><small>28</small></sup>  Così Saul cessò d'inseguire Davide e andò a far fronte ai Filistei; perciò a quel luogo fu messo nome Sela-Hammahlekoth. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/22">
          <span class="mdi mdi-arrow-left-drop-circle"></span><span class="pl-2">I Samuele - Capitolo 22</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/24">
          <span class="pr-2">I Samuele - Capitolo 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:1-5 <i>Davide difende Keilah</i>: <a href="/it/The_Urantia_Book/97#p9_13">LU 97:9.13</a>. </li>
</ol>
</div>
