<!--
title: I Samuele - Capitolo 20
description: 
published: true
date: 2023-11-8T21:45:55Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/19">
          <span class="mdi mdi-arrow-left-drop-circle"></span><span class="pl-2">I Samuele - Capitolo 19</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/21">
          <span class="pr-2">I Samuele - Capitolo 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Davide fuggì a Naioth presso Rama, andò a trovare Gionathan, e gli disse: 'Che ho mai fatto? Qual è il mio delitto, qual è il mio peccato verso tuo padre, ch'egli vuole la mia vita?' </p>
<p id="v2"><sup><small>2</small></sup>  Gionathan gli rispose: 'Tolga ciò Iddio! tu non morrai; ecco, mio padre non fa cosa alcuna o grande o piccola, senza farmene parte; e perché mi celerebbe egli questa? Non è possibile'. </p>
<p id="v3"><sup><small>3</small></sup>  Ma Davide replicò, giurando: 'Tuo padre sa molto bene che io ho trovato grazia agli occhi tuoi; perciò avrà detto: Gionathan non sappia questo, affinché non ne abbia dispiacere; ma com'è vero che l'Eterno vive e che vive l'anima tua, fra me e la morte non v'ha che un passo'. </p>
<p id="v4"><sup><small>4</small></sup>  Gionathan disse a Davide: 'Che desideri tu ch'io ti faccia?' </p>
<p id="v5"><sup><small>5</small></sup>  Davide rispose a Gionathan: 'Ecco, domani è la luna nuova, e io dovrei sedermi a mensa col re; lasciami andare, e mi nasconderò per la campagna fino alla sera del terzo giorno. </p>
<p id="v6"><sup><small>6</small></sup>  Se tuo padre nota la mia assenza, tu gli dirai: - Davide mi ha pregato istantemente di poter dare una corsa fino a Bethlehem, sua città, perché v'è il sacrifizio annuo per tutta la sua famiglia -. </p>
<p id="v7"><sup><small>7</small></sup>  S'egli dice: - Sta bene - il tuo servo avrà pace; ma, se si adira, sappi che il male che mi vuol fare è deciso. </p>
<p id="v8"><sup><small>8</small></sup>  Mostra dunque la tua bontà verso il tuo servo, giacché hai fatto entrare il tuo servo in un patto con te nel nome dell'Eterno; ma, se v'è in me qualche iniquità, dammi la morte tu; perché mi meneresti da tuo padre?' </p>
<p id="v9"><sup><small>9</small></sup>  Gionathan disse: 'Lungi da te questo pensiero! S'io venissi a sapere che il male è deciso da parte di mio padre e sta per venirti addosso, non te lo farei io sapere?' </p>
<p id="v10"><sup><small>10</small></sup>  Davide disse a Gionathan: 'Chi m'informerà, nel caso che tuo padre ti dia una risposta dura?' </p>
<p id="v11"><sup><small>11</small></sup>  E Gionathan disse a Davide: 'Vieni, andiamo fuori alla campagna!' E andarono ambedue fuori alla campagna. </p>
<p id="v12"><sup><small>12</small></sup>  E Gionathan disse a Davide: 'L'Eterno, l'Iddio d'Israele, mi sia testimonio! Quando domani o posdomani, a quest'ora, io avrò scandagliato mio padre, s'egli è ben disposto verso Davide, ed io non mando a fartelo sapere, l'Eterno tratti Gionathan con tutto il suo rigore! </p>
<p id="v13"><sup><small>13</small></sup>  Nel caso poi che piaccia a mio padre di farti del male, te lo farò sapere, e ti lascerò partire perché tu te ne vada in pace; e l'Eterno sia teco, com'è stato con mio padre! </p>
<p id="v14"><sup><small>14</small></sup>  E se sarò ancora in vita, non è egli vero? tu agirai verso di me con la bontà dell'Eterno, ond'io non sia messo a morte; </p>
<p id="v15"><sup><small>15</small></sup>  e non cesserai mai d'esser buono verso la mia casa, neppur quando l'Eterno avrà sterminato di sulla faccia della terra fino all'ultimo i nemici di Davide'. </p>
<p id="v16"><sup><small>16</small></sup>  Così Gionathan strinse alleanza con la casa di Davide, dicendo: 'L'Eterno faccia vendetta dei nemici di Davide!' </p>
<p id="v17"><sup><small>17</small></sup>  E, per l'amore che gli portava, Gionathan fece di nuovo giurar Davide; perch'egli l'amava come l'anima propria. </p>
<p id="v18"><sup><small>18</small></sup>  Poi Gionathan gli disse: 'Domani è la nuova luna, e la tua assenza sarà notata, perché il tuo posto sarà vuoto. </p>
<p id="v19"><sup><small>19</small></sup>  Domani l'altro dunque tu scenderai giù fino al luogo dove ti nascondesti il giorno del fatto, e rimarrai presso la pietra di Ezel. </p>
<p id="v20"><sup><small>20</small></sup>  Io tirerò tre frecce da quel lato, come se tirassi a segno. </p>
<p id="v21"><sup><small>21</small></sup>  Poi subito manderò il mio ragazzo, dicendogli: - Va' a cercare le frecce. - Se dico al ragazzo: - Guarda, le frecce son di qua da te, prendile! - tu allora vieni, perché tutto va bene per te, e non hai nulla da temere, come l'Eterno vive! </p>
<p id="v22"><sup><small>22</small></sup>  Ma se dico al giovanetto: - Guarda, le frecce son di là da te - allora vattene, perché l'Eterno vuol che tu parta. </p>
<p id="v23"><sup><small>23</small></sup>  Quanto a quello che abbiam convenuto fra noi, fra me e te, ecco, l'Eterno n'è testimonio in perpetuo'. </p>
<p id="v24"><sup><small>24</small></sup>  Davide dunque si nascose nella campagna; e quando venne il novilunio, il re si pose a sedere a mensa per il pasto. </p>
<p id="v25"><sup><small>25</small></sup>  Il re, come al solito, si pose a sedere sulla sua sedia ch'era vicina al muro; Gionathan s'alzò per porsi di faccia, Abner si assise accanto a Saul, ma il posto di Davide rimase vuoto. </p>
<p id="v26"><sup><small>26</small></sup>  Nondimeno Saul non disse nulla quel giorno, perché pensava: 'Gli è successo qualcosa; ei non dev'esser puro; per certo ei non è puro'. </p>
<p id="v27"><sup><small>27</small></sup>  Ma l'indomani, secondo giorno della luna nuova, il posto di Davide era ancora vuoto; e Saul disse a Gionathan, suo figliuolo: 'Perché il figliuolo d'Isai non è venuto a mangiare né ieri né oggi?' </p>
<p id="v28"><sup><small>28</small></sup>  Gionathan rispose a Saul: 'Davide m'ha chiesto istantemente di lasciarlo andare a Bethlehem; </p>
<p id="v29"><sup><small>29</small></sup>  e ha detto: - Ti prego, lasciami andare, perché abbiamo in città un sacrifizio di famiglia, e il mio fratello mi ha raccomandato d'andarvi; ora dunque, se ho trovato grazia agli occhi tuoi, ti prego, lasciami dare una corsa per vedere i miei fratelli. - Per questa ragione egli non è venuto alla mensa del re'. </p>
<p id="v30"><sup><small>30</small></sup>  Allora l'ira di Saul s'accese contro Gionathan, ed ei gli disse: 'Figliuolo perverso e ribelle, non lo so io forse che tieni le parti del figliuol d'Isai, a tua vergogna ed a vergogna del seno di tua madre? </p>
<p id="v31"><sup><small>31</small></sup>  Poiché, fino a tanto che il figliuol d'Isai avrà vita sulla terra, non vi sarà stabilità né per te né per il tuo regno. Or dunque mandalo a cercare e fallo venire da me, perché deve morire'. </p>
<p id="v32"><sup><small>32</small></sup>  Gionathan rispose a Saul suo padre e gli disse: 'Perché dovrebb'egli morire? Che ha fatto?' </p>
<p id="v33"><sup><small>33</small></sup>  E Saul brandì la lancia contro a lui per colpirlo. Allora Gionathan riconobbe che suo padre avea deciso di far morire Davide. </p>
<p id="v34"><sup><small>34</small></sup>  E, acceso d'ira, si levò da mensa, e non mangiò nulla il secondo giorno della luna nuova, addolorato com'era per l'onta che suo padre avea fatta a Davide. </p>
<p id="v35"><sup><small>35</small></sup>  La mattina dopo, Gionathan uscì fuori alla campagna, al luogo fissato con Davide, ed avea seco un ragazzetto. </p>
<p id="v36"><sup><small>36</small></sup>  E disse al suo ragazzo: 'Corri a cercare le frecce che tiro'. E, come il ragazzo correva, tirò una freccia che passò di là da lui. </p>
<p id="v37"><sup><small>37</small></sup>  E quando il ragazzo fu giunto al luogo dov'era la freccia che Gionathan avea tirata, Gionathan gli gridò dietro: 'La freccia non è essa di là da te?' </p>
<p id="v38"><sup><small>38</small></sup>  E Gionathan gridò ancora dietro al ragazzo: 'Via, fa' presto, non ti trattenere!' Il ragazzo di Gionathan raccolse le frecce, e tornò dal suo padrone. </p>
<p id="v39"><sup><small>39</small></sup>  Or il ragazzo non sapeva nulla; Gionathan e Davide soli sapevano di che si trattasse. </p>
<p id="v40"><sup><small>40</small></sup>  Gionathan diede le sue armi al suo ragazzo e gli disse: 'Va', portale alla città'. </p>
<p id="v41"><sup><small>41</small></sup>  E come il ragazzo se ne fu andato, Davide si levò di dietro il mucchio di pietre, si gettò con la faccia a terra, e si prostrò tre volte; poi i due si baciarono l'un l'altro e piansero assieme; Davide soprattutto diè in pianto dirotto. </p>
<p id="v42"><sup><small>42</small></sup>  E Gionathan disse a Davide: 'Va' in pace, ora che abbiam fatto ambedue questo giuramento nel nome dell'Eterno: L'Eterno sia testimonio fra me e te e fra la mia progenie e la progenie tua, in perpetuo'. </p>
<p id="v43"><sup><small>43</small></sup>  Davide si levò e se ne andò, e Gionathan tornò in città. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/19">
          <span class="mdi mdi-arrow-left-drop-circle"></span><span class="pl-2">I Samuele - Capitolo 19</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/21">
          <span class="pr-2">I Samuele - Capitolo 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
