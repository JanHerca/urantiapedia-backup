<!--
title: I Samuele - Capitolo 11
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Samuel/10">I Samuele - Capitolo 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Samuel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Samuel/12">I Samuele - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Nahas, l'Ammonita, salì e s'accampò contro Iabes di Galaad. E tutti quelli di Iabes dissero a Nahas: 'Fa' alleanza con noi, e noi ti serviremo'. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E Nahas, l'Ammonita, rispose loro: 'Io farò alleanza con voi a questa condizione: ch'io vi cavi a tutti l'occhio destro, e getti così quest'obbrobrio su tutto Israele'. </p>
<p id="v3"><sup><small>3</small></sup>  Gli anziani di Iabes gli dissero: 'Concedici sette giorni di tregua perché inviamo de' messi per tutto il territorio d'Israele; e se non vi sarà chi ci soccorra, ci arrenderemo a te'. </p>
<p id="v4"><sup><small>4</small></sup>  I messi vennero dunque a Ghibea di Saul, riferirono queste parole in presenza del popolo, e tutto il popolo alzò la voce e pianse. </p>
<p id="v5"><sup><small>5</small></sup>  Ed ecco Saul tornava dai campi, seguendo i bovi, e disse: 'Che ha egli il popolo, che piange?' E gli riferiron le parole di quei di Iabes. </p>
<p id="v6"><sup><small>6</small></sup>  E com'egli ebbe udite quelle parole, lo spirito di Dio investì Saul, che s'infiammò d'ira; </p>
<p id="v7"><sup><small>7</small></sup>  e prese un paio di buoi, li tagliò a pezzi, che mandò, per mano dei messi, per tutto il territorio d'Israele, dicendo: 'Così saranno trattati i buoi di chi non seguirà Saul e Samuele'. Il terrore dell'Eterno s'impadronì del popolo, e partirono come se fossero stati un uomo solo. </p>
<p id="v8"><sup><small>8</small></sup>  Saul li passò in rassegna a Bezek, ed erano trecentomila figliuoli d'Israele e trentamila uomini di Giuda. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  E dissero a que' messi ch'eran venuti: 'Dite così a quei di Iabes di Galaad: Domani, quando il sole sarà in tutto il suo calore, sarete liberati'. E i messi andarono a riferire queste parole a quei di Iabes, i quali si rallegrarono. </p>
<p id="v10"><sup><small>10</small></sup>  E quei di Iabes dissero agli Ammoniti: 'Domani verrem da voi, e farete di noi tutto quello che vi parrà'. </p>
<p id="v11"><sup><small>11</small></sup>  Il giorno seguente, Saul divise il popolo in tre schiere, che penetrarono nel campo degli Ammoniti in su la vigilia del mattino, e li batterono fino alle ore calde del giorno. Quelli che scamparono furon dispersi in guisa che non ne rimasero due assieme. </p>
<p id="v12"><sup><small>12</small></sup>  Il popolo disse a Samuele: 'Chi è che diceva: Saul regnerà egli su noi? Dateci quegli uomini e li metteremo a morte'. </p>
<p id="v13"><sup><small>13</small></sup>  Ma Saul rispose: 'Nessuno sarà messo a morte in questo giorno, perché oggi l'Eterno ha operato una liberazione in Israele'. </p>
<p id="v14"><sup><small>14</small></sup>  E Samuele disse al popolo: 'Venite, andiamo a Ghilgal, ed ivi confermiamo l'autorità reale'. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  E tutto il popolo andò a Ghilgal, e quivi, a Ghilgal, fecero Saul re davanti all'Eterno, e quivi offrirono nel cospetto dell'Eterno sacrifizi di azioni di grazie. E Saul e gli uomini tutti d'Israele fecero gran festa in quel luogo. <sup id="cite4"><a href="#fn4">[4]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:1-11 <i>Saul sconfigge gli Ammoniti</i>: <a href="/it/The_Urantia_Book/97#p9_3">LU 97:9.3</a>. </li>
  <li id="fn2"><a href="#cite2">↑</a> 11:8 <i>Numeri gonfiati</i>: <a href="/it/The_Urantia_Book/97#p9_3">LU 97:9.3</a>. </li>
  <li id="fn3"><a href="#cite3">↑</a> 11:14-15 <i>Fatti cambiati</i>: <a href="/it/The_Urantia_Book/97#p9_4">LU 97:9.4</a>. </li>
  <li id="fn4"><a href="#cite4">↑</a> 11:15 <i>Saul fatto re dalle truppe</i>: <a href="/it/The_Urantia_Book/97#p9_3">LU 97:9.3</a>. </li>
</ol>
</div>
