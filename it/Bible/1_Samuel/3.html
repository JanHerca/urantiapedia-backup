<!--
title: I Samuele - Capitolo 3
description: 
published: true
date: 2022-10-7T1:7:41Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Samuel/2">I Samuele - Capitolo 2</a></td>
        <td><a href="/it/Bible/1_Samuel/Index">Indice</a></td>
        <td><a href="/it/Bible/1_Samuel/4">I Samuele - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or il giovinetto Samuele serviva all'Eterno sotto gli occhi di Eli. La parola dell'Eterno era rara, a quei tempi, e le visioni non erano frequenti. </p>
<p id="v2"><sup><small>2</small></sup>  In quel medesimo tempo, Eli, la cui vista cominciava a intorbidarsi in guisa ch'egli non ci poteva vedere, se ne stava un giorno coricato nel suo luogo consueto; </p>
<p id="v3"><sup><small>3</small></sup>  la lampada di Dio non era ancora spenta, e Samuele era coricato nel tempio dell'Eterno dove si trovava l'arca di Dio. </p>
<p id="v4"><sup><small>4</small></sup>  E l'Eterno chiamò Samuele, il quale rispose: 'Eccomi!' </p>
<p id="v5"><sup><small>5</small></sup>  e corse da Eli e disse: 'Eccomi, poiché tu m'hai chiamato'. Eli rispose: 'Io non t'ho chiamato, torna a coricarti'. Ed egli se ne andò a coricarsi. </p>
<p id="v6"><sup><small>6</small></sup>  L'Eterno chiamò di nuovo Samuele. E Samuele s'alzò, andò da Eli e disse: 'Eccomi, poiché tu m'hai chiamato'. E quegli rispose: 'Figliuol mio, io non t'ho chiamato; torna a coricarti'. </p>
<p id="v7"><sup><small>7</small></sup>  Or Samuele non conosceva ancora l'Eterno, e la parola dell'Eterno non gli era ancora stata rivelata. </p>
<p id="v8"><sup><small>8</small></sup>  L'Eterno chiamò di bel nuovo Samuele, per la terza volta. Ed egli s'alzò, andò da Eli e disse: 'Eccomi, poiché tu m'hai chiamato'. Allora Eli comprese che l'Eterno chiamava il giovinetto. </p>
<p id="v9"><sup><small>9</small></sup>  Ed Eli disse a Samuele: 'Va' a coricarti; e, se sarai chiamato ancora, dirai: Parla, o Eterno, poiché il tuo servo ascolta'. Samuele andò dunque a coricarsi al suo posto. </p>
<p id="v10"><sup><small>10</small></sup>  E l'Eterno venne, si tenne lì presso, e chiamò come le altre volte: 'Samuele, Samuele!' Samuele rispose: 'Parla, poiché il tuo servo ascolta'. </p>
<p id="v11"><sup><small>11</small></sup>  Allora l'Eterno disse a Samuele: 'Ecco, io sto per fare in Israele una cosa tale che chi l'udrà ne avrà intronati ambedue gli orecchi. </p>
<p id="v12"><sup><small>12</small></sup>  In quel giorno io metterò ad effetto contro ad Eli, dal principio fino alla fine, tutto ciò che ho detto circa la sua casa. </p>
<p id="v13"><sup><small>13</small></sup>  Gli ho predetto che avrei esercitato i miei giudizi sulla casa di lui in perpetuo, a cagione della iniquità ch'egli ben conosce, poiché i suoi figli hanno attratto su di sé la maledizione, ed egli non li ha repressi. </p>
<p id="v14"><sup><small>14</small></sup>  Perciò io giuro alla casa d'Eli che l'iniquità della casa d'Eli non sarà mai espiata né con sacrifizi né con oblazioni'. </p>
<p id="v15"><sup><small>15</small></sup>  Samuele rimase coricato sino alla mattina, poi aprì le porte della casa dell'Eterno. Egli temeva di raccontare ad Eli la visione. </p>
<p id="v16"><sup><small>16</small></sup>  Ma Eli chiamò Samuele e disse: 'Samuele, figliuol mio!' Egli rispose: 'Eccomi'. </p>
<p id="v17"><sup><small>17</small></sup>  Ed Eli: 'Qual è la parola ch'Egli t'ha detta? Ti prego, non me la celare! Iddio ti tratti col massimo rigore, se mi nascondi qualcosa di tutto quello ch'Egli t'ha detto'. </p>
<p id="v18"><sup><small>18</small></sup>  Samuele allora gli raccontò tutto, senza celargli nulla. Ed Eli disse: 'Egli è l'Eterno: faccia quello che gli parrà bene'. </p>
<p id="v19"><sup><small>19</small></sup>  Samuele intanto cresceva, e l'Eterno era con lui e non lasciò cader a terra alcuna delle parole di lui. </p>
<p id="v20"><sup><small>20</small></sup>  Tutto Israele, da Dan fino a Beer-Sceba, riconobbe che Samuele era stabilito profeta dell'Eterno. </p>
<p id="v21"><sup><small>21</small></sup>  L'Eterno continuò ad apparire a Sciloh, poiché a Sciloh l'Eterno si rivelava a Samuele mediante la sua parola, e la parola di Samuele era rivolta a tutto Israele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Samuel/2">I Samuele - Capitolo 2</a></td>
        <td><a href="/it/Bible/1_Samuel/Index">Indice</a></td>
        <td><a href="/it/Bible/1_Samuel/4">I Samuele - Capitolo 4</a></td>
      </tr>
    </tbody>
  </table>
</figure>
