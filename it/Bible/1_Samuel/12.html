<!--
title: I Samuele - Capitolo 12
description: 
published: true
date: 2023-11-8T21:45:55Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/11">
          <span class="mdi mdi-arrow-left-drop-circle"></span><span class="pl-2">I Samuele - Capitolo 11</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/13">
          <span class="pr-2">I Samuele - Capitolo 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Samuele disse a tutto Israele: 'Ecco, io vi ho ubbidito in tutto quello che m'avete detto, ed ho costituito un re su di voi. </p>
<p id="v2"><sup><small>2</small></sup>  Ed ora, ecco il re che andrà dinanzi a voi. Quanto a me, io son vecchio e canuto, e i miei figliuoli sono tra voi; io sono andato innanzi a voi dalla mia giovinezza fino a questo giorno. </p>
<p id="v3"><sup><small>3</small></sup>  Eccomi qui; rendete la vostra testimonianza a mio carico, in presenza dell'Eterno e in presenza del suo unto: A chi ho preso il bue? A chi ho preso l'asino? Chi ho defraudato? A chi ho fatto violenza? Dalle mani di chi ho accettato doni per chiuder gli occhi a suo riguardo? Io vi restituirò ogni cosa!' </p>
<p id="v4"><sup><small>4</small></sup>  Quelli risposero: 'Tu non ci hai defraudati, non ci hai fatto violenza, e non hai preso nulla dalle mani di chicchessia'. </p>
<p id="v5"><sup><small>5</small></sup>  Ed egli a loro: 'Oggi l'Eterno è testimone contro di voi, e il suo unto pure è testimone, che voi non avete trovato nulla nelle mie mani'. Il popolo rispose: 'Egli è testimone!' </p>
<p id="v6"><sup><small>6</small></sup>  Allora Samuele disse al popolo: 'Testimone è l'Eterno, che costituì Mosè ed Aaronne e fe' salire i padri vostri dal paese d'Egitto. </p>
<p id="v7"><sup><small>7</small></sup>  Or dunque presentatevi, ond'io, dinanzi all'Eterno, dibatta con voi la causa relativa a tutte le opere di giustizia che l'Eterno ha compiute a beneficio vostro e dei vostri padri. </p>
<p id="v8"><sup><small>8</small></sup>  Dopo che Giacobbe fu entrato in Egitto, i vostri padri gridarono all'Eterno, e l'Eterno mandò Mosè ed Aaronne, i quali trassero i padri vostri fuor dall'Egitto e li fecero abitare in questo luogo. </p>
<p id="v9"><sup><small>9</small></sup>  Ma essi dimenticarono l'Eterno, il loro Dio, ed egli li diede in potere di Sisera, capo dell'esercito di Hatsor, e in potere dei Filistei e del re di Moab, i quali mossero loro guerra. </p>
<p id="v10"><sup><small>10</small></sup>  Allora gridarono all'Eterno e dissero: 'Abbiam peccato, perché abbiamo abbandonato l'Eterno, e abbiam servito agl'idoli di Baal e d'Astarte; ma ora, liberaci dalle mani dei nostri nemici, e serviremo te'. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  E l'Eterno mandò Jerubbaal e Bedan e Jefte e Samuele, e vi liberò dalle mani de' nemici che vi circondavano, e viveste al sicuro. </p>
<p id="v12"><sup><small>12</small></sup>  Ma quando udiste che Nahas, re de' figliuoli di Ammon, marciava contro di voi, mi diceste: 'No, deve regnar su noi un re', mentre l'Eterno, il vostro Dio, era il vostro re. </p>
<p id="v13"><sup><small>13</small></sup>  Or dunque, ecco il re che vi siete scelto, che avete chiesto; ecco, l'Eterno ha costituito un re su di voi. </p>
<p id="v14"><sup><small>14</small></sup>  Se temete l'Eterno, lo servite, e ubbidite alla sua voce, se non siete ribelli al comandamento dell'Eterno, e tanto voi quanto il re che regna su voi siete seguaci dell'Eterno, ch'è il vostro Dio, bene; </p>
<p id="v15"><sup><small>15</small></sup>  ma, se non ubbidite alla voce dell'Eterno, se vi ribellate al comandamento dell'Eterno, la mano dell'Eterno sarà contro di voi, come fu contro i vostri padri. </p>
<p id="v16"><sup><small>16</small></sup>  E anche ora, fermatevi e mirate questa cosa grande che l'Eterno sta per compiere dinanzi agli occhi vostri! </p>
<p id="v17"><sup><small>17</small></sup>  Non siamo al tempo della messe del grano? Io invocherò l'Eterno, ed egli manderà tuoni e pioggia affinché sappiate e veggiate quanto è grande agli occhi dell'Eterno il male che avete fatto chiedendo per voi un re'. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Allora Samuele invocò l'Eterno, e l'Eterno mandò quel giorno tuoni e pioggia e tutto il popolo ebbe gran timore dell'Eterno e di Samuele. </p>
<p id="v19"><sup><small>19</small></sup>  E tutto il popolo disse a Samuele: 'Prega l'Eterno, il tuo Dio, per i tuoi servi, affinché non muoiano; poiché a tutti gli altri nostri peccati abbiamo aggiunto questo torto di chiedere per noi un re'. </p>
<p id="v20"><sup><small>20</small></sup>  E Samuele rispose al popolo: 'Non temete; è vero, voi avete fatto tutto questo male; nondimeno, non vi ritraete dal seguir l'Eterno, ma servitelo con tutto il cuor vostro; </p>
<p id="v21"><sup><small>21</small></sup>  non ve ne ritraete, perché andreste dietro a cose vane, che non posson giovare né liberare, perché son cose vane. </p>
<p id="v22"><sup><small>22</small></sup>  Poiché l'Eterno, per amore del suo gran nome, non abbandonerà il suo popolo, giacché è piaciuto all'Eterno di far di voi il popolo suo. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  E, quanto a me, lungi da me il peccare contro l'Eterno cessando di pregare per voi! Anzi, io vi mostrerò la buona e diritta via. </p>
<p id="v24"><sup><small>24</small></sup>  Solo temete l'Eterno, e servitelo fedelmente, con tutto il cuor vostro; poiché mirate le cose grandi ch'egli ha fatte per voi! </p>
<p id="v25"><sup><small>25</small></sup>  Ma, se continuate ad agire malvagiamente, perirete e voi e il vostro re'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Samuel/11">
          <span class="mdi mdi-arrow-left-drop-circle"></span><span class="pl-2">I Samuele - Capitolo 11</span>
        </a>
        </td>
        <td>
        <a href="/it/Bible/1_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Samuel/13">
          <span class="pr-2">I Samuele - Capitolo 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 12:10 <i>Dei concorrenti Baal, Ashtaroth</i>: <a href="/it/The_Urantia_Book/95#p1_3">LU 95:1.3</a>.  <i>Ashtoreth</i>: <a href="/it/The_Urantia_Book/95#p1_7">LU 95:1.7</a>. </li>
  <li id="fn2"><a href="#cite2">↑</a> 12:17-18 <i>Pioggia indesiderata</i>: <a href="/it/The_Urantia_Book/85#p4_3">LU 85:4.3</a>. </li>
  <li id="fn3"><a href="#cite3">↑</a> 12:22 <i>Lui non ci abbandonerà</i>: <a href="/it/The_Urantia_Book/3#p1_4">LU 3:1.4</a>.  <i>Il Signore non abbandonerà il popolo</i>: <a href="/it/The_Urantia_Book/97#p1_5">LU 97:1.5</a>. </li>
</ol>
</div>
