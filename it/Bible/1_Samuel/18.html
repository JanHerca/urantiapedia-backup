<!--
title: I Samuele - Capitolo 18
description: 
published: true
date: 2022-10-7T1:7:41Z
tags: bible, bible—1 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Samuel/17">I Samuele - Capitolo 17</a></td>
        <td><a href="/it/Bible/1_Samuel/Index">Indice</a></td>
        <td><a href="/it/Bible/1_Samuel/19">I Samuele - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Come Davide ebbe finito di parlare con Saul, l'anima di Gionathan rimase così legata all'anima di lui, che Gionathan l'amò come l'anima sua. </p>
<p id="v2"><sup><small>2</small></sup>  Da quel giorno Saul lo tenne presso di sé e non permise più ch'ei se ne tornasse a casa di suo padre. </p>
<p id="v3"><sup><small>3</small></sup>  E Gionathan fece alleanza con Davide, perché lo amava come l'anima propria. </p>
<p id="v4"><sup><small>4</small></sup>  Quindi Gionathan si tolse di dosso il mantello, e lo diede a Davide; e così fece delle sue vesti, fino alla sua spada, al suo arco e alla sua cintura. </p>
<p id="v5"><sup><small>5</small></sup>  E Davide andava e riusciva bene dovunque Saul lo mandava: Saul lo mise a capo della gente di guerra, ed egli era gradito a tutto il popolo, anche ai servi di Saul. </p>
<p id="v6"><sup><small>6</small></sup>  Or all'arrivo dell'esercito, quando Davide, ucciso il Filisteo, facea ritorno, le donne uscirono da tutte le città d'Israele incontro al re Saul, cantando e danzando al suon de' timpani e de' triangoli, e alzando grida di gioia; </p>
<p id="v7"><sup><small>7</small></sup>  e le donne, danzando, si rispondevano a vicenda e dicevano: Saul ha ucciso i suoi mille, e Davide i suoi diecimila. </p>
<p id="v8"><sup><small>8</small></sup>  Saul n'ebbe sdegno fortissimo; quelle parole gli dispiacquero, e disse: 'Ne dànno diecimila a Davide, e a me non ne dan che mille! Non gli manca più che il regno!' </p>
<p id="v9"><sup><small>9</small></sup>  E Saul, da quel giorno in poi, guardò Davide di mal occhio. </p>
<p id="v10"><sup><small>10</small></sup>  Il giorno dopo, un cattivo spirito, suscitato da Dio, s'impossessò di Saul che era come fuori di sé in mezzo alla casa, mentre Davide sonava l'arpa, come solea fare tutti i giorni. Saul aveva in mano la sua lancia; </p>
<p id="v11"><sup><small>11</small></sup>  e la scagliò, dicendo: 'Inchioderò Davide al muro!' Ma Davide schivò il colpo per due volte. </p>
<p id="v12"><sup><small>12</small></sup>  Saul avea paura di Davide, perché l'Eterno era con lui e s'era ritirato da Saul; </p>
<p id="v13"><sup><small>13</small></sup>  perciò Saul lo allontanò da sé, e lo fece capitano di mille uomini; ed egli andava e veniva alla testa del popolo. </p>
<p id="v14"><sup><small>14</small></sup>  Or Davide riusciva bene in tutte le sue imprese, e l'Eterno era con lui. </p>
<p id="v15"><sup><small>15</small></sup>  E quando Saul vide ch'egli riusciva splendidamente, cominciò ad aver timore di lui; </p>
<p id="v16"><sup><small>16</small></sup>  ma tutto Israele e Giuda amavano Davide, perché andava e veniva alla loro testa. </p>
<p id="v17"><sup><small>17</small></sup>  Saul disse a Davide: 'Ecco Merab, la mia figliuola maggiore; io te la darò per moglie; solo siimi valente, e combatti le battaglie dell'Eterno'. Or Saul diceva tra sé: 'Non sia la mia mano che lo colpisca, ma sia la mano de' Filistei'. </p>
<p id="v18"><sup><small>18</small></sup>  Ma Davide rispose a Saul: 'Chi son io, che è la vita mia, e che è la famiglia di mio padre in Israele, ch'io abbia ad essere genero del re?' </p>
<p id="v19"><sup><small>19</small></sup>  Or avvenne che, quando Merab figliuola di Saul doveva esser data a Davide, fu invece sposata ad Adriel di Mehola. </p>
<p id="v20"><sup><small>20</small></sup>  Ma Mical, figliuola di Saul, amava Davide; lo riferirono a Saul, e la cosa gli piacque. </p>
<p id="v21"><sup><small>21</small></sup>  E Saul disse: 'Gliela darò, perché sia per lui un'insidia ed egli cada sotto la mano de' Filistei'. Saul dunque disse a Davide: 'Oggi, per la seconda volta, tu puoi diventar mio genero'. </p>
<p id="v22"><sup><small>22</small></sup>  Poi Saul diede quest'ordine ai suoi servitori: 'Parlate in confidenza a Davide, e ditegli: Ecco, tu sei in grazia del re, e tutti i suoi servi ti amano, diventa dunque genero del re'. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  I servi di Saul ridissero queste parole a Davide. Ma Davide replicò: 'Sembra a voi cosa lieve il diventar genero del re? E io son povero e di basso stato'. </p>
<p id="v24"><sup><small>24</small></sup>  I servi riferirono a Saul: 'Davide ha risposto così e così'. </p>
<p id="v25"><sup><small>25</small></sup>  E Saul disse: 'Dite così a Davide: Il re non domanda dote; ma domanda cento prepuzi di Filistei, per trar vendetta de' suoi nemici'. Or Saul aveva in animo di far cadere Davide nelle mani de' Filistei. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  I servitori dunque riferirono quelle parole a Davide, e a Davide piacque di diventar in tal modo genero del re. E prima del termine fissato, </p>
<p id="v27"><sup><small>27</small></sup>  Davide si levò, partì con la sua gente, uccise duecento uomini de' Filistei, portò i loro prepuzi e ne consegnò il numero preciso al re, per diventar suo genero. </p>
<p id="v28"><sup><small>28</small></sup>  E Saul gli diede per moglie Mical, sua figliuola. E Saul vide e riconobbe che l'Eterno era con Davide; e Mical, figliuola di Saul, l'amava. </p>
<p id="v29"><sup><small>29</small></sup>  E Saul continuò più che mai a temer Davide, e gli fu sempre nemico. </p>
<p id="v30"><sup><small>30</small></sup>  Or i principi de' Filistei uscivano a combattere; e ogni volta che uscivano, Davide riusciva meglio di tutti i servi di Saul, in guisa che il suo nome divenne molto famoso. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Samuel/17">I Samuele - Capitolo 17</a></td>
        <td><a href="/it/Bible/1_Samuel/Index">Indice</a></td>
        <td><a href="/it/Bible/1_Samuel/19">I Samuele - Capitolo 19</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 18:22-27 <i>Davide sposa Milchal</i>: <a href="/it/The_Urantia_Book/97#p9_10">LU 97:9.10</a>. </li>
  <li id="fn2"><a href="#cite2">↑</a> 18:25-27 <i>Dote dei prepuzi</i>: <a href="/it/The_Urantia_Book/70#p1_18">LU 70:1.18</a>. </li>
</ol>
</div>
