<!--
title: II Timoteo - Capitolo 2
description: 
published: true
date: 2022-10-7T1:7:41Z
tags: bible, bible—2 timothy
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Timothy/1">II Timoteo - Capitolo 1</a></td>
        <td><a href="/it/Bible/2_Timothy/Index">Indice</a></td>
        <td><a href="/it/Bible/2_Timothy/3">II Timoteo - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tu dunque, figliuol mio, fortificati nella grazia che è in Cristo Gesù, </p>
<p id="v2"><sup><small>2</small></sup>  e le cose che hai udite da me in presenza di molti testimoni, affidale ad uomini fedeli, i quali siano capaci d'insegnarle anche ad altri. </p>
<p id="v3"><sup><small>3</small></sup>  Sopporta anche tu le sofferenze, come un buon soldato di Cristo Gesù. </p>
<p id="v4"><sup><small>4</small></sup>  Uno che va alla guerra non s'impaccia delle faccende della vita; e ciò, affin di piacere a colui che l'ha arruolato. </p>
<p id="v5"><sup><small>5</small></sup>  Parimente se uno lotta come atleta non è coronato, se non ha lottato secondo le leggi. </p>
<p id="v6"><sup><small>6</small></sup>  Il lavoratore che fatica dev'essere il primo ad aver la sua parte de' frutti. </p>
<p id="v7"><sup><small>7</small></sup>  Considera quello che dico, poiché il Signore ti darà intelligenza in ogni cosa. </p>
<p id="v8"><sup><small>8</small></sup>  Ricordati di Gesù Cristo, risorto d'infra i morti, progenie di Davide, secondo il mio Vangelo; </p>
<p id="v9"><sup><small>9</small></sup>  per il quale io soffro afflizione fino ad essere incatenato come un malfattore, ma la parola di Dio non è incatenata. </p>
<p id="v10"><sup><small>10</small></sup>  Perciò io sopporto ogni cosa per amor degli eletti, affinché anch'essi conseguano la salvezza che è in Cristo Gesù con gloria eterna. </p>
<p id="v11"><sup><small>11</small></sup>  Certa è questa parola: che se muoiamo con lui, con lui anche vivremo; </p>
<p id="v12"><sup><small>12</small></sup>  se abbiam costanza nella prova, con lui altresì regneremo; </p>
<p id="v13"><sup><small>13</small></sup>  se lo rinnegheremo, anch'egli ci rinnegherà; se siamo infedeli, egli rimane fedele, perché non può rinnegare se stesso. </p>
<p id="v14"><sup><small>14</small></sup>  Ricorda loro queste cose, scongiurandoli nel cospetto di Dio che non faccian dispute di parole, che a nulla giovano e sovvertono chi le ascolta. <sup id="cite1"><a href="#fn1">[1]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Studiati di presentar te stesso approvato dinanzi a Dio: operaio che non abbia ad esser confuso, che tagli rettamente la parola della verità. </p>
<p id="v16"><sup><small>16</small></sup>  Ma schiva le profane ciance, perché quelli che vi si danno progrediranno nella empietà </p>
<p id="v17"><sup><small>17</small></sup>  e la loro parola andrà rodendo come fa la cancrena; fra i quali sono Imeneo e Fileto; </p>
<p id="v18"><sup><small>18</small></sup>  uomini che si sono sviati dalla verità, dicendo che la risurrezione è già avvenuta, e sovvertono la fede di alcuni. </p>
<p id="v19"><sup><small>19</small></sup>  Ma pure il solido fondamento di Dio rimane fermo, portando questo sigillo: 'Il Signore conosce quelli che son suoi', e: 'Ritraggasi dall'iniquità chiunque nomina il nome del Signore'. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Or in una gran casa non ci son soltanto dei vasi d'oro e d'argento, ma anche dei vasi di legno e di terra; e gli uni son destinati a un uso nobile e gli altri ad un uso ignobile. </p>
<p id="v21"><sup><small>21</small></sup>  Se dunque uno si serba puro da quelle cose, sarà un vaso nobile, santificato, atto al servigio del padrone, preparato per ogni opera buona. </p>
<p id="v22"><sup><small>22</small></sup>  Ma fuggi gli appetiti giovanili e procaccia giustizia, fede, amore, pace con quelli che di cuor puro invocano il Signore. </p>
<p id="v23"><sup><small>23</small></sup>  Ma schiva le quistioni stolte e scempie, sapendo che generano contese. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Or il servitore del Signore non deve contendere, ma dev'essere mite inverso tutti, atto ad insegnare, paziente, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  correggendo con dolcezza quelli che contradicono, se mai avvenga che Dio conceda loro di ravvedersi per riconoscere la verità; </p>
<p id="v26"><sup><small>26</small></sup>  in guisa che, tornati in sé, escano dal laccio del diavolo, che li avea presi prigionieri perché facessero la sua volontà. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Timothy/1">II Timoteo - Capitolo 1</a></td>
        <td><a href="/it/Bible/2_Timothy/Index">Indice</a></td>
        <td><a href="/it/Bible/2_Timothy/3">II Timoteo - Capitolo 3</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:14,24 <i>Non litigare con gli uomini</i>: <a href="/it/The_Urantia_Book/178#p1_17">LU 178:1.17</a>. </li>
  <li id="fn2"><a href="#cite2">↑</a> 2:19 <i>Il Signore conosce i suoi figli</i>: <a href="/it/The_Urantia_Book/32#p4_8">LU 32:4.8</a>. </li>
  <li id="fn3"><a href="#cite3">↑</a> 2:23-26 <i>Non litigare con gli uomini</i>: <a href="/it/The_Urantia_Book/141#p6_4">LU 141:6.4</a>. </li>
  <li id="fn4"><a href="#cite4">↑</a> 2:24 <i>Sii gentile</i>: <a href="/it/The_Urantia_Book/174#p0_2">LU 174:0.2</a>. </li>
  <li id="fn5"><a href="#cite5">↑</a> 2:14,24-25 <i>Non sforzatevi con le anime</i>: <a href="/it/The_Urantia_Book/181#p2_5">LU 181:2.5</a>. </li>
</ol>
</div>
