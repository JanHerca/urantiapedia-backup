<!--
title: Salmi - Capitolo 105
description: 
published: true
date: 2023-11-8T21:45:55Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/104">
          <span class="mdi mdi-arrow-left-drop-circle"></span><span class="pl-2">Salmi - Capitolo 104</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/106">
          <span class="pr-2">Salmi - Capitolo 106</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Celebrate l'Eterno, invocate il suo nome; fate conoscere le sue gesta fra i popoli. </p>
<p id="v2"><sup><small>2</small></sup>  Cantategli, salmeggiategli, meditate su tutte le sue maraviglie. </p>
<p id="v3"><sup><small>3</small></sup>  Gloriatevi nel santo suo nome; si rallegri il cuore di quelli che cercano l'Eterno! </p>
<p id="v4"><sup><small>4</small></sup>  Cercate l'Eterno e la sua forza, cercate del continuo la sua faccia! </p>
<p id="v5"><sup><small>5</small></sup>  Ricordatevi delle maraviglie ch'egli ha fatte, de' suoi miracoli e dei giudizi della sua bocca, </p>
<p id="v6"><sup><small>6</small></sup>  o voi, progenie d'Abrahamo, suo servitore, figliuoli di Giacobbe, suoi eletti! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Egli, l'Eterno è l'Iddio nostro; i suoi giudizi s'esercitano su tutta la terra. </p>
<p id="v8"><sup><small>8</small></sup>  Egli si ricorda in perpetuo del suo patto, della parola da lui data per mille generazioni, </p>
<p id="v9"><sup><small>9</small></sup>  del patto che fece con Abrahamo, del giuramento che fece ad Isacco, <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  e che confermò a Giacobbe come uno statuto, ad Israele come un patto eterno, </p>
<p id="v11"><sup><small>11</small></sup>  dicendo: Io ti darò il paese di Canaan per vostra parte di eredità. </p>
<p id="v12"><sup><small>12</small></sup>  Non erano allora che poca gente, pochissimi e stranieri nel paese, </p>
<p id="v13"><sup><small>13</small></sup>  e andavano da una nazione all'altra, da un regno a un altro popolo. </p>
<p id="v14"><sup><small>14</small></sup>  Egli non permise che alcuno li opprimesse; anzi, castigò dei re per amor loro, </p>
<p id="v15"><sup><small>15</small></sup>  dicendo: Non toccate i miei unti, e non fate alcun male ai miei profeti. </p>
<p id="v16"><sup><small>16</small></sup>  Poi chiamò la fame sul paese, e fece mancar del tutto il sostegno del pane. </p>
<p id="v17"><sup><small>17</small></sup>  Mandò dinanzi a loro un uomo. Giuseppe fu venduto come schiavo. </p>
<p id="v18"><sup><small>18</small></sup>  I suoi piedi furon serrati nei ceppi, ei fu messo in catene di ferro, </p>
<p id="v19"><sup><small>19</small></sup>  fino al tempo che avvenne quello che avea detto, e la parola dell'Eterno, nella prova, gli rese giustizia. </p>
<p id="v20"><sup><small>20</small></sup>  Il re mandò a farlo sciogliere, il dominatore di popoli lo mise in libertà; </p>
<p id="v21"><sup><small>21</small></sup>  lo costituì signore della sua casa e governatore di tutti i suoi beni </p>
<p id="v22"><sup><small>22</small></sup>  per incatenare i principi a suo talento, e insegnare ai suoi anziani la sapienza. </p>
<p id="v23"><sup><small>23</small></sup>  Allora Israele venne in Egitto, e Giacobbe soggiornò nel paese di Cham. </p>
<p id="v24"><sup><small>24</small></sup>  Iddio fece moltiplicar grandemente il suo popolo, e lo rese più potente dei suoi avversari. </p>
<p id="v25"><sup><small>25</small></sup>  Poi voltò il cuor loro perché odiassero il suo popolo, e macchinassero frodi contro i suoi servitori. </p>
<p id="v26"><sup><small>26</small></sup>  Egli mandò Mosè, suo servitore, e Aaronne, che aveva eletto. </p>
<p id="v27"><sup><small>27</small></sup>  Essi compiron fra loro i miracoli da lui ordinati, fecero dei prodigi nella terra di Cham. </p>
<p id="v28"><sup><small>28</small></sup>  Mandò le tenebre e fece oscurar l'aria, eppur non osservarono le sue parole. </p>
<p id="v29"><sup><small>29</small></sup>  Cangiò le acque loro in sangue, e fece morire i loro pesci. </p>
<p id="v30"><sup><small>30</small></sup>  La loro terra brulicò di rane, fin nelle camere dei loro re. </p>
<p id="v31"><sup><small>31</small></sup>  Egli parlò, e vennero mosche velenose e zanzare in tutto il loro territorio. </p>
<p id="v32"><sup><small>32</small></sup>  Dette loro grandine invece di pioggia, fiamme di fuoco sul loro paese. </p>
<p id="v33"><sup><small>33</small></sup>  Percosse le loro vigne e i loro fichi e fracassò gli alberi del loro territorio. </p>
<p id="v34"><sup><small>34</small></sup>  Egli parlò e vennero le locuste e i bruchi senza numero, </p>
<p id="v35"><sup><small>35</small></sup>  che divorarono tutta l'erba nel loro paese e mangiarono il frutto della loro terra. </p>
<p id="v36"><sup><small>36</small></sup>  Poi percosse tutti i primogeniti nel loro paese, le primizie d'ogni loro forza. </p>
<p id="v37"><sup><small>37</small></sup>  E fece uscire gli Israeliti con argento ed oro, e non vi fu alcuno, fra le sue tribù, che fosse fiacco. </p>
<p id="v38"><sup><small>38</small></sup>  L'Egitto si rallegrò della loro partenza, poiché la paura d'essi era caduta su loro. </p>
<p id="v39"><sup><small>39</small></sup>  Egli distese una nuvola per ripararli, e accese un fuoco per rischiararli di notte. </p>
<p id="v40"><sup><small>40</small></sup>  A loro richiesta fece venire delle quaglie, e li saziò col pane del cielo. </p>
<p id="v41"><sup><small>41</small></sup>  Egli aprì la roccia e ne scaturirono acque; esse corsero per luoghi aridi, come un fiume. </p>
<p id="v42"><sup><small>42</small></sup>  Poiché egli si ricordò della sua parola santa e d'Abrahamo, suo servitore; </p>
<p id="v43"><sup><small>43</small></sup>  e trasse fuori il suo popolo con allegrezza, i suoi eletti con giubilo. </p>
<p id="v44"><sup><small>44</small></sup>  E dette loro i paesi delle nazioni, ed essi presero possesso della fatica dei popoli, </p>
<p id="v45"><sup><small>45</small></sup>  perché osservassero i suoi statuti e ubbidissero alle sue leggi. Alleluia. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/104">
          <span class="mdi mdi-arrow-left-drop-circle"></span><span class="pl-2">Salmi - Capitolo 104</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/106">
          <span class="pr-2">Salmi - Capitolo 106</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 105:6,43 <i>Popolo eletto da Dio</i>: <a href="/it/The_Urantia_Book/96#p5_6">LU 96:5.6</a>.  <i>Popolo eletto</i>: <a href="/it/The_Urantia_Book/96#p2_3">LU 96:2.3</a>.  <i>Popolo eletto</i>: <a href="/it/The_Urantia_Book/97#p10_1">LU 97:10.1</a>.  <i>Popolo eletto</i>: <a href="/it/The_Urantia_Book/97#p4_2">LU 97:4.2</a>.  <i>Popolo eletto</i>: <a href="/it/The_Urantia_Book/93#p5_1">LU 93:5.1</a>.  <i>Popolo eletto</i>: <a href="/it/The_Urantia_Book/121#p2_8">LU 121:2.8</a>. </li>
  <li id="fn2"><a href="#cite2">↑</a> 105:9-10 <i>Voti e giuramenti sacri</i>: <a href="/it/The_Urantia_Book/87#p6_9">LU 87:6.9</a>. </li>
</ol>
</div>
