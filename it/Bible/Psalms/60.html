<!--
title: Salmi - Capitolo 60
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/59">Salmi - Capitolo 59</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/61">Salmi - Capitolo 61</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Su 'il giglio della testimonianza'. Inno di Davide da insegnare; quand'egli mosse guerra ai Sirî di Mesopotamia e ai Sirî di Soba, e Joab tornò, e sconfisse 12000 Idumei nella valle del sale. O Dio, tu ci hai rigettati, ci hai dispersi, tu ti sei adirato; deh, ci ristabilisci! </p>
<p id="v2"><sup><small>2</small></sup>  Tu hai fatto tremare la terra, tu l'hai schiantata; restaura le sue rotture, perché vacilla. </p>
<p id="v3"><sup><small>3</small></sup>  Tu hai fatto vedere al tuo popolo cose dure; tu ci hai dato a bere un vino che stordisce. </p>
<p id="v4"><sup><small>4</small></sup>  Ma tu hai dato a quelli che ti temono una bandiera, perché si levino in favor della verità. Sela. </p>
<p id="v5"><sup><small>5</small></sup>  Perché i tuoi diletti sian liberati, salvaci con la tua destra e rispondici. </p>
<p id="v6"><sup><small>6</small></sup>  Iddio ha parlato nella sua santità: Io trionferò, spartirò Sichem e misurerò la valle di Succot. </p>
<p id="v7"><sup><small>7</small></sup>  Mio è Galaad e mio è Manasse, ed Efraim è la forte difesa del mio capo; Giuda è il mio scettro. </p>
<p id="v8"><sup><small>8</small></sup>  Moab è il bacino dove mi lavo; sopra Edom getterò il mio sandalo; o Filistia, fammi delle acclamazioni! </p>
<p id="v9"><sup><small>9</small></sup>  Chi mi condurrà nella città forte? Chi mi menerà fino in Edom? </p>
<p id="v10"><sup><small>10</small></sup>  Non sarai tu, o Dio, che ci hai rigettati e non esci più, o Dio, coi nostri eserciti? </p>
<p id="v11"><sup><small>11</small></sup>  Dacci aiuto per uscir dalla distretta, poiché vano è il soccorso dell'uomo. </p>
<p id="v12"><sup><small>12</small></sup>  Con Dio noi faremo prodezze, ed egli schiaccerà i nostri nemici. </p>
