<!--
title: Salmi - Capitolo 109
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/108">Salmi - Capitolo 108</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/110">Salmi - Capitolo 110</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Salmo di Davide. O Dio della mia lode, non tacere, </p>
<p id="v2"><sup><small>2</small></sup>  perché la bocca dell'empio e la bocca di frode si sono aperte contro di me; hanno parlato contro di me con lingua bugiarda. </p>
<p id="v3"><sup><small>3</small></sup>  M'hanno assediato con parole d'odio, e m'hanno fatto guerra senza cagione. </p>
<p id="v4"><sup><small>4</small></sup>  Invece dell'amore che porto loro, mi sono avversari, ed io non faccio che pregare. </p>
<p id="v5"><sup><small>5</small></sup>  Essi m'hanno reso male per bene, e odio per il mio amore. </p>
<p id="v6"><sup><small>6</small></sup>  Costituisci un empio su di lui, si tenga alla sua destra un avversario. </p>
<p id="v7"><sup><small>7</small></sup>  Quando sarà giudicato, esca condannato, e la sua preghiera gli sia imputata come peccato. </p>
<p id="v8"><sup><small>8</small></sup>  Siano i suoi giorni pochi: un altro prenda il suo ufficio. </p>
<p id="v9"><sup><small>9</small></sup>  Siano i suoi figliuoli orfani e la sua moglie vedova. </p>
<p id="v10"><sup><small>10</small></sup>  I suoi figliuoli vadan vagando e accattino, e cerchino il pane lungi dalle loro case in rovina. </p>
<p id="v11"><sup><small>11</small></sup>  Getti l'usuraio le sue reti su tutto ciò ch'egli ha, e gli stranieri faccian lor preda delle sue fatiche. </p>
<p id="v12"><sup><small>12</small></sup>  Nessuno estenda a lui la sua benignità, e non vi sia chi abbia pietà de' suoi orfani. </p>
<p id="v13"><sup><small>13</small></sup>  La sua progenie sia distrutta; nella seconda generazione sia cancellato il loro nome! </p>
<p id="v14"><sup><small>14</small></sup>  L'iniquità dei suoi padri sia ricordata dall'Eterno, e il peccato di sua madre non sia cancellato. </p>
<p id="v15"><sup><small>15</small></sup>  Sian quei peccati del continuo davanti all'Eterno, e faccia egli sparire dalla terra la di lui memoria, </p>
<p id="v16"><sup><small>16</small></sup>  perch'egli non si è ricordato d'usar benignità, ma ha perseguitato il misero, il povero, il tribolato di cuore per ucciderlo. </p>
<p id="v17"><sup><small>17</small></sup>  Egli ha amato la maledizione, e questa gli è venuta addosso; non si è compiaciuto nella benedizione, ed essa si tien lungi da lui. </p>
<p id="v18"><sup><small>18</small></sup>  S'è vestito di maledizione come della sua veste, ed essa è penetrata come acqua, dentro di lui, e come olio, nelle sue ossa. </p>
<p id="v19"><sup><small>19</small></sup>  Siagli essa come un vestito di cui si cuopra, come una cintura di cui sia sempre cinto! </p>
<p id="v20"><sup><small>20</small></sup>  Tal sia, da parte dell'Eterno, la ricompensa dei miei avversari, e di quelli che proferiscono del male contro l'anima mia. </p>
<p id="v21"><sup><small>21</small></sup>  Ma tu, o Eterno, o Signore, opera in mio favore, per amor del tuo nome; poiché la tua misericordia è buona, liberami, </p>
<p id="v22"><sup><small>22</small></sup>  perché io son misero e povero, e il mio cuore è piagato dentro di me. </p>
<p id="v23"><sup><small>23</small></sup>  Io me ne vo come l'ombra quando s'allunga, sono cacciato via come la locusta. </p>
<p id="v24"><sup><small>24</small></sup>  Le mie ginocchia vacillano per i miei digiuni e la mia carne deperisce e dimagra. </p>
<p id="v25"><sup><small>25</small></sup>  Son diventato un obbrobrio per loro; quando mi vedono, scuotono il capo. </p>
<p id="v26"><sup><small>26</small></sup>  Aiutami, o Eterno, mio Dio, salvami secondo la tua benignità, </p>
<p id="v27"><sup><small>27</small></sup>  e sappiano essi che questo è opera della tua mano, che sei tu, o Eterno, che l'hai fatto. </p>
<p id="v28"><sup><small>28</small></sup>  Essi malediranno, ma tu benedirai; s'innalzeranno e resteran confusi, ma il tuo servitore si rallegrerà. </p>
<p id="v29"><sup><small>29</small></sup>  I miei avversari saranno vestiti di vituperio e avvolti nella loro vergogna come in un mantello! </p>
<p id="v30"><sup><small>30</small></sup>  Io celebrerò altamente l'Eterno con la mia bocca, lo loderò in mezzo alla moltitudine; </p>
<p id="v31"><sup><small>31</small></sup>  poiché egli sta alla destra del povero per salvarlo da quelli che lo condannano a morte. </p>
