<!--
title: Salmi - Capitolo 58
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/57">Salmi - Capitolo 57</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/59">Salmi - Capitolo 59</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. 'Non distruggere'. Inno di Davide. È egli proprio secondo giustizia che voi parlate, o potenti? Giudicate voi rettamente i figliuoli degli uomini? </p>
<p id="v2"><sup><small>2</small></sup>  Anzi, nel cuore voi commettete delle iniquità; nel paese, voi gettate nella bilancia la violenza delle vostre mani. </p>
<p id="v3"><sup><small>3</small></sup>  Gli empi sono sviati fin dalla matrice, i mentitori son traviati fino dal seno materno. </p>
<p id="v4"><sup><small>4</small></sup>  Han del veleno simile al veleno del serpente, son come l'aspide sordo che si tura le orecchie, </p>
<p id="v5"><sup><small>5</small></sup>  che non ascolta la voce degl'incantatori, del mago esperto nell'affascinare. </p>
<p id="v6"><sup><small>6</small></sup>  O Dio, rompi loro i denti in bocca; o Eterno, fracassa i mascellari de' leoncelli! </p>
<p id="v7"><sup><small>7</small></sup>  Si struggano com'acqua che scorre via; quando tirano le loro frecce, sian come spuntate. </p>
<p id="v8"><sup><small>8</small></sup>  Siano essi come lumaca che si strugge mentre va: come l'aborto d'una donna, non veggano il sole. </p>
<p id="v9"><sup><small>9</small></sup>  Prima che le vostre pignatte sentano il fuoco del pruno, verde od acceso che sia il legno, lo porti via la bufera. </p>
<p id="v10"><sup><small>10</small></sup>  Il giusto si rallegrerà quando avrà visto la vendetta; si laverà i piedi nel sangue dell'empio; <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  e la gente dirà: Certo, vi è una ricompensa per il giusto; certo c'è un Dio che giudica sulla terra! </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 58:10 <i>Si vendica dei peccatori</i>: <a href="/it/The_Urantia_Book/142#p2_1">LU 142:2.1</a>. </li>
</ol>
</div>
