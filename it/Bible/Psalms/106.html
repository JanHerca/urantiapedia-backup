<!--
title: Salmi - Capitolo 106
description: 
published: true
date: 2023-11-8T21:45:55Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/105">
          <span class="mdi mdi-arrow-left-drop-circle"></span><span class="pl-2">Salmi - Capitolo 105</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/107">
          <span class="pr-2">Salmi - Capitolo 107</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Alleluia! Celebrate l'Eterno, perch'egli è buono, perché la sua benignità dura in perpetuo. </p>
<p id="v2"><sup><small>2</small></sup>  Chi può raccontare le gesta dell'Eterno, o pubblicar tutta la sua lode? </p>
<p id="v3"><sup><small>3</small></sup>  Beati coloro che osservano ciò ch'è prescritto, che fanno ciò ch'è giusto, in ogni tempo! </p>
<p id="v4"><sup><small>4</small></sup>  O Eterno, ricordati di me, con la benevolenza che usi verso il tuo popolo; visitami con la tua salvazione, </p>
<p id="v5"><sup><small>5</small></sup>  affinché io vegga il bene de' tuoi eletti, mi rallegri dell'allegrezza della tua nazione, e mi glorî con la tua eredità. </p>
<p id="v6"><sup><small>6</small></sup>  Noi e i nostri padri abbiamo peccato, abbiamo commesso l'iniquità, abbiamo agito empiamente. </p>
<p id="v7"><sup><small>7</small></sup>  I nostri padri non prestarono attenzione alle tue maraviglie in Egitto; non si ricordarono della moltitudine delle tue benignità, ma si ribellarono presso al mare, al Mar rosso. </p>
<p id="v8"><sup><small>8</small></sup>  Nondimeno egli li salvò per amor del suo nome, per far conoscere la sua potenza. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Sgridò il Mar rosso ed esso si seccò; li condusse attraverso gli abissi come attraverso un deserto. </p>
<p id="v10"><sup><small>10</small></sup>  E li salvò dalla mano di chi li odiava, e li redense dalla mano del nemico. </p>
<p id="v11"><sup><small>11</small></sup>  E le acque copersero i loro avversari; non ne scampò neppur uno. </p>
<p id="v12"><sup><small>12</small></sup>  Allora credettero alle sue parole, e cantarono la sua lode. </p>
<p id="v13"><sup><small>13</small></sup>  Ben presto dimenticarono le sue opere; non aspettaron fiduciosi l'esecuzione dei suoi disegni, </p>
<p id="v14"><sup><small>14</small></sup>  ma si accesero di cupidigia nel deserto, e tentarono Dio nella solitudine. </p>
<p id="v15"><sup><small>15</small></sup>  Ed egli dette loro quel che chiedevano, ma mandò la consunzione nelle loro persone. </p>
<p id="v16"><sup><small>16</small></sup>  Furon mossi d'invidia contro Mosè nel campo, e contro Aaronne, il santo dell'Eterno. </p>
<p id="v17"><sup><small>17</small></sup>  La terra s'aprì, inghiottì Datan e coperse il séguito d'Abiram. </p>
<p id="v18"><sup><small>18</small></sup>  Un fuoco s'accese nella loro assemblea, la fiamma consumò gli empi. </p>
<p id="v19"><sup><small>19</small></sup>  Fecero un vitello in Horeb, e adorarono un'immagine di getto; </p>
<p id="v20"><sup><small>20</small></sup>  così mutarono la loro gloria nella figura d'un bue che mangia l'erba. </p>
<p id="v21"><sup><small>21</small></sup>  Dimenticarono Dio, loro salvatore, che avea fatto cose grandi in Egitto, </p>
<p id="v22"><sup><small>22</small></sup>  cose maravigliose nel paese di Cham, cose tremende al Mar rosso. </p>
<p id="v23"><sup><small>23</small></sup>  Ond'egli parlò di sterminarli; ma Mosè, suo eletto, stette sulla breccia dinanzi a lui per stornar l'ira sua onde non li distruggesse. </p>
<p id="v24"><sup><small>24</small></sup>  Essi disdegnarono il paese delizioso, non credettero alla sua parola; </p>
<p id="v25"><sup><small>25</small></sup>  e mormorarono nelle loro tende, e non dettero ascolto alla voce dell'Eterno. </p>
<p id="v26"><sup><small>26</small></sup>  Ond'egli, alzando la mano, giurò loro che li farebbe cader nel deserto, </p>
<p id="v27"><sup><small>27</small></sup>  che farebbe perire la loro progenie fra le nazioni e li disperderebbe per tutti i paesi. </p>
<p id="v28"><sup><small>28</small></sup>  Si congiunsero anche con Baal-Peor e mangiarono dei sacrifizi dei morti. </p>
<p id="v29"><sup><small>29</small></sup>  Così irritarono Iddio colle loro azioni, e un flagello irruppe fra loro. </p>
<p id="v30"><sup><small>30</small></sup>  Ma Fineas si levò e fece giustizia, e il flagello fu arrestato. </p>
<p id="v31"><sup><small>31</small></sup>  E ciò gli fu imputato come giustizia per ogni età, in perpetuo. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Lo provocarono ad ira anche alle acque di Meriba, e venne del male a Mosè per cagion loro; </p>
<p id="v33"><sup><small>33</small></sup>  perché inasprirono il suo spirito ed egli parlò sconsigliatamente con le sue labbra. </p>
<p id="v34"><sup><small>34</small></sup>  Essi non distrussero i popoli, come l'Eterno avea loro comandato; </p>
<p id="v35"><sup><small>35</small></sup>  ma si mescolarono con le nazioni, e impararono le opere d'esse: </p>
<p id="v36"><sup><small>36</small></sup>  e servirono ai loro idoli, i quali divennero per essi un laccio; </p>
<p id="v37"><sup><small>37</small></sup>  e sacrificarono i loro figliuoli e le loro figliuole ai demoni, </p>
<p id="v38"><sup><small>38</small></sup>  e sparsero il sangue innocente, il sangue dei loro figliuoli e delle loro figliuole, che sacrificarono agl'idoli di Canaan; e il paese fu profanato dal sangue versato. </p>
<p id="v39"><sup><small>39</small></sup>  Essi si contaminarono con le loro opere, e si prostituirono coi loro atti. </p>
<p id="v40"><sup><small>40</small></sup>  Onde l'ira dell'Eterno si accese contro il suo popolo, ed egli ebbe in abominio la sua eredità. </p>
<p id="v41"><sup><small>41</small></sup>  E li dette nelle mani delle nazioni, e quelli che li odiavano li signoreggiarono. </p>
<p id="v42"><sup><small>42</small></sup>  E i loro nemici li oppressero, e furono umiliati sotto la loro mano. </p>
<p id="v43"><sup><small>43</small></sup>  Molte volte li liberò, ma essi si ribellavano, seguendo i loro propri voleri, e si rovinavano per la loro iniquità. </p>
<p id="v44"><sup><small>44</small></sup>  Tuttavia, volse a loro lo sguardo quando furono in distretta, quando udì il loro grido; </p>
<p id="v45"><sup><small>45</small></sup>  e si ricordò per loro del suo patto, e si pentì secondo la moltitudine delle sue benignità. <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  Fece loro anche trovar compassione presso tutti quelli che li avevano menati in cattività. </p>
<p id="v47"><sup><small>47</small></sup>  Salvaci, o Eterno, Iddio nostro e raccoglici di fra le nazioni, affinché celebriamo il tuo santo nome, e mettiamo la nostra gloria nel lodarti. </p>
<p id="v48"><sup><small>48</small></sup>  BENEDETTO SIA L'ETERNO, L'IDDIO D'ISRAELE, D'ETERNITÀ IN ETERNITÀ! E TUTTO IL POPOLO DICA: AMEN! ALLELUIA. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/105">
          <span class="mdi mdi-arrow-left-drop-circle"></span><span class="pl-2">Salmi - Capitolo 105</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/107">
          <span class="pr-2">Salmi - Capitolo 107</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 106:8 <i>Il Potere</i>: <a href="/it/The_Urantia_Book/131#p10_6">LU 131:10.6</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>. </li>
  <li id="fn2"><a href="#cite2">↑</a> 106:31 <i>Contato per la giustizia</i>: <a href="/it/The_Urantia_Book/93#p4_5">LU 93:4.5</a>. </li>
  <li id="fn3"><a href="#cite3">↑</a> 106:45 <i>Dio si dice pentito</i>: <a href="/it/The_Urantia_Book/2#p2_2">LU 2:2.2</a>.  <i>Dio si dice pentito</i>: <a href="/it/The_Urantia_Book/4#p3_4">LU 4:3.4</a>. </li>
</ol>
</div>
