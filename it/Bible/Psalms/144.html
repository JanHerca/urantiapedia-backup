<!--
title: Salmi - Capitolo 144
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/143">Salmi - Capitolo 143</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/145">Salmi - Capitolo 145</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salmo di Davide. Benedetto sia l'Eterno, la mia ròcca, che ammaestra le mie mani alla pugna e le mie dita alla battaglia; </p>
<p id="v2"><sup><small>2</small></sup>  ch'è il mio benefattore e la mia fortezza, il mio alto ricetto e il mio liberatore, il mio scudo, colui nel quale mi rifugio, che mi rende soggetto il mio popolo. </p>
<p id="v3"><sup><small>3</small></sup>  O Eterno, che cos'è l'uomo, che tu ne prenda conoscenza? o il figliuol dell'uomo che tu ne tenga conto? </p>
<p id="v4"><sup><small>4</small></sup>  L'uomo è simile a un soffio, i suoi giorni son come l'ombra che passa. </p>
<p id="v5"><sup><small>5</small></sup>  O Eterno, abbassa i tuoi cieli e scendi; tocca i monti e fa' che fumino. </p>
<p id="v6"><sup><small>6</small></sup>  Fa' guizzare il lampo e disperdi i miei nemici. Lancia le tue saette, e mettili in rotta. </p>
<p id="v7"><sup><small>7</small></sup>  Stendi le tue mani dall'alto, salvami e liberami dalle grandi acque, dalla mano degli stranieri, </p>
<p id="v8"><sup><small>8</small></sup>  la cui bocca parla menzogna, e la cui destra è destra di frode. </p>
<p id="v9"><sup><small>9</small></sup>  O Dio, a te canterò un nuovo cantico; sul saltèro a dieci corde a te salmeggerò, </p>
<p id="v10"><sup><small>10</small></sup>  che dai la vittoria ai re, che liberi Davide tuo servitore dalla spada micidiale. </p>
<p id="v11"><sup><small>11</small></sup>  Salvami e liberami dalla mano degli stranieri, la cui bocca parla menzogna, e la cui destra è destra di frode. </p>
<p id="v12"><sup><small>12</small></sup>  I nostri figliuoli, nella loro giovinezza, sian come piante novelle che crescono e le nostre figliuole come colonne scolpite nella struttura d'un palazzo. </p>
<p id="v13"><sup><small>13</small></sup>  I nostri granai siano pieni e forniscano ogni specie di beni. Le nostre gregge moltiplichino a migliaia e a diecine di migliaia nelle nostre campagne. </p>
<p id="v14"><sup><small>14</small></sup>  Le nostre giovenche siano feconde; e non vi sia né breccia, né fuga, né grido nelle nostre piazze. </p>
<p id="v15"><sup><small>15</small></sup>  Beato il popolo che è in tale stato, beato il popolo il cui Dio è l'Eterno. </p>
