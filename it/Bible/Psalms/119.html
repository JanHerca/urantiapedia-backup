<!--
title: Salmi - Capitolo 119
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/118">Salmi - Capitolo 118</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/120">Salmi - Capitolo 120</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Beati quelli che sono integri nelle loro vie, che camminano secondo la legge dell'Eterno. </p>
<p id="v2"><sup><small>2</small></sup>  Beati quelli che osservano le sue testimonianze, che lo cercano con tutto il cuore, </p>
<p id="v3"><sup><small>3</small></sup>  ed anche non operano iniquità, ma camminano nelle sue vie. </p>
<p id="v4"><sup><small>4</small></sup>  Tu hai ordinato i tuoi precetti perché siano osservati con cura. </p>
<p id="v5"><sup><small>5</small></sup>  Oh siano le mie vie dirette all'osservanza dei tuoi statuti! </p>
<p id="v6"><sup><small>6</small></sup>  Allora non sarò svergognato quando considererò tutti i tuoi comandamenti. </p>
<p id="v7"><sup><small>7</small></sup>  Io ti celebrerò con dirittura di cuore, quando avrò imparato i tuoi giusti decreti. </p>
<p id="v8"><sup><small>8</small></sup>  Io osserverò i tuoi statuti, non abbandonarmi del tutto. </p>
<p id="v9"><sup><small>9</small></sup>  Come renderà il giovane la sua via pura? Col badare ad essa secondo la tua parola. </p>
<p id="v10"><sup><small>10</small></sup>  Io ti ho cercato con tutto il mio cuore; non lasciarmi deviare dai tuoi comandamenti. </p>
<p id="v11"><sup><small>11</small></sup>  Io ho riposto la tua parola nel mio cuore per non peccare contro di te. </p>
<p id="v12"><sup><small>12</small></sup>  Tu sei benedetto, o Eterno; insegnami i tuoi statuti. </p>
<p id="v13"><sup><small>13</small></sup>  Ho raccontato con le mie labbra tutti i giudizi della tua bocca. </p>
<p id="v14"><sup><small>14</small></sup>  Io gioisco nella via delle tue testimonianze, come se possedessi tutte le ricchezze. </p>
<p id="v15"><sup><small>15</small></sup>  Io mediterò sui tuoi precetti e considererò i tuoi sentieri. </p>
<p id="v16"><sup><small>16</small></sup>  Io mi diletterò nei tuoi statuti, non dimenticherò la tua parola. </p>
<p id="v17"><sup><small>17</small></sup>  Fa' del bene al tuo servitore perché io viva ed osservi la tua parola. </p>
<p id="v18"><sup><small>18</small></sup>  Apri gli occhi miei ond'io contempli le maraviglie della tua legge. </p>
<p id="v19"><sup><small>19</small></sup>  Io sono un forestiero sulla terra; non mi nascondere i tuoi comandamenti. </p>
<p id="v20"><sup><small>20</small></sup>  L'anima mia si strugge dalla brama che ha dei tuoi giudizi in ogni tempo. </p>
<p id="v21"><sup><small>21</small></sup>  Tu sgridi i superbi, i maledetti, che deviano dai tuoi comandamenti. </p>
<p id="v22"><sup><small>22</small></sup>  Togli di sopra a me il vituperio e lo sprezzo, perché io ho osservato le tue testimonianze. </p>
<p id="v23"><sup><small>23</small></sup>  Anche quando i principi siedono e parlano contro di me, il tuo servitore medita i tuoi statuti. </p>
<p id="v24"><sup><small>24</small></sup>  Sì, le tue testimonianze sono il mio diletto e i miei consiglieri. </p>
<p id="v25"><sup><small>25</small></sup>  L'anima mia è attaccata alla polvere; vivificami secondo la tua parola. </p>
<p id="v26"><sup><small>26</small></sup>  Io ti ho narrato le mie vie e tu m'hai risposto; insegnami i tuoi statuti. </p>
<p id="v27"><sup><small>27</small></sup>  Fammi intendere la via dei tuoi precetti, ed io mediterò le tue maraviglie. </p>
<p id="v28"><sup><small>28</small></sup>  L'anima mia, dal dolore, si strugge in lacrime; rialzami secondo la tua parola. </p>
<p id="v29"><sup><small>29</small></sup>  Tieni lontana da me la via della menzogna, e, nella tua grazia, fammi intender la tua legge. </p>
<p id="v30"><sup><small>30</small></sup>  Io ho scelto la via della fedeltà, mi son posto i tuoi giudizi dinanzi agli occhi. </p>
<p id="v31"><sup><small>31</small></sup>  Io mi tengo attaccato alle tue testimonianze; o Eterno, non lasciare che io sia confuso. </p>
<p id="v32"><sup><small>32</small></sup>  Io correrò per la via dei tuoi comandamenti, quando m'avrai allargato il cuore. </p>
<p id="v33"><sup><small>33</small></sup>  Insegnami, o Eterno, la via dei tuoi statuti ed io la seguirò sino alla fine. </p>
<p id="v34"><sup><small>34</small></sup>  Dammi intelletto e osserverò la tua legge; la praticherò con tutto il cuore. </p>
<p id="v35"><sup><small>35</small></sup>  Conducimi per il sentiero dei tuoi comandamenti, poiché io mi diletto in esso. </p>
<p id="v36"><sup><small>36</small></sup>  Inclina il mio cuore alle tue testimonianze e non alla cupidigia. </p>
<p id="v37"><sup><small>37</small></sup>  Distogli gli occhi miei dal contemplare la vanità, e vivificami nelle tue vie. </p>
<p id="v38"><sup><small>38</small></sup>  Mantieni al tuo servitore la tua parola, che inculca il tuo timore. </p>
<p id="v39"><sup><small>39</small></sup>  Rimuovi da me il vituperio ch'io temo, perché i tuoi giudizi son buoni. </p>
<p id="v40"><sup><small>40</small></sup>  Ecco, io bramo i tuoi precetti, vivificami nella tua giustizia. </p>
<p id="v41"><sup><small>41</small></sup>  Vengano su me le tue benignità, o Eterno, e la tua salvezza, secondo la tua parola. </p>
<p id="v42"><sup><small>42</small></sup>  E avrò di che rispondere a chi mi fa vituperio, perché confido nella tua parola. </p>
<p id="v43"><sup><small>43</small></sup>  Non mi toglier del tutto dalla bocca la parola della verità, perché spero nei tuoi giudizi. </p>
<p id="v44"><sup><small>44</small></sup>  Ed io osserverò la tua legge del continuo, in sempiterno. </p>
<p id="v45"><sup><small>45</small></sup>  E camminerò con libertà, perché ho cercato i tuoi precetti. </p>
<p id="v46"><sup><small>46</small></sup>  Parlerò delle tue testimonianze davanti ai re e non sarò svergognato. </p>
<p id="v47"><sup><small>47</small></sup>  E mi diletterò nei tuoi comandamenti, i quali io amo. </p>
<p id="v48"><sup><small>48</small></sup>  Alzerò le mie mani verso i tuoi comandamenti che amo, e mediterò i tuoi statuti. </p>
<p id="v49"><sup><small>49</small></sup>  Ricordati della parola detta al tuo servitore; su di essa m'hai fatto sperare. </p>
<p id="v50"><sup><small>50</small></sup>  Questo è il mio conforto nella mia afflizione; che la tua parola mi vivifica. </p>
<p id="v51"><sup><small>51</small></sup>  I superbi mi cuopron di scherno, ma io non devio dalla tua legge. </p>
<p id="v52"><sup><small>52</small></sup>  Io mi ricordo de' tuoi giudizi antichi, o Eterno, e mi consolo. </p>
<p id="v53"><sup><small>53</small></sup>  Un'ira ardente mi prende a motivo degli empi, che abbandonano la tua legge. </p>
<p id="v54"><sup><small>54</small></sup>  I tuoi statuti sono i miei cantici, nella casa del mio pellegrinaggio. </p>
<p id="v55"><sup><small>55</small></sup>  Io mi ricordo la notte del tuo nome, o Eterno, e osservo la tua legge. </p>
<p id="v56"><sup><small>56</small></sup>  Questo bene mi è toccato, di osservare i tuoi precetti. </p>
<p id="v57"><sup><small>57</small></sup>  L'Eterno è la mia parte; ho promesso d'osservare le tue parole. </p>
<p id="v58"><sup><small>58</small></sup>  Io ho cercato il tuo favore con tutto il cuore: abbi pietà di me, secondo la tua parola. </p>
<p id="v59"><sup><small>59</small></sup>  Io ho riflettuto alle mie vie e ho rivolto i miei passi verso le tue testimonianze. </p>
<p id="v60"><sup><small>60</small></sup>  Mi sono affrettato, e non ho indugiato ad osservare i tuoi comandamenti. </p>
<p id="v61"><sup><small>61</small></sup>  I lacci degli empi m'hanno avviluppato, ma io non ho dimenticato la tua legge. </p>
<p id="v62"><sup><small>62</small></sup>  A mezzanotte io mi levo per celebrarti a motivo dei tuoi giusti giudizi. </p>
<p id="v63"><sup><small>63</small></sup>  Io sono il compagno di tutti quelli che ti temono e di quelli che osservano i tuoi precetti. </p>
<p id="v64"><sup><small>64</small></sup>  O Eterno, la terra è piena della tua benignità; insegnami i tuoi statuti. </p>
<p id="v65"><sup><small>65</small></sup>  Tu hai fatto del bene al tuo servitore, o Eterno, secondo la tua parola. </p>
<p id="v66"><sup><small>66</small></sup>  Dammi buon senno e intelligenza, perché ho creduto nei tuoi comandamenti. </p>
<p id="v67"><sup><small>67</small></sup>  Prima che io fossi afflitto, andavo errando; ma ora osservo la tua parola. <sup id="cite4"><a href="#fn4">[4]</a></sup></p>
<p id="v68"><sup><small>68</small></sup>  Tu sei buono e fai del bene; insegnami i tuoi statuti. </p>
<p id="v69"><sup><small>69</small></sup>  I superbi hanno ordito menzogne contro a me, ma io osservo i tuoi precetti con tutto il cuore. </p>
<p id="v70"><sup><small>70</small></sup>  Il loro cuore è denso come grasso, ma io mi diletto nella tua legge. </p>
<p id="v71"><sup><small>71</small></sup>  È stato un bene per me l'essere afflitto, ond'io imparassi i tuoi statuti. <sup id="cite5"><a href="#fn5">[5]</a></sup></p>
<p id="v72"><sup><small>72</small></sup>  La legge della tua bocca mi val meglio di migliaia di monete d'oro e d'argento. </p>
<p id="v73"><sup><small>73</small></sup>  Le tue mani m'hanno fatto e formato; dammi intelletto e imparerò i tuoi comandamenti. </p>
<p id="v74"><sup><small>74</small></sup>  Quelli che ti temono mi vedranno e si rallegreranno, perché ho sperato nella tua parola. </p>
<p id="v75"><sup><small>75</small></sup>  Io so, o Eterno, che i tuoi giudizi son giusti, e che nella tua fedeltà m'hai afflitto. </p>
<p id="v76"><sup><small>76</small></sup>  Deh, sia la tua benignità il mio conforto, secondo la tua parola detta al tuo servitore. </p>
<p id="v77"><sup><small>77</small></sup>  Vengan su me le tue compassioni, ond'io viva; perché la tua legge è il mio diletto. </p>
<p id="v78"><sup><small>78</small></sup>  Sian confusi i superbi, perché, mentendo, pervertono la mia causa; ma io medito i tuoi precetti. </p>
<p id="v79"><sup><small>79</small></sup>  Rivolgansi a me quelli che ti temono e quelli che conoscono le tue testimonianze. </p>
<p id="v80"><sup><small>80</small></sup>  Sia il mio cuore integro nei tuoi statuti ond'io non sia confuso. </p>
<p id="v81"><sup><small>81</small></sup>  L'anima mia vien meno bramando la tua salvezza; io spero nella tua parola. </p>
<p id="v82"><sup><small>82</small></sup>  Gli occhi miei vengon meno bramando la tua parola, mentre dico: Quando mi consolerai? </p>
<p id="v83"><sup><small>83</small></sup>  Poiché io son divenuto come un otre al fumo; ma non dimentico i tuoi statuti. </p>
<p id="v84"><sup><small>84</small></sup>  Quanti sono i giorni del tuo servitore? Quando farai giustizia di quelli che mi perseguitano? </p>
<p id="v85"><sup><small>85</small></sup>  I superbi mi hanno scavato delle fosse; essi, che non agiscono secondo la tua legge. </p>
<p id="v86"><sup><small>86</small></sup>  Tutti i tuoi comandamenti sono fedeltà; costoro mi perseguitano a torto; soccorrimi! </p>
<p id="v87"><sup><small>87</small></sup>  Mi hanno fatto quasi sparire dalla terra; ma io non ho abbandonato i tuoi precetti. </p>
<p id="v88"><sup><small>88</small></sup>  Vivificami secondo la tua benignità, ed io osserverò la testimonianza della tua bocca. </p>
<p id="v89"><sup><small>89</small></sup>  In perpetuo, o Eterno, la tua parola è stabile nei cieli. <sup id="cite6"><a href="#fn6">[6]</a></sup></p>
<p id="v90"><sup><small>90</small></sup>  La tua fedeltà dura d'età in età; tu hai fondato la terra ed essa sussiste. </p>
<p id="v91"><sup><small>91</small></sup>  Tutto sussiste anche oggi secondo i tuoi ordini, perché ogni cosa è al tuo servigio. </p>
<p id="v92"><sup><small>92</small></sup>  Se la tua legge non fosse stata il mio diletto, sarei già perito nella mia afflizione. </p>
<p id="v93"><sup><small>93</small></sup>  Io non dimenticherò mai i tuoi precetti, perché per essi tu mi hai vivificato. <sup id="cite7"><a href="#fn7">[7]</a></sup></p>
<p id="v94"><sup><small>94</small></sup>  Io son tuo, salvami, perché ho cercato i tuoi precetti. </p>
<p id="v95"><sup><small>95</small></sup>  Gli empi m'hanno aspettato per farmi perire, ma io considero le tue testimonianze. </p>
<p id="v96"><sup><small>96</small></sup>  Io ho veduto che ogni cosa perfetta ha un limite, ma il tuo comandamento ha una estensione infinita. </p>
<p id="v97"><sup><small>97</small></sup>  Oh, quanto amo la tua legge! è la mia meditazione di tutto il giorno. </p>
<p id="v98"><sup><small>98</small></sup>  I tuoi comandamenti mi rendon più savio dei miei nemici; perché sono sempre meco. </p>
<p id="v99"><sup><small>99</small></sup>  Io ho più intelletto di tutti i miei maestri, perché le tue testimonianze son la mia meditazione. </p>
<p id="v100"><sup><small>100</small></sup>  Io ho più intelligenza de' vecchi, perché ho osservato i tuoi precetti. </p>
<p id="v101"><sup><small>101</small></sup>  Io ho trattenuto i miei piedi da ogni sentiero malvagio, per osservare la tua parola. </p>
<p id="v102"><sup><small>102</small></sup>  Io non mi sono distolto dai tuoi giudizi, perché tu m'hai ammaestrato. </p>
<p id="v103"><sup><small>103</small></sup>  Oh come son dolci le tue parole al mio palato! Son più dolci del miele alla mia bocca. <sup id="cite1"><a href="#fn1">[1]</a></sup></p>
<p id="v104"><sup><small>104</small></sup>  Mediante i tuoi precetti io divento intelligente; perciò odio ogni sentiero di falsità. </p>
<p id="v105"><sup><small>105</small></sup>  La tua parola è una lampada al mio piè ed una luce sul mio sentiero. </p>
<p id="v106"><sup><small>106</small></sup>  Io ho giurato, e lo manterrò, d'osservare i tuoi giusti giudizi. </p>
<p id="v107"><sup><small>107</small></sup>  Io sono sommamente afflitto; o Eterno, vivificami secondo la tua parola. </p>
<p id="v108"><sup><small>108</small></sup>  Deh, o Eterno, gradisci le offerte volontarie della mia bocca, e insegnami i tuoi giudizi. </p>
<p id="v109"><sup><small>109</small></sup>  La vita mia è del continuo in pericolo ma io non dimentico la tua legge. </p>
<p id="v110"><sup><small>110</small></sup>  Gli empi mi hanno teso dei lacci, ma io non mi sono sviato dai tuoi precetti. </p>
<p id="v111"><sup><small>111</small></sup>  Le tue testimonianze son la mia eredità in perpetuo, perché son la letizia del mio cuore. </p>
<p id="v112"><sup><small>112</small></sup>  Io ho inclinato il mio cuore a praticare i tuoi statuti, in perpetuo, sino alla fine. </p>
<p id="v113"><sup><small>113</small></sup>  Io odio gli uomini dal cuor doppio, ma amo la tua legge. </p>
<p id="v114"><sup><small>114</small></sup>  Tu sei il mio rifugio ed il mio scudo; io spero nella tua parola. </p>
<p id="v115"><sup><small>115</small></sup>  Dipartitevi da me, o malvagi, ed io osserverò i comandamenti del mio Dio. </p>
<p id="v116"><sup><small>116</small></sup>  Sostienimi secondo la tua parola, ond'io viva, e non rendermi confuso nella mia speranza. </p>
<p id="v117"><sup><small>117</small></sup>  Sii il mio sostegno, e sarò salvo, e terrò del continuo i tuoi statuti dinanzi agli occhi. </p>
<p id="v118"><sup><small>118</small></sup>  Tu disprezzi tutti quelli che deviano dai tuoi statuti, perché la loro frode è falsità. </p>
<p id="v119"><sup><small>119</small></sup>  Tu togli via come schiuma tutti gli empi dalla terra; perciò amo le tue testimonianze. </p>
<p id="v120"><sup><small>120</small></sup>  La mia carne rabbrividisce per lo spavento di te, e io temo i tuoi giudizi. </p>
<p id="v121"><sup><small>121</small></sup>  Io ho fatto ciò che è diritto e giusto; non abbandonarmi ai miei oppressori. </p>
<p id="v122"><sup><small>122</small></sup>  Da' sicurtà per il bene del tuo servitore, e non lasciare che i superbi m'opprimano. </p>
<p id="v123"><sup><small>123</small></sup>  Gli occhi miei vengon meno, bramando la tua salvezza e la parola della tua giustizia. </p>
<p id="v124"><sup><small>124</small></sup>  Opera verso il tuo servitore secondo la tua benignità, e insegnami i tuoi statuti. </p>
<p id="v125"><sup><small>125</small></sup>  Io sono tuo servitore; dammi intelletto, perché possa conoscere le tue testimonianze. </p>
<p id="v126"><sup><small>126</small></sup>  È tempo che l'Eterno operi; essi hanno annullato la tua legge. </p>
<p id="v127"><sup><small>127</small></sup>  Perciò io amo i tuoi comandamenti più dell'oro, più dell'oro finissimo. </p>
<p id="v128"><sup><small>128</small></sup>  Perciò ritengo diritti tutti i tuoi precetti, e odio ogni sentiero di menzogna. </p>
<p id="v129"><sup><small>129</small></sup>  Le tue testimonianze sono maravigliose; perciò l'anima mia le osserva. </p>
<p id="v130"><sup><small>130</small></sup>  La dichiarazione delle tue parole illumina; dà intelletto ai semplici. </p>
<p id="v131"><sup><small>131</small></sup>  Io ho aperto la bocca e ho sospirato perché ho bramato i tuoi comandamenti. </p>
<p id="v132"><sup><small>132</small></sup>  Volgiti a me ed abbi pietà di me, com'è giusto che tu faccia a chi ama il tuo nome. </p>
<p id="v133"><sup><small>133</small></sup>  Rafferma i miei passi nella tua parola, e non lasciare che alcuna iniquità mi domini. </p>
<p id="v134"><sup><small>134</small></sup>  Liberami dall'oppressione degli uomini, ed io osserverò i tuoi precetti. </p>
<p id="v135"><sup><small>135</small></sup>  Fa' risplendere il tuo volto sul tuo servitore, e insegnami i tuoi statuti. </p>
<p id="v136"><sup><small>136</small></sup>  Rivi di lacrime mi scendon giù dagli occhi, perché la tua legge non è osservata. </p>
<p id="v137"><sup><small>137</small></sup>  Tu sei giusto, o Eterno, e diritti sono i tuoi giudizi. </p>
<p id="v138"><sup><small>138</small></sup>  Tu hai prescritto le tue testimonianze con giustizia e con grande fedeltà. </p>
<p id="v139"><sup><small>139</small></sup>  Il mio zelo mi consuma perché i miei nemici han dimenticato le tue parole. </p>
<p id="v140"><sup><small>140</small></sup>  La tua parola è pura d'ogni scoria; perciò il tuo servitore l'ama. </p>
<p id="v141"><sup><small>141</small></sup>  Io son piccolo e sprezzato, ma non dimentico i tuoi precetti. </p>
<p id="v142"><sup><small>142</small></sup>  La tua giustizia è una giustizia eterna, e la tua legge è verità. </p>
<p id="v143"><sup><small>143</small></sup>  Distretta e tribolazione m'hanno còlto, ma i tuoi comandamenti sono il mio diletto. </p>
<p id="v144"><sup><small>144</small></sup>  Le tue testimonianze sono giuste in eterno; dammi intelletto ed io vivrò. </p>
<p id="v145"><sup><small>145</small></sup>  Io grido con tutto il cuore; rispondimi, o Eterno! Io osserverò i tuoi statuti. </p>
<p id="v146"><sup><small>146</small></sup>  Io t'invoco; salvami, e osserverò le tue testimonianze. </p>
<p id="v147"><sup><small>147</small></sup>  Io prevengo l'alba e grido; io spero nella tua parola. </p>
<p id="v148"><sup><small>148</small></sup>  Gli occhi miei prevengono le vigilie della notte, per meditare la tua parola. </p>
<p id="v149"><sup><small>149</small></sup>  Ascolta la mia voce secondo la tua benignità; o Eterno, vivificami secondo la tua giustizia. </p>
<p id="v150"><sup><small>150</small></sup>  Si accostano a me quelli che van dietro alla scelleratezza; essi son lontani dalla tua legge. </p>
<p id="v151"><sup><small>151</small></sup>  Tu sei vicino, o Eterno, e tutti i tuoi comandamenti son verità. </p>
<p id="v152"><sup><small>152</small></sup>  Da lungo tempo so dalle tue testimonianze che tu le hai stabilite in eterno. </p>
<p id="v153"><sup><small>153</small></sup>  Considera la mia afflizione, e liberami; perché non ho dimenticato la tua legge. </p>
<p id="v154"><sup><small>154</small></sup>  Difendi tu la mia causa e riscattami; vivificami secondo la tua parola. </p>
<p id="v155"><sup><small>155</small></sup>  La salvezza è lungi dagli empi, perché non cercano i tuoi statuti. </p>
<p id="v156"><sup><small>156</small></sup>  Le tue compassioni son grandi, o Eterno; vivificami secondo i tuoi giudizi. </p>
<p id="v157"><sup><small>157</small></sup>  I miei persecutori e i miei avversari son molti, ma io non devio dalle tue testimonianze. </p>
<p id="v158"><sup><small>158</small></sup>  Io ho veduto gli sleali e ne ho provato orrore; perché non osservano la tua parola. </p>
<p id="v159"><sup><small>159</small></sup>  Vedi come amo i tuoi precetti! O Eterno, vivificami secondo la tua benignità. </p>
<p id="v160"><sup><small>160</small></sup>  La somma della tua parola è verità; e tutti i giudizi della tua giustizia durano in eterno. </p>
<p id="v161"><sup><small>161</small></sup>  I principi m'hanno perseguitato senza ragione, ma il mio cuore ha timore delle tue parole. </p>
<p id="v162"><sup><small>162</small></sup>  Io mi rallegro della tua parola, come uno che trova grandi spoglie. </p>
<p id="v163"><sup><small>163</small></sup>  Io odio e abomino la menzogna, ma amo la tua legge. </p>
<p id="v164"><sup><small>164</small></sup>  Io ti lodo sette volte al giorno per i giudizi della tua giustizia. </p>
<p id="v165"><sup><small>165</small></sup>  Gran pace hanno quelli che amano la tua legge, e non c'è nulla che possa farli cadere. <sup id="cite2"><a href="#fn2">[2]</a></sup></p>
<p id="v166"><sup><small>166</small></sup>  Io ho sperato nella tua salvezza, o Eterno, e ho messo in pratica i tuoi comandamenti. </p>
<p id="v167"><sup><small>167</small></sup>  L'anima mia ha osservato le tue testimonianze, ed io le amo grandemente. </p>
<p id="v168"><sup><small>168</small></sup>  Io ho osservato i tuoi precetti e le tue testimonianze, perché tutte le mie vie ti stanno dinanzi. </p>
<p id="v169"><sup><small>169</small></sup>  Giunga il mio grido dinanzi a te, o Eterno; dammi intelletto secondo la tua parola. </p>
<p id="v170"><sup><small>170</small></sup>  Giunga la mia supplicazione in tua presenza; liberami secondo la tua parola. </p>
<p id="v171"><sup><small>171</small></sup>  Le mie labbra esprimeranno la tua lode, perché tu m'insegni i tuoi statuti. </p>
<p id="v172"><sup><small>172</small></sup>  La mia lingua celebrerà la tua parola, perché tutti i tuoi comandamenti sono giustizia. <sup id="cite3"><a href="#fn3">[3]</a></sup></p>
<p id="v173"><sup><small>173</small></sup>  La tua mano mi aiuti, perché ho scelto i tuoi precetti. </p>
<p id="v174"><sup><small>174</small></sup>  Io bramo la tua salvezza, o Eterno, e la tua legge è il mio diletto. </p>
<p id="v175"><sup><small>175</small></sup>  L'anima mia viva, ed essa ti loderà; e mi soccorrano i tuoi giudizi. </p>
<p id="v176"><sup><small>176</small></sup>  Io vo errando come pecora smarrita; cerca il tuo servitore, perché io non dimentico i tuoi comandamenti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/118">Salmi - Capitolo 118</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/120">Salmi - Capitolo 120</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 119:103 <i>Sapore spirituale</i>: <a href="/it/The_Urantia_Book/2#p7_6">LU 2:7.6</a>. </li>
  <li id="fn2"><a href="#cite2">↑</a> 119:165 <i>Grande pace per gli amanti della legge</i>: <a href="/it/The_Urantia_Book/131#p2_12">LU 131:2.12</a>.  <i>Pace duratura</i>: <a href="/it/The_Urantia_Book/5#p4_2">LU 5:4.2</a>. </li>
  <li id="fn3"><a href="#cite3">↑</a> 119:172 <i># 2 Le leggi di Dio sono giuste</i>: <a href="/it/The_Urantia_Book/4#p1_3">LU 4:1.3</a>. </li>
  <li id="fn4"><a href="#cite4">↑</a> 119:67 <i>Parte 1: Prima afflitto, smarrito</i>: <a href="/it/The_Urantia_Book/148#p5_5">LU 148:5.5</a>. </li>
  <li id="fn5"><a href="#cite5">↑</a> 119:71 <i>Parte 2: Afflizione buona per me</i>: <a href="/it/The_Urantia_Book/148#p5_5">LU 148:5.5</a>. </li>
  <li id="fn6"><a href="#cite6">↑</a> 119:89-90 <i>Parola stabilita in cielo</i>: <a href="/it/The_Urantia_Book/4#p1_3">LU 4:1.3</a>. </li>
  <li id="fn7"><a href="#cite7">↑</a> 119:93 <i>Scintilla vitale: mistero della vita</i>: <a href="/it/The_Urantia_Book/36#p3_4">LU 36:3.4</a>. </li>
</ol>
</div>
