<!--
title: Salmi - Capitolo 69
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/68">Salmi - Capitolo 68</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/70">Salmi - Capitolo 70</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Al Capo de' musici. Sopra 'i gigli'. Di Davide. Salvami, o Dio, poiché le acque mi son giunte fino all'anima. </p>
<p id="v2"><sup><small>2</small></sup>  Io sono affondato in un profondo pantano, ove non v'è da fermare il piede; son giunto in acque profonde e la corrente mi sommerge. </p>
<p id="v3"><sup><small>3</small></sup>  Sono stanco di gridare, la mia gola è riarsa; gli occhi mi vengon meno, mentre aspetto il mio Dio. </p>
<p id="v4"><sup><small>4</small></sup>  Quelli che m'odiano senza cagione sono più numerosi de' capelli del mio capo; sono potenti quelli che mi vorrebbero distrutto e che a torto mi sono nemici; perfino quello che non avevo preso, l'ho dovuto restituire. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  O Dio, tu conosci la mia follia, e le mie colpe non ti sono occulte. </p>
<p id="v6"><sup><small>6</small></sup>  Non sian confusi, per cagion mia, quelli che sperano in te, o Signore, Eterno degli eserciti! Non siano svergognati per cagion mia, quelli che ti cercano, o Dio d'Israele! </p>
<p id="v7"><sup><small>7</small></sup>  Perché per amor tuo io porto il vituperio, e la vergogna mi copre la faccia. </p>
<p id="v8"><sup><small>8</small></sup>  Io son divenuto un estraneo ai miei fratelli, e un forestiero, ai figliuoli di mia madre. </p>
<p id="v9"><sup><small>9</small></sup>  Poiché lo zelo della tua casa mi ha roso, e i vituperî di quelli che ti vituperano son caduti su me. </p>
<p id="v10"><sup><small>10</small></sup>  Io ho pianto, ho afflitto l'anima mia col digiuno, ma questo è divenuto un motivo d'obbrobrio. </p>
<p id="v11"><sup><small>11</small></sup>  Ho fatto d'un cilicio il mio vestito, ma son diventato il loro ludibrio. </p>
<p id="v12"><sup><small>12</small></sup>  Quelli che seggono alla porta discorron di me e sono oggetto di canzone ai bevitori di cervogia. </p>
<p id="v13"><sup><small>13</small></sup>  Ma, quanto a me, la mia preghiera sale a te, o Eterno, nel tempo accettevole; o Dio, nella grandezza della tua misericordia, rispondimi, secondo la verità della tua salvezza. </p>
<p id="v14"><sup><small>14</small></sup>  Tirami fuor del pantano, e ch'io non affondi! Fa' ch'io sia liberato da quelli che m'odiano, e dalle acque profonde. </p>
<p id="v15"><sup><small>15</small></sup>  Non mi sommerga la corrente delle acque, non m'inghiottisca il gorgo, e non chiuda il pozzo la sua bocca su di me! </p>
<p id="v16"><sup><small>16</small></sup>  Rispondimi, o Eterno, perché la tua grazia è piena di bontà; secondo la grandezza delle tue compassioni vòlgiti a me. </p>
<p id="v17"><sup><small>17</small></sup>  E non nascondere il tuo volto dal tuo servo, perché sono in distretta; affrettati a rispondermi. </p>
<p id="v18"><sup><small>18</small></sup>  Accostati all'anima mia, e redimila; riscattami per cagion de' miei nemici. </p>
<p id="v19"><sup><small>19</small></sup>  Tu conosci il mio vituperio, la mia onta e la mia ignominia; i miei nemici son tutti davanti a te. </p>
<p id="v20"><sup><small>20</small></sup>  Il vituperio m'ha spezzato il cuore e son tutto dolente; ho aspettato chi si condolesse meco, non v'è stato alcuno; ho aspettato dei consolatori, ma non ne ho trovati. </p>
<p id="v21"><sup><small>21</small></sup>  Anzi mi han dato del fiele per cibo, e, nella mia sete, m'han dato a ber dell'aceto. </p>
<p id="v22"><sup><small>22</small></sup>  Sia la mensa, che sta loro dinanzi, un laccio per essi; e, quando si credon sicuri, sia per loro un tranello! </p>
<p id="v23"><sup><small>23</small></sup>  gli occhi loro si oscurino, sì che non veggan più, e fa' loro del continuo vacillare i lombi. </p>
<p id="v24"><sup><small>24</small></sup>  Spandi l'ira tua su loro, e l'ardore del tuo corruccio li colga. </p>
<p id="v25"><sup><small>25</small></sup>  La loro dimora sia desolata, nessuno abiti nelle loro tende. </p>
<p id="v26"><sup><small>26</small></sup>  Poiché perseguitano colui che tu hai percosso, e si raccontano i dolori di quelli che tu hai feriti. </p>
<p id="v27"><sup><small>27</small></sup>  Aggiungi iniquità alla loro iniquità, e non abbian parte alcuna nella tua giustizia. </p>
<p id="v28"><sup><small>28</small></sup>  Sian cancellati dal libro della vita, e non siano iscritti con i giusti. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Quanto a me, io son misero e addolorato; la tua salvezza, o Dio, mi levi ad alto. </p>
<p id="v30"><sup><small>30</small></sup>  Io celebrerò il nome di Dio con un canto, e lo magnificherò con le mie lodi. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  E ciò sarà accettevole all'Eterno più d'un bue, più d'un giovenco con corna ed unghie. </p>
<p id="v32"><sup><small>32</small></sup>  I mansueti lo vedranno e si rallegreranno; o voi che cercate Iddio, il cuor vostro riviva! <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  Poiché l'Eterno ascolta i bisognosi, e non sprezza i suoi prigionieri. </p>
<p id="v34"><sup><small>34</small></sup>  Lo lodino i cieli e la terra, i mari e tutto ciò che si muove in essi! </p>
<p id="v35"><sup><small>35</small></sup>  Poiché Dio salverà Sion, e riedificherà le città di Giuda; il suo popolo abiterà in Sion e la possederà. </p>
<p id="v36"><sup><small>36</small></sup>  Anche la progenie de' suoi servitori l'avrà per sua eredità, e quelli che amano il suo nome vi abiteranno. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 69:4 <i>Odiavano senza motivo</i>: <a href="/it/The_Urantia_Book/180#p3_2">LU 180:3.2</a>. </li>
  <li id="fn2"><a href="#cite2">↑</a> 69:30-31 <i>Lodate Dio con il canto</i>: <a href="/it/The_Urantia_Book/146#p2_16">LU 146:2.16</a>. </li>
  <li id="fn3"><a href="#cite3">↑</a> 69:32 <i>Ricerca di Dio</i>: <a href="/it/The_Urantia_Book/1#p2_3">LU 1:2.3</a>. </li>
  <li id="fn4"><a href="#cite4">↑</a> 69:28 <i>Cancellato dagli atti</i>: <a href="/it/The_Urantia_Book/37#p3_7">LU 37:3.7</a>. </li>
</ol>
</div>
