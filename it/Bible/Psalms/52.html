<!--
title: Salmi - Capitolo 52
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/51">Salmi - Capitolo 51</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/53">Salmi - Capitolo 53</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Cantico di Davide, quando Doeg l'Edomita venne a riferire a Saul che Davide era entrato in casa di Ahimelec. Perché ti glorii del male, uomo potente? La benignità di Dio dura per sempre. </p>
<p id="v2"><sup><small>2</small></sup>  La tua lingua medita rovine; essa è simile a un rasoio affilato, o artefice d'inganni. </p>
<p id="v3"><sup><small>3</small></sup>  Tu ami il male più che il bene, e la menzogna più che il parlar secondo giustizia. Sela. </p>
<p id="v4"><sup><small>4</small></sup>  Tu ami ogni parola che cagiona distruzione, o lingua fraudolenta! </p>
<p id="v5"><sup><small>5</small></sup>  Iddio altresì ti distruggerà per sempre; ti afferrerà, ti strapperà dalla tua tenda e ti sradicherà dalla terra de' viventi. Sela. </p>
<p id="v6"><sup><small>6</small></sup>  I giusti lo vedranno e temeranno e si rideranno di quel tale, dicendo: </p>
<p id="v7"><sup><small>7</small></sup>  Ecco l'uomo che non avea fatto di Dio la sua fortezza, ma confidava nell'abbondanza delle sue ricchezze, e si faceva forte della sua perversità! </p>
<p id="v8"><sup><small>8</small></sup>  Ma io sono come un ulivo verdeggiante nella casa di Dio; io confido nella benignità di Dio in sempiterno. </p>
<p id="v9"><sup><small>9</small></sup>  Io ti celebrerò del continuo per quel che tu avrai operato, e, nel cospetto dei tuoi fedeli, spererò nel tuo nome, perch'esso è buono. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/51">Salmi - Capitolo 51</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/53">Salmi - Capitolo 53</a></td>
      </tr>
    </tbody>
  </table>
</figure>
