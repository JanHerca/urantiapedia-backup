<!--
title: Salmi - Capitolo 37
description: 
published: true
date: 2023-11-8T21:45:55Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/36">
          <span class="mdi mdi-arrow-left-drop-circle"></span><span class="pl-2">Salmi - Capitolo 36</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/38">
          <span class="pr-2">Salmi - Capitolo 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Di Davide. Non ti crucciare a cagion de' malvagi; non portare invidia a quelli che operano perversamente; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  perché saran di subito falciati come il fieno, e appassiranno come l'erba verde. </p>
<p id="v3"><sup><small>3</small></sup>  Confidati nell'Eterno e fa' il bene; abita il paese e coltiva la fedeltà. </p>
<p id="v4"><sup><small>4</small></sup>  Prendi il tuo diletto nell'Eterno, ed egli ti darà quel che il tuo cuore domanda. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Rimetti la tua sorte nell'Eterno; confidati in lui, ed egli opererà. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Egli farà risplendere la tua giustizia come la luce, il tuo diritto come il mezzodì. </p>
<p id="v7"><sup><small>7</small></sup>  Sta' in silenzio dinanzi all'Eterno, e aspettalo; non ti crucciare per colui che prospera nella sua via, per l'uomo che riesce ne' suoi malvagi disegni. </p>
<p id="v8"><sup><small>8</small></sup>  Cessa dall'ira e lascia lo sdegno; non crucciarti ciò non conduce che al mal fare. </p>
<p id="v9"><sup><small>9</small></sup>  Poiché i malvagi saranno sterminati; ma quelli che sperano nell'Eterno possederanno la terra. </p>
<p id="v10"><sup><small>10</small></sup>  Ancora un poco e l'empio non sarà più; tu osserverai il suo luogo, ed egli non vi sarà più. </p>
<p id="v11"><sup><small>11</small></sup>  Ma i mansueti erederanno la terra e godranno abbondanza di pace. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  L'empio macchina contro il giusto e digrigna i denti contro lui. </p>
<p id="v13"><sup><small>13</small></sup>  Il Signore si ride di lui, perché vede che il suo giorno viene. </p>
<p id="v14"><sup><small>14</small></sup>  Gli empi han tratto la spada e teso il loro arco per abbattere il misero e il bisognoso, per sgozzare quelli che vanno per la via diritta. </p>
<p id="v15"><sup><small>15</small></sup>  La loro spada entrerà loro nel cuore, e gli archi loro saranno rotti. </p>
<p id="v16"><sup><small>16</small></sup>  Meglio vale il poco del giusto che l'abbondanza di molti empi. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Perché le braccia degli empi saranno rotte; ma l'Eterno sostiene i giusti. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  L'Eterno conosce i giorni degli uomini integri; e la loro eredità durerà in perpetuo. </p>
<p id="v19"><sup><small>19</small></sup>  Essi non saran confusi nel tempo dell'avversità, e saranno saziati nel tempo della fame. </p>
<p id="v20"><sup><small>20</small></sup>  Ma gli empi periranno; e i nemici dell'Eterno come grasso d'agnelli, saran consumati e andranno in fumo. </p>
<p id="v21"><sup><small>21</small></sup>  L'empio prende a prestito e non rende: ma il giusto è pietoso e dona. </p>
<p id="v22"><sup><small>22</small></sup>  Poiché quelli che Dio benedice erederanno la terra, ma quelli ch'ei maledice saranno sterminati. </p>
<p id="v23"><sup><small>23</small></sup>  I passi dell'uomo dabbene son diretti dall'Eterno ed egli gradisce le vie di lui. </p>
<p id="v24"><sup><small>24</small></sup>  Se cade, non è però atterrato, perché l'Eterno lo sostiene per la mano. </p>
<p id="v25"><sup><small>25</small></sup>  Io sono stato giovane e son anche divenuto vecchio, ma non ho visto il giusto abbandonato, né la sua progenie accattare il pane. </p>
<p id="v26"><sup><small>26</small></sup>  Egli tutti i giorni è pietoso e presta, e la sua progenie è in benedizione. </p>
<p id="v27"><sup><small>27</small></sup>  Ritraiti dal male e fa' il bene, e dimorerai nel paese in perpetuo. </p>
<p id="v28"><sup><small>28</small></sup>  Poiché l'Eterno ama la giustizia e non abbandona i suoi santi; essi son conservati in perpetuo; ma la progenie degli empi sarà sterminata. </p>
<p id="v29"><sup><small>29</small></sup>  I giusti erederanno la terra e l'abiteranno in perpetuo. </p>
<p id="v30"><sup><small>30</small></sup>  La bocca del giusto proferisce sapienza e la sua lingua pronunzia giustizia. </p>
<p id="v31"><sup><small>31</small></sup>  La legge del suo Dio è nel suo cuore; i suoi passi non vacilleranno. </p>
<p id="v32"><sup><small>32</small></sup>  L'empio spia il giusto e cerca di farlo morire. </p>
<p id="v33"><sup><small>33</small></sup>  L'Eterno non l'abbandonerà nelle sue mani, e non lo condannerà quando verrà in giudicio. </p>
<p id="v34"><sup><small>34</small></sup>  Aspetta l'Eterno e osserva la sua via; egli t'innalzerà perché tu eredi la terra; e quando gli empi saranno sterminati, tu lo vedrai. </p>
<p id="v35"><sup><small>35</small></sup>  Io ho veduto l'empio potente, e distendersi come albero verde sul suolo natìo; </p>
<p id="v36"><sup><small>36</small></sup>  ma è passato via, ed ecco, non è più; io l'ho cercato, ma non s'è più trovato. </p>
<p id="v37"><sup><small>37</small></sup>  Osserva l'uomo integro e considera l'uomo retto; perché v'è una posterità per l'uomo di pace. </p>
<p id="v38"><sup><small>38</small></sup>  Mentre i trasgressori saranno tutti quanti distrutti; la posterità degli empi sarà sterminata. </p>
<p id="v39"><sup><small>39</small></sup>  Ma la salvezza dei giusti procede dall'Eterno; egli è la loro fortezza nel tempo della distretta. </p>
<p id="v40"><sup><small>40</small></sup>  L'Eterno li aiuta e li libera: li libera dagli empi e li salva, perché si sono rifugiati in lui. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/36">
          <span class="mdi mdi-arrow-left-drop-circle"></span><span class="pl-2">Salmi - Capitolo 36</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/38">
          <span class="pr-2">Salmi - Capitolo 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 37:1 <i>Non preoccuparti per i malfattori</i>: <a href="/it/The_Urantia_Book/131#p2_8">LU 131:2.8</a>. </li>
  <li id="fn2"><a href="#cite2">↑</a> 37:4 <i>Delizia in Dio</i>: <a href="/it/The_Urantia_Book/146#p2_9">LU 146:2.9</a>. </li>
  <li id="fn3"><a href="#cite3">↑</a> 37:5 <i>Confida nel Signore</i>: <a href="/it/The_Urantia_Book/131#p2_10">LU 131:2.10</a>.  <i>Fidatevi di Dio</i>: <a href="/it/The_Urantia_Book/146#p2_9">LU 146:2.9</a>. </li>
  <li id="fn4"><a href="#cite4">↑</a> 37:11 <i>I miti ereditano la terra, la pace</i>: <a href="/it/The_Urantia_Book/131#p2_9">LU 131:2.9</a>. </li>
  <li id="fn5"><a href="#cite5">↑</a> 37:16 <i>Poco di giusto / migliore</i>: <a href="/it/The_Urantia_Book/149#p5_2">LU 149:5.2</a>.  <i>Poco di più giusto</i>: <a href="/it/The_Urantia_Book/165#p4_8">LU 165:4.8</a>. </li>
  <li id="fn6"><a href="#cite6">↑</a> 37:17,24 <i>Dio come difensore</i>: <a href="/it/The_Urantia_Book/128#p1_10">LU 128:1.10</a>.  <i>Dio come difensore</i>: <a href="/it/The_Urantia_Book/0#p2_9">LU 0:2.9</a>. </li>
</ol>
</div>
