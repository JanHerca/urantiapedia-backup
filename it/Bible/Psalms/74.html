<!--
title: Salmi - Capitolo 74
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/73">Salmi - Capitolo 73</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/75">Salmi - Capitolo 75</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Cantico di Asaf. O Dio, perché ci hai rigettati per sempre? Perché arde l'ira tua contro il gregge del tuo pasco? </p>
<p id="v2"><sup><small>2</small></sup>  Ricordati della tua raunanza che acquistasti in antico, che redimesti per esser la tribù della tua eredità; ricordati del monte di Sion, di cui hai fatto la tua dimora! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Dirigi i tuoi passi verso le ruine perpetue; il nemico ha tutto devastato nel tuo santuario. </p>
<p id="v4"><sup><small>4</small></sup>  I tuoi avversari hanno ruggito dentro al luogo delle tue raunanze; vi hanno posto le loro insegne per emblemi. </p>
<p id="v5"><sup><small>5</small></sup>  Parevano uomini levanti in alto le scuri nel folto d'un bosco. </p>
<p id="v6"><sup><small>6</small></sup>  E invero con l'ascia e col martello, hanno spezzato tutte le sculture della tua casa. </p>
<p id="v7"><sup><small>7</small></sup>  Hanno appiccato il fuoco al tuo santuario, han profanato, gettandola a terra, la dimora del tuo nome. </p>
<p id="v8"><sup><small>8</small></sup>  Han detto in cuor loro: Distruggiamo tutto! Hanno arso tutti i luoghi delle raunanze divine nel paese. </p>
<p id="v9"><sup><small>9</small></sup>  Noi non vediam più i nostri emblemi; non v'è più profeta, né v'è fra noi alcuno che sappia fino a quando. </p>
<p id="v10"><sup><small>10</small></sup>  Fino a quando, o Dio, oltraggerà l'avversario? Il nemico sprezzerà egli il tuo nome in perpetuo? </p>
<p id="v11"><sup><small>11</small></sup>  Perché ritiri la tua mano, la tua destra? Traila fuori dal tuo seno, e distruggili! </p>
<p id="v12"><sup><small>12</small></sup>  Ma Dio è il mio Re ab antico, colui che opera liberazioni in mezzo alla terra. </p>
<p id="v13"><sup><small>13</small></sup>  Tu, con la tua forza, spartisti il mare, tu spezzasti il capo ai mostri marini sulle acque, </p>
<p id="v14"><sup><small>14</small></sup>  tu spezzasti il capo del leviatan, tu lo desti in pasto al popolo del deserto. </p>
<p id="v15"><sup><small>15</small></sup>  Tu facesti sgorgare fonti e torrenti, tu asciugasti fiumi perenni. </p>
<p id="v16"><sup><small>16</small></sup>  Tuo è il giorno, la notte pure è tua; tu hai stabilito la luna e il sole. </p>
<p id="v17"><sup><small>17</small></sup>  Tu hai fissato tutti i confini della terra, tu hai fatto l'estate e l'inverno. </p>
<p id="v18"><sup><small>18</small></sup>  Ricordati questo: che il nemico ha oltraggiato l'Eterno, e che un popolo stolto ha sprezzato il tuo nome. </p>
<p id="v19"><sup><small>19</small></sup>  Non dare alle fiere la vita della tua tortora, non dimenticare per sempre il gregge dei tuoi poveri afflitti! </p>
<p id="v20"><sup><small>20</small></sup>  Abbi riguardo al patto, poiché i luoghi tenebrosi della terra son pieni di ricetti di violenza. </p>
<p id="v21"><sup><small>21</small></sup>  L'oppresso non se ne torni svergognato; fa' che il misero e il bisognoso lodino il tuo nome. </p>
<p id="v22"><sup><small>22</small></sup>  Lèvati, o Dio, difendi la tua causa! Ricordati dell'oltraggio che ti è fatto del continuo dallo stolto. </p>
<p id="v23"><sup><small>23</small></sup>  Non dimenticare il grido de' tuoi nemici, lo strepito incessante di quelli che si levano contro di te. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/73">Salmi - Capitolo 73</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/75">Salmi - Capitolo 75</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 74:2 <i>Montagne sacre</i>: <a href="/it/The_Urantia_Book/85#p1_5">LU 85:1.5</a>. </li>
</ol>
</div>
