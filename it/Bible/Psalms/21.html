<!--
title: Salmi - Capitolo 21
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/20">Salmi - Capitolo 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/22">Salmi - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Salmo di Davide. O Eterno, il re si rallegra nella tua forza; ed oh quanto esulta per la tua salvezza! </p>
<p id="v2"><sup><small>2</small></sup>  Tu gli hai dato il desiderio del suo cuore e non gli hai rifiutata la richiesta delle sue labbra. Sela. </p>
<p id="v3"><sup><small>3</small></sup>  Poiché tu gli sei venuto incontro con benedizioni eccellenti, gli hai posta in capo una corona d'oro finissimo. </p>
<p id="v4"><sup><small>4</small></sup>  Egli t'avea chiesto vita, e tu gliel'hai data: lunghezza di giorni perpetua ed eterna. </p>
<p id="v5"><sup><small>5</small></sup>  Grande è la sua gloria mercé la tua salvezza. Tu lo rivesti di maestà e di magnificenza; </p>
<p id="v6"><sup><small>6</small></sup>  poiché lo ricolmi delle tue benedizioni in perpetuo, lo riempi di gioia nella tua presenza. </p>
<p id="v7"><sup><small>7</small></sup>  Perché il re si confida nell'Eterno, e, per la benignità dell'Altissimo, non sarà smosso. </p>
<p id="v8"><sup><small>8</small></sup>  La tua mano troverà tutti i tuoi nemici; la tua destra raggiungerà quelli che t'odiano. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Tu li metterai come in una fornace ardente, quando apparirai; l'Eterno, nel suo cruccio, li inabisserà, e il fuoco li divorerà. </p>
<p id="v10"><sup><small>10</small></sup>  Tu farai sparire il loro frutto dalla terra e la loro progenie di tra i figli degli uomini; </p>
<p id="v11"><sup><small>11</small></sup>  perché hanno ordito del male contro a te; han formato malvagi disegni, che non potranno attuare; </p>
<p id="v12"><sup><small>12</small></sup>  poiché tu farai loro voltar le spalle, col tuo arco mirerai diritto alla loro faccia. </p>
<p id="v13"><sup><small>13</small></sup>  Innalzati, o Eterno, con la tua forza; noi canteremo e celebreremo la tua potenza. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:8 <i>La tua mano per scoprire i nemici</i>: <a href="/it/The_Urantia_Book/187#p5_2">LU 187:5.2</a>. </li>
</ol>
</div>
