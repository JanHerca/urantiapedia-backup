<!--
title: Salmi - Capitolo 57
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/56">Salmi - Capitolo 56</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/58">Salmi - Capitolo 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. 'Non distruggere'. Inno di Davide, quando, perseguitato da Saul, fuggì nella spelonca. Abbi pietà di me, o Dio, abbi pietà di me, perché l'anima mia cerca rifugio in te; e all'ombra delle tue ali io mi rifugio, finché le calamità siano passate. </p>
<p id="v2"><sup><small>2</small></sup>  Io griderò all'Iddio altissimo: a Dio, che compie i suoi disegni su me. </p>
<p id="v3"><sup><small>3</small></sup>  Egli manderà dal cielo a salvarmi. Mentre colui che anela a divorarmi m'oltraggia. Sela. Iddio manderà la sua grazia e la sua fedeltà. </p>
<p id="v4"><sup><small>4</small></sup>  L'anima mia è in mezzo a leoni; dimoro tra gente che vomita fiamme, in mezzo ad uomini, i cui denti son lance e saette, e la cui lingua è una spada acuta. </p>
<p id="v5"><sup><small>5</small></sup>  Innàlzati, o Dio, al disopra de' cieli, risplenda su tutta la terra la tua gloria! </p>
<p id="v6"><sup><small>6</small></sup>  Essi avevano teso una rete ai miei passi; l'anima mia era accasciata; avevano scavata una fossa dinanzi a me, ma essi vi son caduti dentro. Sela. </p>
<p id="v7"><sup><small>7</small></sup>  Il mio cuore è ben disposto, o Dio, il mio cuore è ben disposto; io canterò e salmeggerò. </p>
<p id="v8"><sup><small>8</small></sup>  Déstati, o gloria mia, destatevi, saltèro e cetra, io voglio risvegliare l'alba. </p>
<p id="v9"><sup><small>9</small></sup>  Io ti celebrerò fra i popoli, o Signore, a te salmeggerò fra le nazioni, </p>
<p id="v10"><sup><small>10</small></sup>  perché grande fino al cielo è la tua benignità, e la tua fedeltà fino alle nuvole. </p>
<p id="v11"><sup><small>11</small></sup>  Innàlzati, o Dio, al di sopra de' cieli, risplenda su tutta la terra la tua gloria! </p>
