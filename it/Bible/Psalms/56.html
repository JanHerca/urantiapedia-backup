<!--
title: Salmi - Capitolo 56
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/55">Salmi - Capitolo 55</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/57">Salmi - Capitolo 57</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Su: 'Colomba de' terebinti lontani'. Inno di Davide quando i Filistei lo presero in Gat. Abbi pietà di me, o Dio, poiché gli uomini anelano a divorarmi; mi tormentano con una guerra di tutti i giorni; </p>
<p id="v2"><sup><small>2</small></sup>  i miei nemici anelano del continuo a divorarmi, poiché sono molti quelli che m'assalgono con superbia. </p>
<p id="v3"><sup><small>3</small></sup>  Nel giorno in cui temerò, io confiderò in te. </p>
<p id="v4"><sup><small>4</small></sup>  Coll'aiuto di Dio celebrerò la sua parola; in Dio confido, e non temerò; che mi può fare il mortale? </p>
<p id="v5"><sup><small>5</small></sup>  Torcon del continuo le mie parole; tutti i lor pensieri son vòlti a farmi del male. </p>
<p id="v6"><sup><small>6</small></sup>  Si radunano, stanno in agguato, spiano i miei passi, come gente che vuole la mia vita. </p>
<p id="v7"><sup><small>7</small></sup>  Rendi loro secondo la loro iniquità! O Dio, abbatti i popoli nella tua ira! </p>
<p id="v8"><sup><small>8</small></sup>  Tu conti i passi della mia vita errante; raccogli le mie lacrime negli otri tuoi; non sono esse nel tuo registro? </p>
<p id="v9"><sup><small>9</small></sup>  Nel giorno ch'io griderò, i miei nemici indietreggeranno. Questo io so: che Dio è per me. </p>
<p id="v10"><sup><small>10</small></sup>  Coll'aiuto di Dio celebrerò la sua parola; coll'aiuto dell'Eterno celebrerò la sua parola. </p>
<p id="v11"><sup><small>11</small></sup>  In Dio confido e non temerò; che mi può far l'uomo? </p>
<p id="v12"><sup><small>12</small></sup>  Tengo presenti i voti che t'ho fatti, o Dio; io t'offrirò sacrifizi di lode; </p>
<p id="v13"><sup><small>13</small></sup>  poiché tu hai riscosso l'anima mia dalla morte, hai guardato i miei piedi da caduta, ond'io cammini, al cospetto di Dio, nella luce de' viventi. </p>
