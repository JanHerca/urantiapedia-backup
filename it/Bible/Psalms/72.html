<!--
title: Salmi - Capitolo 72
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/71">Salmi - Capitolo 71</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/73">Salmi - Capitolo 73</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Di Salomone. O Dio, da' i tuoi giudizi al re, e la tua giustizia al figliuolo del re; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ed egli giudicherà il tuo popolo con giustizia, e i tuoi miseri con equità! </p>
<p id="v3"><sup><small>3</small></sup>  I monti produrranno pace al popolo, e i colli pure, mediante la giustizia! </p>
<p id="v4"><sup><small>4</small></sup>  Egli farà ragione ai miseri del popolo, salverà i figliuoli del bisognoso, e fiaccherà l'oppressore! <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Ti temeranno fin che duri il sole, finché duri la luna, per ogni età! </p>
<p id="v6"><sup><small>6</small></sup>  Ei scenderà come pioggia sul prato segato, come acquazzone che adacqua la terra. </p>
<p id="v7"><sup><small>7</small></sup>  Ai dì d'esso il giusto fiorirà, e vi sarà abbondanza di pace finché non vi sia più luna. </p>
<p id="v8"><sup><small>8</small></sup>  Egli signoreggerà da un mare all'altro, e dal fiume fino all'estremità della terra. </p>
<p id="v9"><sup><small>9</small></sup>  Davanti a lui s'inchineranno gli abitanti del deserto e i suoi nemici leccheranno la polvere. </p>
<p id="v10"><sup><small>10</small></sup>  I re di Tarsis e le isole gli pagheranno il tributo, i re di Sceba e di Seba gli offriranno doni; </p>
<p id="v11"><sup><small>11</small></sup>  e tutti i re gli si prostreranno dinanzi, tutte le nazioni lo serviranno. </p>
<p id="v12"><sup><small>12</small></sup>  Poich'egli libererà il bisognoso che grida, e il misero che non ha chi l'aiuti. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Egli avrà compassione dell'infelice e del bisognoso, e salverà l'anima dei poveri. </p>
<p id="v14"><sup><small>14</small></sup>  Egli redimerà l'anima loro dall'oppressione e dalla violenza, e il loro sangue sarà prezioso agli occhi suoi. </p>
<p id="v15"><sup><small>15</small></sup>  Egli vivrà; e a lui sarà dato dell'oro di Sceba, e la gente pregherà per lui tuttodì, lo benedirà del continuo. </p>
<p id="v16"><sup><small>16</small></sup>  Vi sarà abbondanza di grano nel paese, sulla sommità dei monti. Ondeggeranno le spighe come fanno gli alberi del Libano, e gli abitanti delle città fioriranno come l'erba della terra! </p>
<p id="v17"><sup><small>17</small></sup>  Il suo nome durerà in eterno, il suo nome sarà perpetuato finché duri il sole; e gli uomini si benediranno a vicenda in lui; tutte le nazioni lo chiameranno beato! <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  SIA BENEDETTO L'ETERNO IDDIO, L'IDDIO D'ISRAELE, IL QUALE SOLO FA MARAVIGLIE! </p>
<p id="v19"><sup><small>19</small></sup>  SIA BENEDETTO IN ETERNO IL SUO NOME GLORIOSO, E TUTTA LA TERRA SIA RIPIENA DELLA SUA GLORIA! AMEN! AMEN! <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Qui finiscono le preghiere di Davide, figliuolo d'Isai. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/71">Salmi - Capitolo 71</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/73">Salmi - Capitolo 73</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 72:1-19 <i>Punti di vista degli ebrei: origine soprannaturale</i>: <a href="/it/The_Urantia_Book/170#p1_5">LU 170:1.5</a>. </li>
  <li id="fn2"><a href="#cite2">↑</a> 72:4,12-13 <i>Ascolta il grido dei poveri e dei bisognosi</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn3"><a href="#cite3">↑</a> 72:12 <i>Dio ascolta le grida dei bisognosi</i>: <a href="/it/The_Urantia_Book/146#p2_9">LU 146:2.9</a>. </li>
  <li id="fn4"><a href="#cite4">↑</a> 72:17 <i>Le nazioni lo chiamano beato</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn5"><a href="#cite5">↑</a> 72:19 <i>La terra sia piena di gloria</i>: <a href="/it/The_Urantia_Book/131#p2_5">LU 131:2.5</a>. </li>
</ol>
</div>
