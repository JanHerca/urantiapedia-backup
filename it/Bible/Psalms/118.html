<!--
title: Salmi - Capitolo 118
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/117">Salmi - Capitolo 117</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/119">Salmi - Capitolo 119</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Celebrate l'Eterno, poiché egli è buono, perché la sua benignità dura in eterno. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Sì, dica Israele: La sua benignità dura in eterno. </p>
<p id="v3"><sup><small>3</small></sup>  Sì, dica la casa d'Aaronne: La sua benignità dura in eterno. </p>
<p id="v4"><sup><small>4</small></sup>  Sì, dicano quelli che temono l'Eterno: La sua benignità dura in eterno. </p>
<p id="v5"><sup><small>5</small></sup>  Dal fondo della mia distretta invocai l'Eterno; l'Eterno mi rispose e mi mise al largo. </p>
<p id="v6"><sup><small>6</small></sup>  L'Eterno è per me; io non temerò; che cosa mi può far l'uomo? </p>
<p id="v7"><sup><small>7</small></sup>  L'Eterno è per me, fra quelli che mi soccorrono; ed io vedrò quel che desidero su quelli che m'odiano. </p>
<p id="v8"><sup><small>8</small></sup>  È meglio rifugiarsi nell'Eterno che confidare nell'uomo; </p>
<p id="v9"><sup><small>9</small></sup>  è meglio rifugiarsi nell'Eterno che confidare nei principi. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Tutte le nazioni m'hanno circondato; nel nome dell'Eterno, eccole da me sconfitte. </p>
<p id="v11"><sup><small>11</small></sup>  M'hanno circondato, sì, m'hanno accerchiato; nel nome dell'Eterno, eccole da me sconfitte. </p>
<p id="v12"><sup><small>12</small></sup>  M'hanno circondato come api, ma sono state spente come fuoco di spine; nel nome dell'Eterno io le ho sconfitte. </p>
<p id="v13"><sup><small>13</small></sup>  Tu m'hai spinto con violenza per farmi cadere, ma l'Eterno mi ha soccorso. </p>
<p id="v14"><sup><small>14</small></sup>  L'Eterno è la mia forza e il mio cantico, ed è stato la mia salvezza. </p>
<p id="v15"><sup><small>15</small></sup>  Un grido d'esultanza e di vittoria risuona nelle tende dei giusti: La destra dell'Eterno fa prodezze. </p>
<p id="v16"><sup><small>16</small></sup>  La destra dell'Eterno è levata in alto, la destra dell'Eterno fa prodezze. </p>
<p id="v17"><sup><small>17</small></sup>  Io non morrò, anzi vivrò, e racconterò le opere dell'Eterno. </p>
<p id="v18"><sup><small>18</small></sup>  Certo, l'Eterno mi ha castigato, ma non mi ha dato in balìa della morte. </p>
<p id="v19"><sup><small>19</small></sup>  Apritemi le porte della giustizia; io entrerò per esse, e celebrerò l'Eterno. </p>
<p id="v20"><sup><small>20</small></sup>  Questa è la porta dell'Eterno; i giusti entreranno per essa. </p>
<p id="v21"><sup><small>21</small></sup>  Io ti celebrerò perché tu m'hai risposto, e sei stato la mia salvezza. </p>
<p id="v22"><sup><small>22</small></sup>  La pietra che gli edificatori avevano rigettata è divenuta la pietra angolare. <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Questa è opera dell'Eterno, è cosa maravigliosa agli occhi nostri. </p>
<p id="v24"><sup><small>24</small></sup>  Questo è il giorno che l'Eterno ha fatto; festeggiamo e rallegriamoci in esso. </p>
<p id="v25"><sup><small>25</small></sup>  Deh, o Eterno, salva! Deh, o Eterno, facci prosperare! </p>
<p id="v26"><sup><small>26</small></sup>  Benedetto colui che viene nel nome dell'Eterno! Noi vi benediciamo dalla casa dell'Eterno. <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  L'Eterno è Dio ed ha fatto risplender su noi la sua luce; legate con funi la vittima della solennità, e menatela ai corni dell'altare. </p>
<p id="v28"><sup><small>28</small></sup>  Tu sei il mio Dio, io ti celebrerò; tu sei il mio Dio, io ti esalterò. </p>
<p id="v29"><sup><small>29</small></sup>  Celebrate l'Eterno, perch'egli è buono, perché la sua benignità dura in eterno. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/117">Salmi - Capitolo 117</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/119">Salmi - Capitolo 119</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 118:1-29 <i>Salmi 113-118</i>: <a href="/it/The_Urantia_Book/162#p4_4">LU 162:4.4</a>.  <i>Terminare cantando un inno (Salmo 118)</i>: <a href="/it/The_Urantia_Book/179#p5_10">LU 179:5.10</a>.  <i>Si è concluso cantando l'inno</i>: <a href="/it/The_Urantia_Book/179#p5_10">LU 179:5.10</a>. </li>
  <li id="fn2"><a href="#cite2">↑</a> 118:1,4 <i>Dio si diletta nella misericordia</i>: <a href="/it/The_Urantia_Book/143#p1_6">LU 143:1.6</a>.  <i>Dio è misericordioso</i>: <a href="/it/The_Urantia_Book/2#p5_7">LU 2:5.7</a>.  <i>Onnipervadente</i>: <a href="/it/The_Urantia_Book/142#p3_7">LU 142:3.7</a>.  <i>Il ministero della misericordia</i>: <a href="/it/The_Urantia_Book/6#p3_2">LU 6:3.2</a>.  <i>La Misericordia</i>: <a href="/it/The_Urantia_Book/131#p10_6">LU 131:10.6</a>. </li>
  <li id="fn3"><a href="#cite3">↑</a> 118:1-4 <i>La sua misericordia dura per sempre</i>: <a href="/it/The_Urantia_Book/2#p4_1">LU 2:4.1</a>. </li>
  <li id="fn4"><a href="#cite4">↑</a> 118:9 <i>Meglio fidarsi del Signore che dei principi</i>: <a href="/it/The_Urantia_Book/152#p5_3">LU 152:5.3</a>. </li>
  <li id="fn5"><a href="#cite5">↑</a> 118:22 <i>Diventa pietra angolare</i>: <a href="/it/The_Urantia_Book/173#p4_4">LU 173:4.4</a>. </li>
  <li id="fn6"><a href="#cite6">↑</a> 118:26 <i>Benedetto colui che viene -</i>: <a href="/it/The_Urantia_Book/172#p3_9">LU 172:3.9</a>. </li>
</ol>
</div>
