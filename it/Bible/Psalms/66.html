<!--
title: Salmi - Capitolo 66
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/65">Salmi - Capitolo 65</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/67">Salmi - Capitolo 67</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Al Capo de' musici. Canto. Salmo. Fate acclamazioni a Dio, voi tutti abitanti della terra! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Cantate la gloria del suo nome, rendete gloriosa la sua lode! </p>
<p id="v3"><sup><small>3</small></sup>  Dite a Dio: Come son tremende le opere tue! Per la grandezza della tua forza i tuoi nemici ti aduleranno. </p>
<p id="v4"><sup><small>4</small></sup>  Tutta la terra si prostrerà dinanzi a te e a te salmeggerà, salmeggerà al tuo nome. Sela. </p>
<p id="v5"><sup><small>5</small></sup>  Venite e mirate le opere di Dio; egli è tremendo ne' suoi atti verso i figliuoli degli uomini. </p>
<p id="v6"><sup><small>6</small></sup>  Egli mutò il mare in terra asciutta; il popolo passò il fiume a piedi; quivi ci rallegrammo in lui. </p>
<p id="v7"><sup><small>7</small></sup>  Egli, con la sua potenza, signoreggia in eterno; i suoi occhi osservan le nazioni; i ribelli non facciano i superbi! Sela. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Benedite il nostro Dio, o popoli, e fate risonar la voce della sua lode! </p>
<p id="v9"><sup><small>9</small></sup>  Egli ha conservato in vita l'anima nostra, e non ha permesso che il nostro piè vacillasse. </p>
<p id="v10"><sup><small>10</small></sup>  Poiché tu ci hai provati, o Dio, ci hai passati al crogiuolo come l'argento. </p>
<p id="v11"><sup><small>11</small></sup>  Ci hai fatti entrar nella rete, hai posto un grave peso sulle nostre reni. </p>
<p id="v12"><sup><small>12</small></sup>  Hai fatto cavalcar degli uomini sul nostro capo; siamo entrati nel fuoco e nell'acqua, ma tu ci traesti fuori in luogo di refrigerio. </p>
<p id="v13"><sup><small>13</small></sup>  Io entrerò nella tua casa con olocausti, ti pagherò i miei voti, </p>
<p id="v14"><sup><small>14</small></sup>  i voti che le mie labbra han proferito, che la mia bocca ha pronunziato nella mia distretta. </p>
<p id="v15"><sup><small>15</small></sup>  Io t'offrirò olocausti di bestie grasse, con profumo di montoni; sacrificherò buoi e becchi. Sela. </p>
<p id="v16"><sup><small>16</small></sup>  Venite e ascoltate, o voi tutti che temete Iddio! Io vi racconterò quel ch'egli ha fatto per l'anima mia. </p>
<p id="v17"><sup><small>17</small></sup>  Io gridai a lui con la mia bocca, ed egli fu esaltato dalla mia lingua. </p>
<p id="v18"><sup><small>18</small></sup>  Se nel mio cuore avessi avuto di mira l'iniquità, il Signore non m'avrebbe ascoltato. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ma certo Iddio m'ha ascoltato; egli ha atteso alla voce della mia preghiera. </p>
<p id="v20"><sup><small>20</small></sup>  Benedetto sia Iddio, che non ha rigettato la mia preghiera, né m'ha ritirato la sua benignità. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 66:1-2 <i>Musicisti celesti</i>: <a href="/it/The_Urantia_Book/44#p0_5">LU 44:0.5</a>. </li>
  <li id="fn2"><a href="#cite2">↑</a> 66:7 <i>Il regno come realtà presente</i>: <a href="/it/The_Urantia_Book/170#p1_2">LU 170:1.2</a>. </li>
  <li id="fn3"><a href="#cite3">↑</a> 66:18 <i>Dio non ascolta l'iniquità</i>: <a href="/it/The_Urantia_Book/131#p2_8">LU 131:2.8</a>. </li>
</ol>
</div>
