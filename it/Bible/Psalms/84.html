<!--
title: Salmi - Capitolo 84
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/83">Salmi - Capitolo 83</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/85">Salmi - Capitolo 85</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Sulla Ghittea. Salmo de' figliuoli di Kore. Oh quanto sono amabili le tue dimore, o Eterno degli eserciti! </p>
<p id="v2"><sup><small>2</small></sup>  L'anima mia langue e vien meno, bramando i cortili dell'Eterno; il mio cuore e la mia carne mandan grida di gioia all'Iddio vivente. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Anche il passero si trova una casa e la rondine un nido ove posare i suoi piccini... I tuoi altari, o Eterno degli eserciti, Re mio, Dio mio!... <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Beati quelli che abitano nella tua casa, e ti lodano del continuo! Sela. </p>
<p id="v5"><sup><small>5</small></sup>  Beati quelli che hanno in te la loro forza, che hanno il cuore alle vie del Santuario! </p>
<p id="v6"><sup><small>6</small></sup>  Quando attraversano la valle di Baca essi la trasformano in luogo di fonti; e la pioggia d'autunno la cuopre di benedizioni. </p>
<p id="v7"><sup><small>7</small></sup>  Essi vanno di forza in forza, e compariscono alfine davanti a Dio in Sion. </p>
<p id="v8"><sup><small>8</small></sup>  O Eterno, Iddio degli eserciti, ascolta la mia preghiera; porgi l'orecchio, o Dio di Giacobbe! Sela. </p>
<p id="v9"><sup><small>9</small></sup>  O Dio, scudo nostro, vedi e riguarda la faccia del tuo unto! </p>
<p id="v10"><sup><small>10</small></sup>  Poiché un giorno ne' tuoi cortili val meglio che mille altrove. Io vorrei piuttosto starmene sulla soglia della casa del mio Dio, che abitare nelle tende degli empi. </p>
<p id="v11"><sup><small>11</small></sup>  Perché l'Eterno Iddio è sole e scudo; l'Eterno darà grazia e gloria. Egli non ricuserà alcun bene a quelli che camminano nella integrità. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  O Eterno degli eserciti, beato l'uomo che confida in te! <sup id="cite4"><a href="#fn4">[4]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 84:2 <i>Desiderio dell'anima</i>: <a href="/it/The_Urantia_Book/74#p7_7">LU 74:7.7</a>. </li>
  <li id="fn2"><a href="#cite2">↑</a> 84:3 <i>Parte 3: Yahweh è re, Dio</i>: <a href="/it/The_Urantia_Book/137#p8_4">LU 137:8.4</a>. </li>
  <li id="fn3"><a href="#cite3">↑</a> 84:11 <i>Egli impartisce se stesso agli uomini</i>: <a href="/it/The_Urantia_Book/2#p1_2">LU 2:1.2</a>.  <i>Dio non trattiene nulla di buono</i>: <a href="/it/The_Urantia_Book/131#p2_9">LU 131:2.9</a>. </li>
  <li id="fn4"><a href="#cite4">↑</a> 84:12 <i>Beato chi confida</i>: <a href="/it/The_Urantia_Book/2#p6_3">LU 2:6.3</a>. </li>
</ol>
</div>
