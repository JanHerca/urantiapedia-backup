<!--
title: Salmi - Capitolo 94
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/93">Salmi - Capitolo 93</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/95">Salmi - Capitolo 95</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O Dio delle vendette, o Eterno, Iddio delle vendette, apparisci nel tuo fulgore! <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Lèvati, o giudice della terra, rendi ai superbi la loro retribuzione! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Fino a quando gli empi, o Eterno, fino a quando gli empi trionferanno? </p>
<p id="v4"><sup><small>4</small></sup>  Si espandono in discorsi arroganti, si vantano tutti questi operatori d'iniquità. </p>
<p id="v5"><sup><small>5</small></sup>  Schiacciano il tuo popolo, o Eterno, e affliggono la tua eredità. </p>
<p id="v6"><sup><small>6</small></sup>  Uccidono la vedova e lo straniero, ammazzano gli orfani, </p>
<p id="v7"><sup><small>7</small></sup>  e dicono: L'Eterno non vede, l'Iddio di Giacobbe non ci fa attenzione. </p>
<p id="v8"><sup><small>8</small></sup>  Abbiate intendimento, voi gli stolti fra il popolo! E voi, pazzi, quando sarete savi? </p>
<p id="v9"><sup><small>9</small></sup>  Colui che ha piantato l'orecchio non udirà egli? Colui che ha formato l'occhio non vedrà egli? <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Colui che castiga le nazioni non correggerà, egli che imparte all'uomo la conoscenza? </p>
<p id="v11"><sup><small>11</small></sup>  L'Eterno conosce i pensieri dell'uomo, sa che son vanità. </p>
<p id="v12"><sup><small>12</small></sup>  Beato l'uomo che tu correggi, o Eterno, ed ammaestri con la tua legge </p>
<p id="v13"><sup><small>13</small></sup>  per dargli requie dai giorni dell'avversità, finché la fossa sia scavata per l'empio. </p>
<p id="v14"><sup><small>14</small></sup>  Poiché l'Eterno non rigetterà il suo popolo, e non abbandonerà la sua eredità. </p>
<p id="v15"><sup><small>15</small></sup>  Poiché il giudizio tornerà conforme a giustizia, e tutti i diritti di cuore lo seguiranno. </p>
<p id="v16"><sup><small>16</small></sup>  Chi si leverà per me contro i malvagi? Chi si presenterà per me contro gli operatori d'iniquità? </p>
<p id="v17"><sup><small>17</small></sup>  Se l'Eterno non fosse stato il mio aiuto, a quest'ora l'anima mia abiterebbe il luogo del silenzio. </p>
<p id="v18"><sup><small>18</small></sup>  Quand'ho detto: il mio piè vacilla, la tua benignità, o Eterno, m'ha sostenuto. </p>
<p id="v19"><sup><small>19</small></sup>  Quando sono stato in grandi pensieri dentro di me, le tue consolazioni han rallegrato l'anima mia. </p>
<p id="v20"><sup><small>20</small></sup>  Il trono della nequizia t'avrà egli per complice? esso, che ordisce oppressioni in nome della legge? </p>
<p id="v21"><sup><small>21</small></sup>  Essi si gettano assieme contro l'anima del giusto, e condannano il sangue innocente. </p>
<p id="v22"><sup><small>22</small></sup>  Ma l'Eterno è il mio alto ricetto, e il mio Dio è la ròcca in cui mi rifugio. </p>
<p id="v23"><sup><small>23</small></sup>  Egli farà ricader sovr'essi la loro propria iniquità, e li distruggerà mediante la loro propria malizia; l'Eterno, il nostro Dio, li distruggerà. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 94:2 <i>Giudice di tutta la terra</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn2"><a href="#cite2">↑</a> 94:1 <i>La vendetta è di Dio</i>: <a href="/it/The_Urantia_Book/70#p10_9">LU 70:10.9</a>. </li>
  <li id="fn3"><a href="#cite3">↑</a> 94:9 <i>L'autore dell'orecchio sente, l'occhio vede</i>: <a href="/it/The_Urantia_Book/1#p5_1">LU 1:5.1</a>. </li>
</ol>
</div>
