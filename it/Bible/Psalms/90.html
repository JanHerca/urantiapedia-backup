<!--
title: Salmi - Capitolo 90
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/89">Salmi - Capitolo 89</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/91">Salmi - Capitolo 91</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Preghiera di Mosè, uomo di Dio. O Signore, tu sei stato per noi un rifugio d'età in età. </p>
<p id="v2"><sup><small>2</small></sup>  Avanti che i monti fossero nati e che tu avessi formato la terra e il mondo, anzi, ab eterno in eterno, tu sei Dio. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Tu fai tornare i mortali in polvere e dici: Ritornate, o figliuoli degli uomini. </p>
<p id="v4"><sup><small>4</small></sup>  Perché mille anni, agli occhi tuoi, sono come il giorno d'ieri quand'è passato, e come una veglia nella notte. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Tu li porti via come in una piena; son come un sogno. Son come l'erba che verdeggia la mattina; </p>
<p id="v6"><sup><small>6</small></sup>  la mattina essa fiorisce e verdeggia, la sera è segata e si secca. </p>
<p id="v7"><sup><small>7</small></sup>  Poiché noi siam consumati per la tua ira, e siamo atterriti per il tuo cruccio. </p>
<p id="v8"><sup><small>8</small></sup>  Tu metti le nostre iniquità davanti a te, e i nostri peccati occulti, alla luce della tua faccia. </p>
<p id="v9"><sup><small>9</small></sup>  Tutti i nostri giorni spariscono per il tuo cruccio; noi finiamo gli anni nostri come un soffio. </p>
<p id="v10"><sup><small>10</small></sup>  I giorni de' nostri anni arrivano a settant'anni; o, per i più forti, a ottant'anni; e quel che ne fa l'orgoglio, non è che travaglio e vanità; perché passa presto, e noi ce ne voliam via. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Chi conosce la forza della tua ira e il tuo cruccio secondo il timore che t'è dovuto? </p>
<p id="v12"><sup><small>12</small></sup>  Insegnaci dunque a così contare i nostri giorni, che acquistiamo un cuor savio. </p>
<p id="v13"><sup><small>13</small></sup>  Ritorna, o Eterno; fino a quando? e muoviti a pietà dei tuoi servitori. </p>
<p id="v14"><sup><small>14</small></sup>  Saziaci al mattino della tua benignità, e noi giubileremo, ci rallegreremo tutti i dì nostri. </p>
<p id="v15"><sup><small>15</small></sup>  Rallegraci in proporzione de' giorni che ci hai afflitti, e degli anni che abbiam sentito il male. </p>
<p id="v16"><sup><small>16</small></sup>  Apparisca l'opera tua a pro de' tuoi servitori, e la tua gloria sui loro figliuoli. </p>
<p id="v17"><sup><small>17</small></sup>  La grazia del Signore Iddio nostro sia sopra noi, e rendi stabile l'opera delle nostre mani; sì, l'opera delle nostre mani rendila stabile. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/89">Salmi - Capitolo 89</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/91">Salmi - Capitolo 91</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 90:2 <i>Dio eterno</i>: <a href="/it/The_Urantia_Book/1#p1_6">LU 1:1.6</a>. </li>
  <li id="fn2"><a href="#cite2">↑</a> 90:4 <i>Mille anni ma un giorno</i>: <a href="/it/The_Urantia_Book/14#p1_5">LU 14:1.5</a>.  <i>Dio è senza tempo</i>: <a href="/it/The_Urantia_Book/2#p2_2">LU 2:2.2</a>. </li>
  <li id="fn3"><a href="#cite3">↑</a> 90:10 <i>Tre ventine e dieci</i>: <a href="/it/The_Urantia_Book/77#p2_11">LU 77:2.11</a>. </li>
</ol>
</div>
