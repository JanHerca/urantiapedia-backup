<!--
title: Salmi - Capitolo 40
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/39">Salmi - Capitolo 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/41">Salmi - Capitolo 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Di Davide. Salmo. Io ho pazientemente aspettato l'Eterno, ed egli s'è inclinato a me ed ha ascoltato il mio grido. </p>
<p id="v2"><sup><small>2</small></sup>  Egli m'ha tratto fuori da una fossa di perdizione, dal pantano fangoso; ha fatto posare i miei piedi sulla roccia, ed ha stabilito i miei passi. </p>
<p id="v3"><sup><small>3</small></sup>  Egli ha messo nella mia bocca un nuovo cantico a lode del nostro Dio. Molti vedran questo e temeranno e confideranno nell'Eterno. </p>
<p id="v4"><sup><small>4</small></sup>  Beato l'uomo che ripone nell'Eterno la sua fiducia, e non riguarda ai superbi né a quei che si svian dietro alla menzogna! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  O Eterno, Iddio mio, hai moltiplicato le tue maraviglie e i tuoi pensieri in favor nostro; non si può farne il conto dinanzi a te. Se volessi narrarli e parlarne, son tanti che non si posson contare. </p>
<p id="v6"><sup><small>6</small></sup>  Tu non prendi piacere né in sacrifizio né in offerta; tu m'hai aperto gli orecchi. Tu non domandi né olocausto né sacrifizio per il peccato. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Allora ho detto: Eccomi, vengo! Sta scritto di me nel rotolo del libro. </p>
<p id="v8"><sup><small>8</small></sup>  Dio mio, io prendo piacere a far la tua volontà, e la tua legge è dentro al mio cuore. </p>
<p id="v9"><sup><small>9</small></sup>  Io ho proclamato la tua giustizia nella grande assemblea; ecco, io non tengo chiuse le mie labbra, tu lo sai, o Eterno. </p>
<p id="v10"><sup><small>10</small></sup>  Io non ho nascosto la tua giustizia entro il mio cuore; ho narrato la tua fedeltà e la tua salvezza; non ho celato la tua benignità né la tua verità alla grande assemblea. </p>
<p id="v11"><sup><small>11</small></sup>  Tu, o Eterno, non rifiutarmi le tue compassioni; la tua benignità e la tua verità mi guardino del continuo! </p>
<p id="v12"><sup><small>12</small></sup>  Poiché mali innumerevoli mi circondano; le mie iniquità m'hanno raggiunto, e non posso abbracciarle con lo sguardo. Sono in maggior numero dei capelli del mio capo, e il mio cuore vien meno! </p>
<p id="v13"><sup><small>13</small></sup>  Piacciati, o Eterno, di liberarmi! O Eterno, affrettati in mio aiuto! </p>
<p id="v14"><sup><small>14</small></sup>  Siano confusi e svergognati tutti quanti quelli che cercano l'anima mia per farla perire! Voltin le spalle e siano coperti d'onta quelli che prendon piacere nel mio male! </p>
<p id="v15"><sup><small>15</small></sup>  Restino muti di stupore per la loro ignominia quelli che mi dicono: Ah, ah!... </p>
<p id="v16"><sup><small>16</small></sup>  Gioiscano e si rallegrino in te, tutti quelli che ti cercano; quelli che amano la tua salvezza dicano del continuo: Sia magnificato l'Eterno! </p>
<p id="v17"><sup><small>17</small></sup>  Quanto a me son misero e bisognoso, ma il Signore ha cura di me. Tu sei il mio aiuto e il mio liberatore; o Dio mio, non tardare! </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 40:4 <i>Beato chi confida</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn2"><a href="#cite2">↑</a> 40:6 <i>Dio vuole obbedienza, non sacrificio</i>: <a href="/it/The_Urantia_Book/192#p2_11">LU 192:2.11</a>. </li>
</ol>
</div>
