<!--
title: Salmi - Capitolo 33
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/32">Salmi - Capitolo 32</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/34">Salmi - Capitolo 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Giubilate, o giusti, nell'Eterno; la lode s'addice agli uomini retti. </p>
<p id="v2"><sup><small>2</small></sup>  Celebrate l'Eterno con la cetra; salmeggiate a lui col saltèro a dieci corde. </p>
<p id="v3"><sup><small>3</small></sup>  Cantategli un cantico nuovo, sonate maestrevolmente con giubilo. </p>
<p id="v4"><sup><small>4</small></sup>  Poiché la parola dell'Eterno è diritta e tutta l'opera sua è fatta con fedeltà. </p>
<p id="v5"><sup><small>5</small></sup>  Egli ama la giustizia e l'equità; la terra è piena della benignità dell'Eterno. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  I cieli furon fatti dalla parola dell'Eterno, e tutto il loro esercito dal soffio della sua bocca. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Egli adunò le acque del mare come in un mucchio; egli ammassò gli abissi in serbatoi. </p>
<p id="v8"><sup><small>8</small></sup>  Tutta la terra tema l'Eterno; lo paventino tutti gli abitanti del mondo. </p>
<p id="v9"><sup><small>9</small></sup>  Poich'egli parlò, e la cosa fu; egli comandò e la cosa sorse. </p>
<p id="v10"><sup><small>10</small></sup>  L'Eterno dissipa il consiglio delle nazioni, egli annulla i disegni dei popoli. </p>
<p id="v11"><sup><small>11</small></sup>  Il consiglio dell'Eterno sussiste in perpetuo, i disegni del suo cuore durano d'età in età. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Beata la nazione il cui Dio è l'Eterno; beato il popolo ch'egli ha scelto per sua eredità. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  L'Eterno guarda dal cielo; egli vede tutti i figliuoli degli uomini: <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  dal luogo ove dimora, osserva tutti gli abitanti della terra; </p>
<p id="v15"><sup><small>15</small></sup>  egli, che ha formato il cuore di loro tutti, che considera tutte le opere loro. </p>
<p id="v16"><sup><small>16</small></sup>  Il re non è salvato per grandezza d'esercito; il prode non scampa per la sua gran forza. </p>
<p id="v17"><sup><small>17</small></sup>  Il cavallo è cosa fallace per salvare; esso non può liberare alcuno col suo grande vigore. </p>
<p id="v18"><sup><small>18</small></sup>  Ecco, l'occhio dell'Eterno è su quelli che lo temono, su quelli che sperano nella sua benignità, </p>
<p id="v19"><sup><small>19</small></sup>  per liberare l'anima loro dalla morte e per conservarli in vita in tempo di fame. </p>
<p id="v20"><sup><small>20</small></sup>  L'anima nostra aspetta l'Eterno; egli è il nostro aiuto e il nostro scudo. </p>
<p id="v21"><sup><small>21</small></sup>  In lui, certo, si rallegrerà il cuor nostro, perché abbiam confidato nel nome della sua santità. </p>
<p id="v22"><sup><small>22</small></sup>  La tua benignità, o Eterno, sia sopra noi, poiché noi abbiamo sperato in te. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/32">Salmi - Capitolo 32</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/34">Salmi - Capitolo 34</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 33:5 <i>Dio del giudizio</i>: <a href="/it/The_Urantia_Book/96#p6_3">LU 96:6.3</a>. </li>
  <li id="fn2"><a href="#cite2">↑</a> 33:6 <i>Universi fatti da figli di Dio</i>: <a href="/it/The_Urantia_Book/1#p0_1">LU 1:0.1</a>.  <i>Per parola del Signore: creazione</i>: <a href="/it/The_Urantia_Book/86#p5_9">LU 86:5.9</a>.  <i>La creazione di Michael</i>: <a href="/it/The_Urantia_Book/57#p3_8">LU 57:3.8</a>.  <i>Figli creatori</i>: <a href="/it/The_Urantia_Book/21#p0_1">LU 21:0.1</a>.  <i>I figli creatori creano</i>: <a href="/it/The_Urantia_Book/21#p2_1">LU 21:2.1</a>.  <i>Creazione fisica</i>: <a href="/it/The_Urantia_Book/29#p0_1">LU 29:0.1</a>.  <i>Parte 2: Tutto fatto dai figli di Dio</i>: <a href="/it/The_Urantia_Book/1#p0_1">LU 1:0.1</a>. </li>
  <li id="fn3"><a href="#cite3">↑</a> 33:12 <i>Popolo eletto</i>: <a href="/it/The_Urantia_Book/93#p5_1">LU 93:5.1</a>.  <i>Popolo eletto</i>: <a href="/it/The_Urantia_Book/96#p2_3">LU 96:2.3</a>.  <i>Popolo eletto</i>: <a href="/it/The_Urantia_Book/97#p4_2">LU 97:4.2</a>.  <i>Popolo eletto</i>: <a href="/it/The_Urantia_Book/97#p10_1">LU 97:10.1</a>.  <i>Popolo eletto</i>: <a href="/it/The_Urantia_Book/121#p2_8">LU 121:2.8</a>.  <i>Popolo eletto da Dio</i>: <a href="/it/The_Urantia_Book/96#p5_6">LU 96:5.6</a>. </li>
  <li id="fn4"><a href="#cite4">↑</a> 33:13-14 <i>Il Signore guarda dal cielo</i>: <a href="/it/The_Urantia_Book/3#p3_2">LU 3:3.2</a>. </li>
  <li id="fn5"><a href="#cite5">↑</a> 33:11 <i>Dio è immutabile, infallibile</i>: <a href="/it/The_Urantia_Book/2#p2_2">LU 2:2.2</a>. </li>
</ol>
</div>
