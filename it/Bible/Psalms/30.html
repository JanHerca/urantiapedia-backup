<!--
title: Salmi - Capitolo 30
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/29">Salmi - Capitolo 29</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/31">Salmi - Capitolo 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salmo. Cantico per la dedicazione della Casa. Di Davide. Io t'esalto, o Eterno, perché m'hai tratto in alto, e non hai permesso che i miei nemici si rallegrassero di me. </p>
<p id="v2"><sup><small>2</small></sup>  O Eterno, Dio mio, io ho gridato a te, e tu m'hai sanato. </p>
<p id="v3"><sup><small>3</small></sup>  O Eterno, tu hai fatto risalir l'anima mia dal soggiorno de' morti, tu m'hai ridato la vita perch'io non scendessi nella fossa. </p>
<p id="v4"><sup><small>4</small></sup>  Salmeggiate all'Eterno, voi suoi fedeli, e celebrate la memoria della sua santità. </p>
<p id="v5"><sup><small>5</small></sup>  Poiché l'ira sua è sol per un momento, ma la sua benevolenza è per tutta una vita. La sera alberga da noi il pianto; ma la mattina viene il giubilo. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Quanto a me, nella mia prosperità, dicevo: Non sarò mai smosso. </p>
<p id="v7"><sup><small>7</small></sup>  O Eterno, per il tuo favore, avevi reso forte il mio monte; tu nascondesti la tua faccia, ed io fui smarrito. </p>
<p id="v8"><sup><small>8</small></sup>  Io ho gridato a te, o Eterno; ho supplicato l'Eterno, dicendo: </p>
<p id="v9"><sup><small>9</small></sup>  Che profitto avrai dal mio sangue s'io scendo nella fossa? Forse che la polvere ti celebrerà? predicherà essa la tua verità? </p>
<p id="v10"><sup><small>10</small></sup>  Ascolta, o Eterno, ed abbi pietà di me; o Eterno, sii tu il mio aiuto! </p>
<p id="v11"><sup><small>11</small></sup>  Tu hai mutato il mio duolo, in danza; hai sciolto il mio cilicio e m'hai cinto d'allegrezza, </p>
<p id="v12"><sup><small>12</small></sup>  affinché l'anima mia salmeggia a te e non si taccia. O Eterno, Dio mio, io ti celebrerò in perpetuo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/29">Salmi - Capitolo 29</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/31">Salmi - Capitolo 31</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 30:5 <i>Il pianto se ne va</i>: <a href="/it/The_Urantia_Book/131#p2_9">LU 131:2.9</a>. </li>
</ol>
</div>
