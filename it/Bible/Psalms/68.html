<!--
title: Salmi - Capitolo 68
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/67">Salmi - Capitolo 67</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/69">Salmi - Capitolo 69</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Al Capo de' musici. Di Davide. Salmo. Canto. Lèvisi Iddio, e i suoi nemici saranno dispersi, e quelli che l'odiano fuggiranno dinanzi a lui. </p>
<p id="v2"><sup><small>2</small></sup>  Tu li dissiperai come si dissipa il fumo; come la cera si strugge dinanzi al fuoco, così periranno gli empi dinanzi a Dio. </p>
<p id="v3"><sup><small>3</small></sup>  Ma i giusti si rallegreranno, esulteranno nel cospetto di Dio, e gioiranno con letizia. </p>
<p id="v4"><sup><small>4</small></sup>  Cantate a Dio, salmeggiate al suo nome, preparate la via a colui che cavalca attraverso i deserti; il suo nome è: l'Eterno, ed esultate dinanzi a lui. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Padre degli orfani e difensore delle vedove è Iddio nella dimora della sua santità; </p>
<p id="v6"><sup><small>6</small></sup>  Iddio dona al solitario una famiglia, trae fuori i prigionieri e dà loro prosperità; solo i ribelli dimorano in terra arida. </p>
<p id="v7"><sup><small>7</small></sup>  O Dio, quando tu uscisti davanti al tuo popolo, quando ti avanzasti attraverso il deserto, Sela. </p>
<p id="v8"><sup><small>8</small></sup>  la terra tremò; anche i cieli si strussero in pioggia per la presenza di Dio; lo stesso Sinai tremò alla presenza di Dio, dell'Iddio d'Israele. </p>
<p id="v9"><sup><small>9</small></sup>  O Dio, tu spandesti una pioggia di benefizî sulla tua eredità; quand'essa era sfinita, tu la ristorasti. </p>
<p id="v10"><sup><small>10</small></sup>  La tua greggia prese dimora nel paese, che tu avevi, o Dio, preparato nella tua bontà pei miseri. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Il Signore dà un ordine: le messaggere di buone novelle sono una grande schiera. </p>
<p id="v12"><sup><small>12</small></sup>  I re degli eserciti fuggono, fuggono, e la rimasta a casa divide le spoglie. </p>
<p id="v13"><sup><small>13</small></sup>  Quando vi siete riposati tra gli ovili, le ali della colomba si son coperte d'argento, e le sue penne hanno preso il giallo dell'oro. </p>
<p id="v14"><sup><small>14</small></sup>  Quando l'Onnipotente disperse i re nel paese, lo Tsalmon si coperse di neve. </p>
<p id="v15"><sup><small>15</small></sup>  O monte di Dio, o monte di Basan, o monte dalle molte cime, o monte di Basan, </p>
<p id="v16"><sup><small>16</small></sup>  perché, o monti dalle molte cime, guardate con invidia al monte che Dio s'è scelto per sua dimora? Sì, l'Eterno vi abiterà in perpetuo. </p>
<p id="v17"><sup><small>17</small></sup>  I carri di Dio si contano a miriadi e miriadi, a migliaia di migliaia; il Signore viene dal Sinai nel santuario. </p>
<p id="v18"><sup><small>18</small></sup>  Tu sei salito in alto, hai menato in cattività dei prigioni, hai preso doni dagli uomini, anche dai ribelli, per far quivi la tua dimora, o Eterno Iddio. </p>
<p id="v19"><sup><small>19</small></sup>  Sia benedetto il Signore! Giorno per giorno porta per noi il nostro peso; egli ch'è l'Iddio della nostra salvezza. Sela. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Iddio è per noi l'Iddio delle liberazioni; e all'Eterno, al Signore, appartiene il preservar dalla morte. </p>
<p id="v21"><sup><small>21</small></sup>  Ma Dio schiaccerà il capo de' suoi nemici, la testa chiomata di colui che cammina nelle sue colpe. </p>
<p id="v22"><sup><small>22</small></sup>  Il Signore ha detto: Io ti ritrarrò da Basan, ti ritrarrò dalle profondità del mare, </p>
<p id="v23"><sup><small>23</small></sup>  affinché tu affondi il tuo piè nel sangue, e la lingua de' tuoi cani abbia la sua parte de' tuoi nemici. </p>
<p id="v24"><sup><small>24</small></sup>  Essi han veduto la tua entrata, o Dio, l'entrata del mio Dio, del mio Re, nel santuario. </p>
<p id="v25"><sup><small>25</small></sup>  Precedevano i cantori, dietro venivano i sonatori, in mezzo alle fanciulle, che battevano i tamburi. </p>
<p id="v26"><sup><small>26</small></sup>  Benedite Iddio nelle raunanze, benedite il Signore, voi che siete della fonte d'Israele! </p>
<p id="v27"><sup><small>27</small></sup>  Ecco il piccolo Beniamino, che domina gli altri; i principi di Giuda e la loro schiera, i principi di Zabulon, i principi di Neftali. </p>
<p id="v28"><sup><small>28</small></sup>  Il tuo Dio ha ordinato la tua forza; rafferma, o Dio, ciò che hai operato per noi! </p>
<p id="v29"><sup><small>29</small></sup>  Nel tuo tempio, ch'è sopra Gerusalemme, i re ti recheranno doni. </p>
<p id="v30"><sup><small>30</small></sup>  Minaccia la bestia de' canneti, la moltitudine de' tori coi giovenchi de' popoli, che si prostrano recando verghe d'argento. Dissipa i popoli che si dilettano in guerre. </p>
<p id="v31"><sup><small>31</small></sup>  Gran signori verranno dall'Egitto, l'Etiopia s'affretterà a tender le mani verso Dio. </p>
<p id="v32"><sup><small>32</small></sup>  O regni della terra, cantate a Dio, salmeggiate al Signore, Sela. </p>
<p id="v33"><sup><small>33</small></sup>  a colui che cavalca sui cieli dei cieli eterni! Ecco, egli fa risonar la sua voce, la sua voce potente. </p>
<p id="v34"><sup><small>34</small></sup>  Riconoscete la potenza di Dio; la sua maestà è sopra Israele, e la sua potenza è ne' cieli. </p>
<p id="v35"><sup><small>35</small></sup>  O Dio, tu sei tremendo dai tuoi santuari! L'Iddio d'Israele è quel che dà forza e potenza al suo popolo. Benedetto sia Iddio! </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 68:4 <i>Jah</i>: <a href="/it/The_Urantia_Book/96#p1_9">LU 96:1.9</a>. </li>
  <li id="fn2"><a href="#cite2">↑</a> 68:10 <i>Dio è generoso</i>: <a href="/it/The_Urantia_Book/2#p1_2">LU 2:1.2</a>. </li>
  <li id="fn3"><a href="#cite3">↑</a> 68:19-20 <i>Parte 2: Dio della salvezza</i>: <a href="/it/The_Urantia_Book/2#p6_3">LU 2:6.3</a>. </li>
</ol>
</div>
