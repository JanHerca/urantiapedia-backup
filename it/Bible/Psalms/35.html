<!--
title: Salmi - Capitolo 35
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/34">Salmi - Capitolo 34</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/36">Salmi - Capitolo 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Di Davide. O Eterno, contendi con quelli che contendono meco, combatti con quelli che combattono meco. </p>
<p id="v2"><sup><small>2</small></sup>  Prendi lo scudo e la targa e lèvati in mio aiuto. </p>
<p id="v3"><sup><small>3</small></sup>  Tira fuori la lancia e chiudi il passo ai miei persecutori; di' all'anima mia: Io son la tua salvezza. </p>
<p id="v4"><sup><small>4</small></sup>  Sian confusi e svergognati quelli che cercano l'anima mia; voltin le spalle e arrossiscano quei che macchinano la mia rovina. </p>
<p id="v5"><sup><small>5</small></sup>  Sian come pula al vento e l'angelo dell'Eterno li scacci. </p>
<p id="v6"><sup><small>6</small></sup>  Sia la via loro tenebrosa e sdrucciolevole, e l'insegua l'angelo dell'Eterno. </p>
<p id="v7"><sup><small>7</small></sup>  Poiché, senza cagione, m'hanno teso di nascosto la loro rete, senza cagione hanno scavato una fossa per togliermi la vita. </p>
<p id="v8"><sup><small>8</small></sup>  Li colga una ruina improvvisa e sian presi nella rete ch'essi hanno nascosta; scendano nella rovina apparecchiata per me. </p>
<p id="v9"><sup><small>9</small></sup>  Allora l'anima mia festeggerà nell'Eterno, e si rallegrerà nella sua salvezza. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Tutte le mie ossa diranno: O Eterno, chi è pari a te che liberi il misero da chi è più forte di lui, il misero e il bisognoso da chi lo spoglia? </p>
<p id="v11"><sup><small>11</small></sup>  Iniqui testimoni si levano; mi domandano cose delle quali non so nulla. </p>
<p id="v12"><sup><small>12</small></sup>  Mi rendono male per bene; derelitta è l'anima mia. </p>
<p id="v13"><sup><small>13</small></sup>  Eppure io, quand'eran malati, vestivo il cilicio, affliggevo l'anima mia col digiuno, e pregavo col capo curvo sul seno... </p>
<p id="v14"><sup><small>14</small></sup>  Camminavo triste come per la perdita d'un amico, d'un fratello, andavo chino, abbrunato, come uno che pianga sua madre. </p>
<p id="v15"><sup><small>15</small></sup>  Ma, quand'io vacillo, essi si rallegrano, s'adunano assieme; s'aduna contro di me gente abietta che io non conosco; mi lacerano senza posa. </p>
<p id="v16"><sup><small>16</small></sup>  Come profani buffoni da mensa, digrignano i denti contro di me. </p>
<p id="v17"><sup><small>17</small></sup>  O Signore, fino a quando vedrai tu questo? Ritrai l'anima mia dalle loro ruine, l'unica mia, di fra i leoncelli. </p>
<p id="v18"><sup><small>18</small></sup>  Io ti celebrerò nella grande assemblea, ti loderò in mezzo a gran popolo. </p>
<p id="v19"><sup><small>19</small></sup>  Non si rallegrino di me quelli che a torto mi sono nemici, né ammicchino con l'occhio quelli che m'odian senza cagione. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Poiché non parlan di pace, anzi macchinan frodi contro la gente pacifica del paese. </p>
<p id="v21"><sup><small>21</small></sup>  Apron larga la bocca contro me e dicono: Ah, ah! l'occhio nostro l'ha visto. </p>
<p id="v22"><sup><small>22</small></sup>  Anche tu hai visto, o Eterno; non tacere! O Signore, non allontanarti da me. </p>
<p id="v23"><sup><small>23</small></sup>  Risvegliati, destati, per farmi ragione, o mio Dio, mio Signore, per difender la mia causa. </p>
<p id="v24"><sup><small>24</small></sup>  Giudicami secondo la tua giustizia, o Eterno, Iddio mio, e fa' ch'essi non si rallegrino su me; </p>
<p id="v25"><sup><small>25</small></sup>  che non dicano in cuor loro: Ah, ecco il nostro desiderio! che non dican: L'abbiamo inghiottito. </p>
<p id="v26"><sup><small>26</small></sup>  Siano tutti insieme svergognati e confusi quelli che si rallegrano del mio male; sian rivestiti d'onta e di vituperio quelli che si levano superbi contro di me. </p>
<p id="v27"><sup><small>27</small></sup>  Cantino e si rallegrino quelli che si compiacciono della mia giustizia, e dican del continuo: Magnificato sia l'Eterno che vuole la pace del suo servitore! </p>
<p id="v28"><sup><small>28</small></sup>  E la mia lingua parlerà della tua giustizia, e dirà del continuo la tua lode. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 35:9 <i>Dio è gioia dell'anima mia</i>: <a href="/it/The_Urantia_Book/131#p2_10">LU 131:2.10</a>. </li>
  <li id="fn2"><a href="#cite2">↑</a> 35:19 <i>Odiavano senza motivo</i>: <a href="/it/The_Urantia_Book/180#p3_2">LU 180:3.2</a>. </li>
</ol>
</div>
