<!--
title: Salmi - Capitolo 39
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/38">Salmi - Capitolo 38</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/40">Salmi - Capitolo 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Per Jeduthun. Salmo di Davide. Io dicevo: Farò attenzione alle mie vie per non peccare con la mia lingua; metterò un freno alla mia bocca, finché l'empio mi starà davanti. </p>
<p id="v2"><sup><small>2</small></sup>  Io sono stato muto, in silenzio, mi son taciuto senz'averne bene; anzi il mio dolore s'è inasprito. </p>
<p id="v3"><sup><small>3</small></sup>  Il mio cuore si riscaldava dentro di me; mentre meditavo, un fuoco s'è acceso; allora la mia lingua ha parlato. </p>
<p id="v4"><sup><small>4</small></sup>  O Eterno, fammi conoscere la mia fine e qual è la misura de' miei giorni. Fa' ch'io sappia quanto son frale. </p>
<p id="v5"><sup><small>5</small></sup>  Ecco, tu hai ridotto i miei giorni alla lunghezza di qualche palmo, e la mia durata è come nulla dinanzi a te; certo, ogni uomo, benché saldo in piè, non è che vanità. Sela. </p>
<p id="v6"><sup><small>6</small></sup>  Certo, l'uomo va e viene come un'ombra; certo, s'affanna per quel ch'è vanità: egli ammassa, senza sapere chi raccoglierà. </p>
<p id="v7"><sup><small>7</small></sup>  E ora, o Signore, che aspetto? La mia speranza è in te. </p>
<p id="v8"><sup><small>8</small></sup>  Liberami da tutte le mie trasgressioni; non far di me il vituperio dello stolto. </p>
<p id="v9"><sup><small>9</small></sup>  Io me ne sto muto, non aprirò bocca, perché sei tu che hai agito. </p>
<p id="v10"><sup><small>10</small></sup>  Toglimi d'addosso il tuo flagello! Io mi consumo sotto i colpi della tua mano. </p>
<p id="v11"><sup><small>11</small></sup>  Quando castigando l'iniquità tu correggi l'uomo, tu distruggi come la tignuola quel che ha di più caro; certo, ogni uomo non è che vanità. Sela. </p>
<p id="v12"><sup><small>12</small></sup>  O Eterno, ascolta la mia preghiera, e porgi l'orecchio al mio grido; non esser sordo alle mie lacrime; poiché io sono uno straniero presso a te, un pellegrino, come tutti i miei padri. </p>
<p id="v13"><sup><small>13</small></sup>  Distogli da me il tuo sguardo ond'io mi rianimi, prima che me ne vada, e non sia più. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/38">Salmi - Capitolo 38</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/40">Salmi - Capitolo 40</a></td>
      </tr>
    </tbody>
  </table>
</figure>
