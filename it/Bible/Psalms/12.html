<!--
title: Salmi - Capitolo 12
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/11">Salmi - Capitolo 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/13">Salmi - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Al Capo de' musici. Sopra l'ottava. Salmo di Davide. Salva, o Eterno, poiché l'uomo pio vien meno, e i fedeli vengono a mancare tra i figliuoli degli uomini. </p>
<p id="v2"><sup><small>2</small></sup>  Ciascuno mentisce parlando col prossimo; parlano con labbro lusinghiero e con cuor doppio. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  L'Eterno recida tutte le labbra lusinghiere, la lingua che parla alteramente, </p>
<p id="v4"><sup><small>4</small></sup>  quelli che dicono: Con le nostre lingue prevarremo; le nostre labbra sono per noi; chi sarà signore su noi? </p>
<p id="v5"><sup><small>5</small></sup>  Per l'oppressione dei miseri, per il grido d'angoscia de' bisognosi, ora mi leverò, dice l'Eterno; darò loro la salvezza alla quale anelano. </p>
<p id="v6"><sup><small>6</small></sup>  Le parole dell'Eterno son parole pure, sono argento affinato in un crogiuolo di terra, purificato sette volte. </p>
<p id="v7"><sup><small>7</small></sup>  Tu, o Eterno, li proteggerai, li preserverai da questa generazione in perpetuo. </p>
<p id="v8"><sup><small>8</small></sup>  Gli empi vanno attorno da tutte le parti quando la bassezza siede in alto tra i figliuoli degli uomini. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 12:2 <i>Adulare con le labbra</i>: <a href="/it/The_Urantia_Book/149#p6_12">LU 149:6.12</a>. </li>
</ol>
</div>
