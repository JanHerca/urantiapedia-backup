<!--
title: Salmi - Capitolo 71
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/70">Salmi - Capitolo 70</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/72">Salmi - Capitolo 72</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In te, o Eterno, io mi confido, fa' ch'io non sia giammai confuso. </p>
<p id="v2"><sup><small>2</small></sup>  Per la tua giustizia, liberami, fammi scampare! Inchina a me il tuo orecchio, e salvami! </p>
<p id="v3"><sup><small>3</small></sup>  Siimi una ròcca, una dimora ove io possa sempre rifugiarmi! Tu hai prescritto ch'io sia salvato, perché sei la mia rupe e la mia fortezza. </p>
<p id="v4"><sup><small>4</small></sup>  O mio Dio, liberami dalla man dell'empio, dalla man del perverso e del violento! </p>
<p id="v5"><sup><small>5</small></sup>  Poiché tu sei la mia speranza, o Signore, o Eterno, la mia fiducia fin dalla mia fanciullezza. </p>
<p id="v6"><sup><small>6</small></sup>  Tu sei stato il mio sostegno fin dal seno materno, sei tu che m'hai tratto dalle viscere di mia madre; tu sei del continuo l'oggetto della mia lode. </p>
<p id="v7"><sup><small>7</small></sup>  Io son per molti come un prodigio, ma tu sei il mio forte ricetto. </p>
<p id="v8"><sup><small>8</small></sup>  Sia la mia bocca ripiena della tua lode, e celebri ogni giorno la tua gloria! </p>
<p id="v9"><sup><small>9</small></sup>  Non rigettarmi al tempo della vecchiezza, non abbandonarmi quando le mie forze declinano. </p>
<p id="v10"><sup><small>10</small></sup>  Perché i miei nemici parlan di me, e quelli che spiano l'anima mia cospirano assieme, </p>
<p id="v11"><sup><small>11</small></sup>  dicendo: Iddio l'ha abbandonato; inseguitelo e prendetelo, perché non c'è alcuno che lo liberi. </p>
<p id="v12"><sup><small>12</small></sup>  O Dio, non allontanarti da me, mio Dio, affrettati in mio aiuto! </p>
<p id="v13"><sup><small>13</small></sup>  Sian confusi, siano consumati gli avversari dell'anima mia, sian coperti d'onta e di vituperio quelli che cercano il mio male! </p>
<p id="v14"><sup><small>14</small></sup>  Ma io spererò del continuo, e a tutte le tue lodi ne aggiungerò delle altre. </p>
<p id="v15"><sup><small>15</small></sup>  La mia bocca racconterà tuttodì la tua giustizia e le tue liberazioni, perché non ne conosco il numero. </p>
<p id="v16"><sup><small>16</small></sup>  Io mi farò innanzi a dir de' potenti atti del Signore, dell'Eterno, ricorderò la tua giustizia, la tua soltanto. </p>
<p id="v17"><sup><small>17</small></sup>  O Dio, tu m'hai ammaestrato dalla mia fanciullezza, ed io, fino ad ora, ho annunziato le tue maraviglie. </p>
<p id="v18"><sup><small>18</small></sup>  Ed anche quando sia giunto alla vecchiaia ed alla canizie, o Dio, non abbandonarmi, finché non abbia fatto conoscere il tuo braccio a questa generazione, e la tua potenza a quelli che verranno. </p>
<p id="v19"><sup><small>19</small></sup>  Anche la tua giustizia, o Dio, è eccelsa; tu hai fatto cose grandi; o Dio, chi è pari a te? </p>
<p id="v20"><sup><small>20</small></sup>  Tu, che ci hai fatto veder molte e gravi distrette, ci darai di nuovo la vita e ci trarrai di nuovo dagli abissi della terra; </p>
<p id="v21"><sup><small>21</small></sup>  tu accrescerai la mia grandezza, e ti volgerai di nuovo a me per consolarmi. </p>
<p id="v22"><sup><small>22</small></sup>  Io altresì ti celebrerò col saltèro, celebrerò la tua verità, o mio Dio! A te salmeggerò con la cetra, o Santo d'Israele! <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Le mie labbra giubileranno, quando salmeggerò a te e l'anima mia pure, che tu hai riscattata. </p>
<p id="v24"><sup><small>24</small></sup>  Anche la mia lingua parlerà tuttodì della tua giustizia, perché sono stati svergognati, sono stati confusi quelli che cercavano il mio male. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 71:22 <i>Santo di Israele</i>: <a href="/it/The_Urantia_Book/128#p1_10">LU 128:1.10</a>.  <i>Il Santo d'Israele</i>: <a href="/it/The_Urantia_Book/196#p0_2">LU 196:0.2</a>.  <i>Il Santo</i>: <a href="/it/The_Urantia_Book/96#p1_9">LU 96:1.9</a>. </li>
</ol>
</div>
