<!--
title: Salmi - Capitolo 19
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/18">Salmi - Capitolo 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/20">Salmi - Capitolo 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Al Capo de' musici. Salmo di Davide. I cieli raccontano la gloria di Dio e il firmamento annunzia l'opera delle sue mani. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Un giorno sgorga parole all'altro, una notte comunica conoscenza all'altra. </p>
<p id="v3"><sup><small>3</small></sup>  Non hanno favella né parole; la loro voce non s'ode. </p>
<p id="v4"><sup><small>4</small></sup>  Ma il loro suono esce fuori per tutta la terra, e i loro accenti vanno fino all'estremità del mondo. Quivi Iddio ha posto una tenda per il sole, </p>
<p id="v5"><sup><small>5</small></sup>  ed egli è simile a uno sposo ch'esce dalla sua camera nuziale; gioisce come un prode a correre l'arringo. </p>
<p id="v6"><sup><small>6</small></sup>  La sua uscita è da una estremità de' cieli, e il suo giro arriva fino all'altra estremità; e niente è nascosto al suo calore. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  La legge dell'Eterno è perfetta, ella ristora l'anima; la testimonianza dell'Eterno è verace, rende savio il semplice. </p>
<p id="v8"><sup><small>8</small></sup>  I precetti dell'Eterno son giusti, rallegrano il cuore; il comandamento dell'Eterno è puro, illumina gli occhi. </p>
<p id="v9"><sup><small>9</small></sup>  Il timore dell'Eterno è puro, dimora in perpetuo; i giudizi dell'Eterno sono verità, tutti quanti son giusti, <sup id="cite5"><a href="#fn5">[5]</a></sup></p>
<p id="v10"><sup><small>10</small></sup>  son più desiderabili dell'oro, anzi, più di molto oro finissimo, son più dolci del miele, anzi, di quello che stilla dai favi. </p>
<p id="v11"><sup><small>11</small></sup>  Anche il tuo servitore è da essi ammaestrato; v'è gran ricompensa ad osservarli. </p>
<p id="v12"><sup><small>12</small></sup>  Chi conosce i suoi errori? Purificami da quelli che mi sono occulti. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Trattieni pure il tuo servitore dai peccati volontari, e fa' che non signoreggino su me; allora sarò integro, e puro di grandi trasgressioni. </p>
<p id="v14"><sup><small>14</small></sup>  Siano grate nel tuo cospetto le parole della mia bocca e la meditazione del cuor mio, o Eterno, mia ròcca e mio redentore! </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 19:1 <i>Terra buona</i>: <a href="/it/The_Urantia_Book/111#p6_3">LU 111:6.3</a>.  <i>Opera di Dio</i>: <a href="/it/The_Urantia_Book/101#p2_9">LU 101:2.9</a>. </li>
  <li id="fn2"><a href="#cite2">↑</a> 19:1-3 <i>I cieli dichiarano la gloria di Dio</i>: <a href="/it/The_Urantia_Book/131#p2_2">LU 131:2.2</a>. </li>
  <li id="fn3"><a href="#cite3">↑</a> 19:6 <i>Egli va dal cielo</i>: <a href="/it/The_Urantia_Book/3#p1_3">LU 3:1.3</a>. </li>
  <li id="fn4"><a href="#cite4">↑</a> 19:12-13 <i>Parte 2: Purificami dai peccati</i>: <a href="/it/The_Urantia_Book/146#p2_13">LU 146:2.13</a>. </li>
  <li id="fn5"><a href="#cite5">↑</a> 19:9 <i>I giudizi sono veri, giusti</i>: <a href="/it/The_Urantia_Book/2#p3_1">LU 2:3.1</a>. </li>
</ol>
</div>
