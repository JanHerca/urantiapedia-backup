<!--
title: Salmi - Capitolo 137
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/136">Salmi - Capitolo 136</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/138">Salmi - Capitolo 138</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Là presso i fiumi di Babilonia, sedevamo ed anche piangevamo ricordandoci di Sion. </p>
<p id="v2"><sup><small>2</small></sup>  Ai salici delle sponde avevamo appese le nostre cetre. </p>
<p id="v3"><sup><small>3</small></sup>  Poiché là quelli che ci avevan menati in cattività ci chiedevano dei canti, e quelli che ci predavano, delle canzoni d'allegrezza, dicendo: Cantateci delle canzoni di Sion! </p>
<p id="v4"><sup><small>4</small></sup>  Come potremmo noi cantare le canzoni dell'Eterno in terra straniera? </p>
<p id="v5"><sup><small>5</small></sup>  Se io ti dimentico, o Gerusalemme, dimentichi la mia destra e le sue funzioni, </p>
<p id="v6"><sup><small>6</small></sup>  resti la mia lingua attaccata al palato se io non mi ricordo di te, se non metto Gerusalemme al disopra d'ogni mia allegrezza. </p>
<p id="v7"><sup><small>7</small></sup>  Ricordati, o Eterno, dei figliuoli di Edom, che nel giorno di Gerusalemme dicevano: Spianatela, spianatela fin dalle fondamenta! </p>
<p id="v8"><sup><small>8</small></sup>  O figliuola di Babilonia, che devi esser distrutta, beato chi ti darà la retribuzione del male che ci hai fatto! </p>
<p id="v9"><sup><small>9</small></sup>  Beato chi piglierà i tuoi piccoli bambini e li sbatterà contro la roccia! </p>
