<!--
title: Salmi - Capitolo 139
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/138">Salmi - Capitolo 138</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/140">Salmi - Capitolo 140</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il capo de' musici. Salmo di Davide. O Eterno tu m'hai investigato e mi conosci. </p>
<p id="v2"><sup><small>2</small></sup>  Tu sai quando mi seggo e quando m'alzo, tu intendi da lungi il mio pensiero. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Tu mi scruti quando cammino e quando mi giaccio, e conosci a fondo tutte le mie vie. </p>
<p id="v4"><sup><small>4</small></sup>  Poiché la parola non è ancora sulla mia lingua, che tu, o Eterno, già la conosci appieno. </p>
<p id="v5"><sup><small>5</small></sup>  Tu mi stringi di dietro e davanti, e mi metti la mano addosso. </p>
<p id="v6"><sup><small>6</small></sup>  Una tal conoscenza è troppo maravigliosa per me, tanto alta, che io non posso arrivarci. </p>
<p id="v7"><sup><small>7</small></sup>  Dove me ne andrò lungi dal tuo spirito? e dove fuggirò dal tuo cospetto? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Se salgo in cielo tu vi sei; se mi metto a giacere nel soggiorno dei morti, eccoti quivi. </p>
<p id="v9"><sup><small>9</small></sup>  Se prendo le ali dell'alba e vo a dimorare all'estremità del mare, </p>
<p id="v10"><sup><small>10</small></sup>  anche quivi mi condurrà la tua mano, e la tua destra mi afferrerà. </p>
<p id="v11"><sup><small>11</small></sup>  Se dico: Certo le tenebre mi nasconderanno, e la luce diventerà notte intorno a me, </p>
<p id="v12"><sup><small>12</small></sup>  le tenebre stesse non possono nasconderti nulla, e la notte risplende come il giorno; le tenebre e la luce son tutt'uno per te. </p>
<p id="v13"><sup><small>13</small></sup>  Poiché sei tu che hai formato le mie reni, che m'hai intessuto nel seno di mia madre. </p>
<p id="v14"><sup><small>14</small></sup>  Io ti celebrerò, perché sono stato fatto in modo maraviglioso, stupendo. Maravigliose sono le tue opere, e l'anima mia lo sa molto bene. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Le mie ossa non t'erano nascoste, quand'io fui formato in occulto e tessuto nelle parti più basse della terra. </p>
<p id="v16"><sup><small>16</small></sup>  I tuoi occhi videro la massa informe del mio corpo; e nel tuo libro erano tutti scritti i giorni che m'eran destinati, quando nessun d'essi era sorto ancora. </p>
<p id="v17"><sup><small>17</small></sup>  Oh quanto mi son preziosi i tuoi pensieri, o Dio! Quant'è grande la somma d'essi! </p>
<p id="v18"><sup><small>18</small></sup>  Se li voglio contare, son più numerosi della rena; quando mi sveglio sono ancora con te. </p>
<p id="v19"><sup><small>19</small></sup>  Certo, tu ucciderai l'empio, o Dio; perciò dipartitevi da me, uomini di sangue. </p>
<p id="v20"><sup><small>20</small></sup>  Essi parlano contro di te malvagiamente; i tuoi nemici usano il tuo nome a sostener la menzogna. </p>
<p id="v21"><sup><small>21</small></sup>  O Eterno, non odio io quelli che t'odiano? E non aborro io quelli che si levano contro di te? </p>
<p id="v22"><sup><small>22</small></sup>  Io li odio di un odio perfetto; li tengo per miei nemici. </p>
<p id="v23"><sup><small>23</small></sup>  Investigami, o Dio, e conosci il mio cuore. Provami, e conosci i miei pensieri. </p>
<p id="v24"><sup><small>24</small></sup>  E vedi se v'è in me qualche via iniqua, e guidami per la via eterna. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 139:2-3 <i>Dio conosce il fare e il pensare</i>: <a href="/it/The_Urantia_Book/3#p3_2">LU 3:3.2</a>. </li>
  <li id="fn2"><a href="#cite2">↑</a> 139:7 <i>Spirito Santo</i>: <a href="/it/The_Urantia_Book/34#p4_1">LU 34:4.1</a>.  <i>Dove andare per evitare Dio?</i>: <a href="/it/The_Urantia_Book/3#p1_1">LU 3:1.1</a>.  <i>Spirito nell'uomo (Spirito Santo)</i>: <a href="/it/The_Urantia_Book/103#p1_6">LU 103:1.6</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_5">LU 8:5.5</a>.  <i>Nessun nascondersi da Dio</i>: <a href="/it/The_Urantia_Book/131#p2_4">LU 131:2.4</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_3">LU 8:5.3</a>. </li>
  <li id="fn3"><a href="#cite3">↑</a> 139:14 <i>L'anima sa, e lo sa ora</i>: <a href="/it/The_Urantia_Book/102#p2_4">LU 102:2.4</a>. </li>
</ol>
</div>
