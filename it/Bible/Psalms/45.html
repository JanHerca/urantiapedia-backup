<!--
title: Salmi - Capitolo 45
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/44">Salmi - Capitolo 44</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/46">Salmi - Capitolo 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Sopra 'i gigli'. De' figliuoli di Core. Cantico. Inno nuziale. Mi ferve in cuore una parola soave; io dico: l'opera mia è per un re; la mia lingua sarà come la penna d'un veloce scrittore. </p>
<p id="v2"><sup><small>2</small></sup>  Tu sei bello, più bello di tutti i figliuoli degli uomini; la grazia è sparsa sulle tue labbra; perciò Iddio ti ha benedetto in eterno. </p>
<p id="v3"><sup><small>3</small></sup>  Cingiti la spada al fianco, o prode; vestiti della tua gloria e della tua magnificenza. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  E, nella tua magnificenza, avanza sul carro, per la causa della verità, della clemenza e della giustizia; e la tua destra ti farà vedere cose tremende. </p>
<p id="v5"><sup><small>5</small></sup>  Le tue frecce sono aguzze; i popoli cadranno sotto di te; esse penetreranno nel cuore dei nemici del re. </p>
<p id="v6"><sup><small>6</small></sup>  Il tuo trono, o Dio, è per ogni eternità; lo scettro del tuo regno è uno scettro di dirittura. </p>
<p id="v7"><sup><small>7</small></sup>  Tu ami la giustizia e odii l'empietà. Perciò Iddio, l'Iddio tuo, ti ha unto d'olio di letizia a preferenza de' tuoi colleghi. </p>
<p id="v8"><sup><small>8</small></sup>  Tutti i tuoi vestimenti sanno di mirra, d'aloe, di cassia; dai palazzi d'avorio la musica degli strumenti ti rallegra. </p>
<p id="v9"><sup><small>9</small></sup>  Figliuole di re son fra le tue dame d'onore, alla tua destra sta la regina, adorna d'oro d'Ophir. </p>
<p id="v10"><sup><small>10</small></sup>  Ascolta, o fanciulla, e guarda e porgi l'orecchio; dimentica il tuo popolo e la casa di tuo padre; </p>
<p id="v11"><sup><small>11</small></sup>  e il re porrà amore alla tua bellezza. Poich'egli è il tuo signore, prostrati dinanzi a lui. </p>
<p id="v12"><sup><small>12</small></sup>  E la figliuola di Tiro, con de' doni, e i ricchi del popolo ricercheranno il tuo favore. </p>
<p id="v13"><sup><small>13</small></sup>  Tutta splendore è la figliuola del re, nelle sue stanze; la sua veste è tutta trapunta d'oro. </p>
<p id="v14"><sup><small>14</small></sup>  Ella sarà condotta al re in vesti ricamate; seguìta dalle vergini sue compagne, che gli saranno presentate; </p>
<p id="v15"><sup><small>15</small></sup>  saran condotte con letizia e con giubilo; ed esse entreranno nel palazzo del re. </p>
<p id="v16"><sup><small>16</small></sup>  I tuoi figliuoli prenderanno il posto de' tuoi padri; tu li costituirai principi per tutta la terra. </p>
<p id="v17"><sup><small>17</small></sup>  Io renderò il tuo nome celebre per ogni età; perciò i popoli ti loderanno in sempiterno. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 45:3 <i>Risplendente in maestà, gloria</i>: <a href="/it/The_Urantia_Book/2#p1_2">LU 2:1.2</a>. </li>
</ol>
</div>
