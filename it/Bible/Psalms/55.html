<!--
title: Salmi - Capitolo 55
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/54">Salmi - Capitolo 54</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/56">Salmi - Capitolo 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Per strumenti a corda. Cantico di Davide. Porgi orecchio alla mia preghiera, o Dio, e non rifiutar di udir la mia supplicazione. </p>
<p id="v2"><sup><small>2</small></sup>  Attendi a me, e rispondimi; io non ho requie nel mio lamento, e gemo, </p>
<p id="v3"><sup><small>3</small></sup>  per la voce del nemico, per l'oppressione dell'empio; poiché mi gettano addosso delle iniquità e mi perseguitano con furore. </p>
<p id="v4"><sup><small>4</small></sup>  Il mio cuore spasima dentro di me e spaventi mortali mi son caduti addosso. </p>
<p id="v5"><sup><small>5</small></sup>  Paura e tremito m'hanno assalito, e il terrore mi ha sopraffatto; </p>
<p id="v6"><sup><small>6</small></sup>  onde ho detto: Oh avess'io delle ali come la colomba! me ne volerei via, e troverei riposo. </p>
<p id="v7"><sup><small>7</small></sup>  Ecco, me ne fuggirei lontano, andrei a dimorar nel deserto; Sela. </p>
<p id="v8"><sup><small>8</small></sup>  m'affretterei a ripararmi dal vento impetuoso e dalla tempesta. </p>
<p id="v9"><sup><small>9</small></sup>  Annienta, Signore, dividi le loro lingue, poiché io vedo violenza e rissa nella città. </p>
<p id="v10"><sup><small>10</small></sup>  Giorno e notte essi fanno la ronda sulle sue mura; dentro di essa sono iniquità e vessazioni. </p>
<p id="v11"><sup><small>11</small></sup>  Malvagità è in mezzo a lei, violenza e frode non si dipartono dalle sue piazze. </p>
<p id="v12"><sup><small>12</small></sup>  Poiché non è stato un nemico che mi ha fatto vituperio; altrimenti, l'avrei comportato; non è stato uno che m'odiasse a levarmisi contro; altrimenti, mi sarei nascosto da lui; </p>
<p id="v13"><sup><small>13</small></sup>  ma sei stato tu, l'uomo ch'io stimavo come mio pari, il mio compagno e il mio intimo amico. </p>
<p id="v14"><sup><small>14</small></sup>  Insieme avevamo dolci colloqui, insieme ce n'andavamo tra la folla alla casa di Dio. </p>
<p id="v15"><sup><small>15</small></sup>  Li sorprenda la morte! Scendano vivi nel soggiorno de' morti! poiché nelle lor dimore e dentro di loro non v'è che malvagità. </p>
<p id="v16"><sup><small>16</small></sup>  Quanto a me: io griderò a Dio, e l'Eterno mi salverà. </p>
<p id="v17"><sup><small>17</small></sup>  La sera, la mattina e sul mezzodì mi lamenterò e gemerò, ed egli udrà la mia voce. </p>
<p id="v18"><sup><small>18</small></sup>  Egli darà pace all'anima mia, riscuotendola dall'assalto che m'è dato, perché sono in molti contro di me. </p>
<p id="v19"><sup><small>19</small></sup>  Iddio udirà e li umilierà, egli che siede sul trono ab antico; Sela. poiché in essi non v'è mutamento, e non temono Iddio. </p>
<p id="v20"><sup><small>20</small></sup>  Il nemico ha steso la mano contro quelli ch'erano in pace con lui, ha violato il patto concluso. </p>
<p id="v21"><sup><small>21</small></sup>  La sua bocca è più dolce del burro, ma nel cuore ha la guerra; le sue parole son più morbide dell'olio, ma son spade sguainate. </p>
<p id="v22"><sup><small>22</small></sup>  Getta sull'Eterno il tuo peso, ed egli ti sosterrà; egli non permetterà mai che il giusto sia smosso. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Ma tu, o Dio, farai cader costoro nel profondo della fossa; gli uomini di sangue e di frode non arriveranno alla metà de' lor giorni; ma io confiderò in te. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 55:22 <i>Getta il tuo fardello sul Signore</i>: <a href="/it/The_Urantia_Book/152#p5_3">LU 152:5.3</a>. </li>
</ol>
</div>
