<!--
title: Salmi - Capitolo 91
description: 
published: true
date: 2023-11-8T21:45:55Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/90">
          <span class="mdi mdi-arrow-left-drop-circle"></span><span class="pl-2">Salmi - Capitolo 90</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/92">
          <span class="pr-2">Salmi - Capitolo 92</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Chi dimora nel ritiro dell'Altissimo alberga all'ombra dell'Onnipotente. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Io dico all'Eterno: Tu sei il mio rifugio e la mia fortezza, il mio Dio, in cui confido! </p>
<p id="v3"><sup><small>3</small></sup>  Certo egli ti libererà dal laccio dell'uccellatore e dalla peste mortifera. </p>
<p id="v4"><sup><small>4</small></sup>  Egli ti coprirà con le sue penne, e sotto le sue ali troverai rifugio. La sua fedeltà ti è scudo e targa. </p>
<p id="v5"><sup><small>5</small></sup>  Tu non temerai lo spavento notturno, né la saetta che vola di giorno, </p>
<p id="v6"><sup><small>6</small></sup>  né la peste che va attorno nelle tenebre, né lo sterminio che infierisce in pien mezzodì. </p>
<p id="v7"><sup><small>7</small></sup>  Mille te ne cadranno al fianco, e diecimila alla destra; ma tu non ne sarai colpito. </p>
<p id="v8"><sup><small>8</small></sup>  Solo contemplerai coi tuoi occhi e vedrai la retribuzione degli empi. </p>
<p id="v9"><sup><small>9</small></sup>  Poiché tu hai detto: O Eterno, tu sei il mio rifugio; tu hai preso l'Altissimo per il tuo asilo, </p>
<p id="v10"><sup><small>10</small></sup>  male alcuno non ti coglierà, né piaga alcuna s'accosterà alla tua tenda. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Poiché egli comanderà ai suoi angeli di guardarti in tutte le tue vie. </p>
<p id="v12"><sup><small>12</small></sup>  Essi ti porteranno in palma di mano, che talora il tuo piè non urti in alcuna pietra. </p>
<p id="v13"><sup><small>13</small></sup>  Tu camminerai sul leone e sull'aspide, calpesterai il leoncello e il serpente. </p>
<p id="v14"><sup><small>14</small></sup>  Poich'egli ha posta in me la sua affezione io lo libererò; lo leverò in alto, perché conosce il mio nome. </p>
<p id="v15"><sup><small>15</small></sup>  Egli m'invocherà, ed io gli risponderò; sarò con lui nella distretta; lo libererò, e lo glorificherò. </p>
<p id="v16"><sup><small>16</small></sup>  Lo sazierò di lunga vita, e gli farò vedere la mia salvezza. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/90">
          <span class="mdi mdi-arrow-left-drop-circle"></span><span class="pl-2">Salmi - Capitolo 90</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/92">
          <span class="pr-2">Salmi - Capitolo 92</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 91:1 <i>Dimora in luoghi segreti</i>: <a href="/it/The_Urantia_Book/4#p1_4">LU 4:1.4</a>.  <i>Dio abita nel luogo segreto</i>: <a href="/it/The_Urantia_Book/152#p5_3">LU 152:5.3</a>.  <i>Luogo segreto di Dio</i>: <a href="/it/The_Urantia_Book/131#p2_10">LU 131:2.10</a>.  <i>Colui che abita in un luogo segreto</i>: <a href="/it/The_Urantia_Book/43#p3_4">LU 43:3.4</a>. </li>
  <li id="fn2"><a href="#cite2">↑</a> 91:1,9 <i>I più alti</i>: <a href="/it/The_Urantia_Book/43#p3_1">LU 43:3.1</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>. </li>
  <li id="fn3"><a href="#cite3">↑</a> 91:10-12 <i>Nessun male vi accadrà</i>: <a href="/it/The_Urantia_Book/136#p7_2">LU 136:7.2</a>. </li>
</ol>
</div>
