<!--
title: Salmi - Capitolo 27
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/26">Salmi - Capitolo 26</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/28">Salmi - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Di Davide. L'Eterno è la mia luce e la mia salvezza; di chi temerò? L'Eterno è il baluardo della mia vita; di chi avrò paura? </p>
<p id="v2"><sup><small>2</small></sup>  Quando i malvagi che mi sono avversari e nemici, m'hanno assalito per divorar la mia carne, eglino stessi han vacillato e sono caduti. </p>
<p id="v3"><sup><small>3</small></sup>  Quand'anche un esercito si accampasse contro a me, il mio cuore non avrebbe paura; quand'anche la guerra si levasse contro a me, anche allora sarei fiducioso. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Una cosa ho chiesto all'Eterno, e quella ricerco: ch'io dimori nella casa dell'Eterno tutti i giorni della mia vita, per mirare la bellezza dell'Eterno e meditare nel suo tempio. </p>
<p id="v5"><sup><small>5</small></sup>  Poich'egli mi nasconderà nella sua tenda nel giorno dell'avversità, m'occulterà nel luogo più segreto del suo padiglione, mi leverà in alto sopra una roccia. </p>
<p id="v6"><sup><small>6</small></sup>  Già fin d'ora il mio capo s'eleva sui miei nemici che m'attorniano. Io offrirò nel suo padiglione sacrifici con giubilo; io canterò e salmeggerò all'Eterno. </p>
<p id="v7"><sup><small>7</small></sup>  O Eterno, ascolta la mia voce, io t'invoco; abbi pietà di me, e rispondimi. </p>
<p id="v8"><sup><small>8</small></sup>  Il mio cuore mi dice da parte tua: Cercate la mia faccia! Io cerco la tua faccia, o Eterno. </p>
<p id="v9"><sup><small>9</small></sup>  Non mi nascondere il tuo volto, non rigettar con ira il tuo servitore; tu sei stato il mio aiuto; non mi lasciare, non m'abbandonare, o Dio della mia salvezza! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Quando mio padre e mia madre m'avessero abbandonato, pure l'Eterno mi accoglierà. </p>
<p id="v11"><sup><small>11</small></sup>  O Eterno, insegnami la tua via, e guidami per un sentiero diritto, a cagione de' miei nemici. </p>
<p id="v12"><sup><small>12</small></sup>  Non darmi in balìa de' miei nemici; perché son sorti contro di me falsi testimoni, gente che respira violenza. </p>
<p id="v13"><sup><small>13</small></sup>  Ah! se non avessi avuto fede di veder la bontà dell'Eterno sulla terra de' viventi!... </p>
<p id="v14"><sup><small>14</small></sup>  Spera nell'Eterno! Sii forte, il tuo cuore si rinfranchi, sì, spera nell'Eterno! <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/26">Salmi - Capitolo 26</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/28">Salmi - Capitolo 28</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 27:3 <i>Salvato dalla paura</i>: <a href="/it/The_Urantia_Book/95#p4_3">LU 95:4.3</a>. </li>
  <li id="fn2"><a href="#cite2">↑</a> 27:9 <i>Dio di salvezza</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn3"><a href="#cite3">↑</a> 27:14 <i>Sii paziente, aspetta il Signore</i>: <a href="/it/The_Urantia_Book/152#p5_3">LU 152:5.3</a>. </li>
</ol>
</div>
