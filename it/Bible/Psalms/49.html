<!--
title: Salmi - Capitolo 49
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/48">Salmi - Capitolo 48</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/50">Salmi - Capitolo 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. De' figliuoli di Core. Salmo. Udite questo, popoli tutti; porgete orecchio, voi tutti gli abitanti del mondo! </p>
<p id="v2"><sup><small>2</small></sup>  Plebei e nobili, ricchi e poveri tutti insieme. </p>
<p id="v3"><sup><small>3</small></sup>  La mia bocca proferirà cose savie, e la meditazione del mio cuore sarà piena di senno. </p>
<p id="v4"><sup><small>4</small></sup>  Io presterò orecchio alle sentenze, spiegherò a suon di cetra il mio enigma. </p>
<p id="v5"><sup><small>5</small></sup>  Perché temerei ne' giorni dell'avversità quando mi circonda l'iniquità dei miei insidiatori, </p>
<p id="v6"><sup><small>6</small></sup>  i quali confidano ne' loro grandi averi e si gloriano della grandezza delle loro ricchezze? </p>
<p id="v7"><sup><small>7</small></sup>  Nessuno però può in alcun modo redimere il fratello, né dare a Dio il prezzo del riscatto d'esso. </p>
<p id="v8"><sup><small>8</small></sup>  Il riscatto dell'anima dell'uomo è troppo caro e farà mai sempre difetto. </p>
<p id="v9"><sup><small>9</small></sup>  Non può farsi ch'ei continui a vivere in perpetuo e non vegga la fossa. </p>
<p id="v10"><sup><small>10</small></sup>  Perché la vedrà. I savi muoiono; periscono del pari il pazzo e lo stolto e lasciano ad altri i loro beni. </p>
<p id="v11"><sup><small>11</small></sup>  L'intimo lor pensiero è che le loro case dureranno in eterno e le loro abitazioni d'età in età; danno i loro nomi alle loro terre. </p>
<p id="v12"><sup><small>12</small></sup>  Ma l'uomo ch'è in onore non dura; egli è simile alle bestie che periscono. </p>
<p id="v13"><sup><small>13</small></sup>  Questa loro condotta è una follia; eppure i loro successori approvano i lor detti. Sela. </p>
<p id="v14"><sup><small>14</small></sup>  Son cacciati come pecore nel soggiorno de' morti; la morte è il loro pastore; ed al mattino gli uomini retti li calpestano. La lor gloria ha da consumarsi nel soggiorno de' morti, né avrà altra dimora. </p>
<p id="v15"><sup><small>15</small></sup>  Ma Iddio riscatterà l'anima mia dal potere del soggiorno dei morti, perché mi prenderà con sé. Sela. </p>
<p id="v16"><sup><small>16</small></sup>  Non temere quand'uno s'arricchisce, quando si accresce la gloria della sua casa. </p>
<p id="v17"><sup><small>17</small></sup>  Perché, quando morrà, non porterà seco nulla; la sua gloria non scenderà dietro a lui. </p>
<p id="v18"><sup><small>18</small></sup>  Benché tu, mentre vivi, ti reputi felice, e la gente ti lodi per i godimenti che ti procuri, </p>
<p id="v19"><sup><small>19</small></sup>  tu te ne andrai alla generazione de' tuoi padri, che non vedranno mai più la tua luce. </p>
<p id="v20"><sup><small>20</small></sup>  L'uomo ch'è in onore e non ha intendimento è simile alle bestie che periscono. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/48">Salmi - Capitolo 48</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/50">Salmi - Capitolo 50</a></td>
      </tr>
    </tbody>
  </table>
</figure>
