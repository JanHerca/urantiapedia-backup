<!--
title: Salmi - Capitolo 10
description: 
published: true
date: 2023-11-8T21:45:55Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/9">
          <span class="mdi mdi-arrow-left-drop-circle"></span><span class="pl-2">Salmi - Capitolo 9</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/11">
          <span class="pr-2">Salmi - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  O Eterno, perché te ne stai lontano? Perché ti nascondi in tempi di distretta? </p>
<p id="v2"><sup><small>2</small></sup>  L'empio nella sua superbia perseguita con furore i miseri; essi rimangon presi nelle macchinazioni che gli empi hanno ordite; </p>
<p id="v3"><sup><small>3</small></sup>  poiché l'empio si gloria delle brame dell'anima sua, benedice il rapace e disprezza l'Eterno. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  L'empio, nell'alterezza della sua faccia, dice: L'Eterno non farà inchieste. Tutti i suoi pensieri sono: Non c'è Dio! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Le sue vie son prospere in ogni tempo; cosa troppo alta per lui sono i tuoi giudizi; egli soffia contro tutti i suoi nemici. </p>
<p id="v6"><sup><small>6</small></sup>  Egli dice nel suo cuore: Non sarò mai smosso; d'età in età non m'accadrà male alcuno. </p>
<p id="v7"><sup><small>7</small></sup>  La sua bocca è piena di esecrazione, di frodi, e di oppressione; sotto la sua lingua v'è malizia ed iniquità. </p>
<p id="v8"><sup><small>8</small></sup>  Egli sta negli agguati de' villaggi; uccide l'innocente in luoghi nascosti; i suoi occhi spiano il meschino. </p>
<p id="v9"><sup><small>9</small></sup>  Sta in agguato nel suo nascondiglio come un leone nella sua spelonca; sta in agguato per sorprendere il misero; egli sorprende il misero traendolo nella sua rete. </p>
<p id="v10"><sup><small>10</small></sup>  Se ne sta quattro e chino, ed i meschini cadono tra le sue unghie. </p>
<p id="v11"><sup><small>11</small></sup>  Egli dice nel cuor suo: Iddio dimentica, nasconde la sua faccia, mai lo vedrà. </p>
<p id="v12"><sup><small>12</small></sup>  Lèvati o Eterno! o Dio, alza la mano! Non dimenticare i miseri. </p>
<p id="v13"><sup><small>13</small></sup>  Perché l'empio disprezza Iddio? perché dice in cuor suo: Non ne farai ricerca? </p>
<p id="v14"><sup><small>14</small></sup>  Tu l'hai pur veduto; poiché tu riguardi ai travagli ed alle pene per prender la cosa in mano. A te si abbandona il meschino; tu sei l'aiutator dell'orfano. </p>
<p id="v15"><sup><small>15</small></sup>  Fiacca il braccio dell'empio, cerca l'empietà del malvagio finché tu non ne trovi più. </p>
<p id="v16"><sup><small>16</small></sup>  L'Eterno è re in sempiterno; le nazioni sono state sterminate dalla sua terra. </p>
<p id="v17"><sup><small>17</small></sup>  O Eterno, tu esaudisci il desiderio degli umili; tu raffermerai il cuor loro, inclinerai le orecchie tue </p>
<p id="v18"><sup><small>18</small></sup>  per far ragione all'orfano e all'oppresso, onde l'uomo, che è della terra, cessi dall'incutere spavento. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/9">
          <span class="mdi mdi-arrow-left-drop-circle"></span><span class="pl-2">Salmi - Capitolo 9</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/11">
          <span class="pr-2">Salmi - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 10:4c <i>Secolarismo militante</i>: <a href="/it/The_Urantia_Book/195#p8_5">LU 195:8.5</a>. </li>
  <li id="fn2"><a href="#cite2">↑</a> 10:3 <i>Il Signore aborrisce i bramosi</i>: <a href="/it/The_Urantia_Book/165#p4_8">LU 165:4.8</a>. </li>
</ol>
</div>
