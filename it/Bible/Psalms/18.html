<!--
title: Salmi - Capitolo 18
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/17">Salmi - Capitolo 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/19">Salmi - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Al Capo de' musici. Di Davide, servo dell'Eterno, il quale rivolse all'Eterno le parole di questo cantico quando l'Eterno l'ebbe riscosso dalla mano di tutti i suoi nemici e dalla mano di Saul. Egli disse: Io t'amo, o Eterno, mia forza! </p>
<p id="v2"><sup><small>2</small></sup>  L'Eterno è la mia ròcca, la mia fortezza, il mio liberatore; il mio Dio, la mia rupe, in cui mi rifugio, il mio scudo, il mio potente salvatore, il mio alto ricetto. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Io invocai l'Eterno ch'è degno d'ogni lode e fui salvato dai miei nemici. </p>
<p id="v4"><sup><small>4</small></sup>  I legami della morte m'aveano circondato e i torrenti della distruzione m'aveano spaventato. </p>
<p id="v5"><sup><small>5</small></sup>  I legami del soggiorno de' morti m'aveano attorniato, i lacci della morte m'aveano còlto. </p>
<p id="v6"><sup><small>6</small></sup>  Nella mia distretta invocai l'Eterno e gridai al mio Dio.  gli udì la mia voce dal suo tempio e il mio grido pervenne a lui, ai suoi orecchi. </p>
<p id="v7"><sup><small>7</small></sup>  Allora la terra fu scossa e tremò, i fondamenti de' monti furono smossi e scrollati; perch'egli era acceso d'ira. </p>
<p id="v8"><sup><small>8</small></sup>  Un fumo saliva dalle sue nari; un fuoco consumante gli usciva dalla bocca, e ne procedevano carboni accesi. </p>
<p id="v9"><sup><small>9</small></sup>  Egli abbassò i cieli e discese, avendo sotto i piedi una densa caligine. </p>
<p id="v10"><sup><small>10</small></sup>  Cavalcava sopra un cherubino e volava; volava veloce sulle ali del vento; </p>
<p id="v11"><sup><small>11</small></sup>  avea fatto delle tenebre la sua stanza nascosta, avea posto intorno a sé per suo padiglione l'oscurità dell'acque, le dense nubi de' cieli. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Per lo splendore che lo precedeva, le dense nubi si sciolsero con gragnuola e con carboni accesi. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  L'Eterno tuonò ne' cieli e l'Altissimo diè fuori la sua voce con gragnuola e con carboni accesi. </p>
<p id="v14"><sup><small>14</small></sup>  E avventò le sue saette e disperse i nemici; lanciò folgori in gran numero e li mise in rotta. </p>
<p id="v15"><sup><small>15</small></sup>  Allora apparve il letto delle acque, e i fondamenti del mondo furono scoperti al tuo sgridare, o Eterno, al soffio del vento delle tue nari. </p>
<p id="v16"><sup><small>16</small></sup>  Egli distese dall'alto la mano e mi prese, mi trasse fuori delle grandi acque. </p>
<p id="v17"><sup><small>17</small></sup>  Mi riscosse dal mio potente nemico, e da quelli che mi odiavano perch'erano più forti di me. </p>
<p id="v18"><sup><small>18</small></sup>  Essi m'eran piombati addosso nel dì della mia calamità, ma l'Eterno fu il mio sostegno. </p>
<p id="v19"><sup><small>19</small></sup>  Egli mi trasse fuori al largo, mi liberò, perché mi gradisce. </p>
<p id="v20"><sup><small>20</small></sup>  L'Eterno mi ha retribuito secondo la mia giustizia, mi ha reso secondo la purità delle mie mani, </p>
<p id="v21"><sup><small>21</small></sup>  poiché ho osservato le vie dell'Eterno e non mi sono empiamente sviato dal mio Dio. </p>
<p id="v22"><sup><small>22</small></sup>  Poiché ho tenuto tutte le sue leggi davanti a me, e non ho rimosso da me i suoi statuti. </p>
<p id="v23"><sup><small>23</small></sup>  E sono stato integro verso lui, e mi son guardato dalla mia iniquità. </p>
<p id="v24"><sup><small>24</small></sup>  Ond'è che l'Eterno m'ha reso secondo la mia giustizia, secondo la purità delle mie mani nel suo cospetto. </p>
<p id="v25"><sup><small>25</small></sup>  Tu ti mostri pietoso verso il pio, integro verso l'uomo integro; </p>
<p id="v26"><sup><small>26</small></sup>  ti mostri puro col puro e ti mostri astuto col perverso; </p>
<p id="v27"><sup><small>27</small></sup>  poiché tu sei quel che salvi la gente afflitta e fai abbassare gli occhi alteri. </p>
<p id="v28"><sup><small>28</small></sup>  Sì, tu sei quel che fa risplendere la mia lampada; l'Eterno, il mio Dio, è quel che illumina le mie tenebre. </p>
<p id="v29"><sup><small>29</small></sup>  Con te io assalgo tutta una schiera e col mio Dio salgo sulle mura. </p>
<p id="v30"><sup><small>30</small></sup>  La via di Dio è perfetta; la parola dell'Eterno è purgata col fuoco; egli è lo scudo di tutti quelli che sperano in lui. </p>
<p id="v31"><sup><small>31</small></sup>  Poiché chi è Dio fuor dell'Eterno? E chi è Ròcca fuor del nostro Dio, </p>
<p id="v32"><sup><small>32</small></sup>  l'Iddio che mi cinge di forza e rende la mia vita perfetta? </p>
<p id="v33"><sup><small>33</small></sup>  Egli rende i miei piedi simili a quelli delle cerve, e mi rende saldo sui miei alti luoghi; </p>
<p id="v34"><sup><small>34</small></sup>  ammaestra le mie mani alla battaglia e le mie braccia tendono un arco di rame. </p>
<p id="v35"><sup><small>35</small></sup>  Tu m'hai anche dato lo scudo della tua salvezza, e la tua destra m'ha sostenuto, e la tua benignità m'ha fatto grande. </p>
<p id="v36"><sup><small>36</small></sup>  Tu hai allargato la via ai miei passi; e i miei piedi non hanno vacillato. </p>
<p id="v37"><sup><small>37</small></sup>  Io ho inseguito i miei nemici e li ho raggiunti; e non son tornato indietro prima d'averli distrutti. </p>
<p id="v38"><sup><small>38</small></sup>  Io li ho abbattuti e non son potuti risorgere; son caduti sotto i miei piedi. </p>
<p id="v39"><sup><small>39</small></sup>  Tu m'hai cinto di forza per la guerra; tu hai fatto piegare sotto di me i miei avversari; </p>
<p id="v40"><sup><small>40</small></sup>  hai fatto voltar le spalle davanti a me ai miei nemici, e ho distrutto quelli che m'odiavano. </p>
<p id="v41"><sup><small>41</small></sup>  Hanno gridato, ma non vi fu chi li salvasse; hanno gridato all'Eterno, ma egli non rispose loro. </p>
<p id="v42"><sup><small>42</small></sup>  Io li ho tritati come polvere esposta al vento, li ho spazzati via come il fango delle strade. </p>
<p id="v43"><sup><small>43</small></sup>  Tu m'hai liberato dalle dissensioni del popolo, m'hai costituito capo di nazioni; un popolo che non conoscevo mi è stato sottoposto. </p>
<p id="v44"><sup><small>44</small></sup>  Al solo udir parlare di me, m'hanno ubbidito; i figli degli stranieri m'hanno reso omaggio. </p>
<p id="v45"><sup><small>45</small></sup>  I figli degli stranieri son venuti meno, sono usciti tremanti dai loro ripari. </p>
<p id="v46"><sup><small>46</small></sup>  Vive l'Eterno! Sia benedetta la mia ròcca! E sia esaltato l'Iddio della mia salvezza! </p>
<p id="v47"><sup><small>47</small></sup>  l'Iddio che fa la mia vendetta e mi sottomette i popoli, </p>
<p id="v48"><sup><small>48</small></sup>  che mi scampa dai miei nemici. Sì, tu mi sollevi sopra i miei avversari, mi riscuoti dall'uomo violento. </p>
<p id="v49"><sup><small>49</small></sup>  Perciò, o Eterno, ti loderò fra le nazioni, e salmeggerò al tuo nome. </p>
<p id="v50"><sup><small>50</small></sup>  Grandi liberazioni egli accorda al suo re, ed usa benignità verso il suo unto, verso Davide e la sua progenie in perpetuo. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 18:2 <i>Liberatore dei mondi</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn2"><a href="#cite2">↑</a> 18:2,46 <i>Dio di salvezza</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn3"><a href="#cite3">↑</a> 18:11 <i>Corpi a gravità oscura</i>: <a href="/it/The_Urantia_Book/14#p1_7">LU 14:1.7</a>. </li>
  <li id="fn4"><a href="#cite4">↑</a> 18:12 <i>Grandine</i>: <a href="/it/The_Urantia_Book/85#p4_3">LU 85:4.3</a>. </li>
</ol>
</div>
