<!--
title: Salmi - Capitolo 64
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/63">Salmi - Capitolo 63</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/65">Salmi - Capitolo 65</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Salmo di Davide. O Dio, ascolta la mia voce nel mio lamento! Guarda la mia vita dallo spavento del nemico. </p>
<p id="v2"><sup><small>2</small></sup>  Mettimi al coperto dalle trame de' maligni, dalla turba degli operatori d'iniquità, </p>
<p id="v3"><sup><small>3</small></sup>  che hanno aguzzato la loro lingua come una spada e hanno scoccato come frecce le loro parole amare, </p>
<p id="v4"><sup><small>4</small></sup>  per colpire da luoghi nascosti l'uomo integro; lo colpiscono all'improvviso, e non hanno paura. </p>
<p id="v5"><sup><small>5</small></sup>  S'incoraggiano a vicenda in un'impresa malvagia; concertano di tender lacci di nascosto; e dicono: Chi li vedrà? </p>
<p id="v6"><sup><small>6</small></sup>  Divisano nequizia e dicono: Abbiam compiuto il nostro divisamento. L'intimo pensiero e il cuore d'ognun di loro è un abisso. </p>
<p id="v7"><sup><small>7</small></sup>  Ma Dio scoccherà contro di essi le sue frecce, e subito saran coperti di ferite; </p>
<p id="v8"><sup><small>8</small></sup>  saranno fatti cadere; e il male fatto dalle loro lingue ricadrà su loro. Tutti quelli che li vedranno scrolleranno il capo, </p>
<p id="v9"><sup><small>9</small></sup>  e tutti gli uomini temeranno, e racconteranno l'opera di Dio, e considereranno quello ch'egli avrà fatto. </p>
<p id="v10"><sup><small>10</small></sup>  Il giusto si rallegrerà nell'Eterno e in lui cercherà rifugio; e tutti i diritti di cuore si glorieranno. </p>
