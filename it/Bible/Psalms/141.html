<!--
title: Salmi - Capitolo 141
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/140">Salmi - Capitolo 140</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/142">Salmi - Capitolo 142</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salmo di Davide. O Eterno io t'invoco; affrettati a rispondermi. Porgi l'orecchio alla mia voce quand'io grido a te. </p>
<p id="v2"><sup><small>2</small></sup>  La mia preghiera stia nel tuo cospetto come l'incenso, l'elevazione delle mie mani come il sacrifizio della sera. </p>
<p id="v3"><sup><small>3</small></sup>  O Eterno, poni una guardia dinanzi alla mia bocca, guarda l'uscio delle mie labbra. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Non inclinare il mio cuore ad alcuna cosa malvagia, per commettere azioni empie con gli operatori d'iniquità; e fa' ch'io non mangi delle loro delizie. </p>
<p id="v5"><sup><small>5</small></sup>  Mi percuota pure il giusto; sarà un favore; mi riprenda pure; sarà come olio sul capo; il mio capo non lo rifiuterà; anzi malgrado la loro malvagità, continuerò a pregare. </p>
<p id="v6"><sup><small>6</small></sup>  I loro giudici saran precipitati per il fianco delle rocce, e si darà ascolto alle mie parole, perché sono piacevoli. </p>
<p id="v7"><sup><small>7</small></sup>  Come quando si ara e si rompe la terra, le nostre ossa sono sparse all'ingresso del soggiorno dei morti. </p>
<p id="v8"><sup><small>8</small></sup>  Poiché a te son vòlti gli occhi miei, o Eterno, o Signore; in te mi rifugio, non abbandonare l'anima mia. </p>
<p id="v9"><sup><small>9</small></sup>  Guardami dal laccio che m'hanno teso, e dagli agguati degli operatori d'iniquità. </p>
<p id="v10"><sup><small>10</small></sup>  Cadano gli empi nelle loro proprie reti, mentre io passerò oltre. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 141:3 <i>Sorveglia la bocca</i>: <a href="/it/The_Urantia_Book/146#p2_13">LU 146:2.13</a>. </li>
</ol>
</div>
