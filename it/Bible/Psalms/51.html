<!--
title: Salmi - Capitolo 51
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/50">Salmi - Capitolo 50</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/52">Salmi - Capitolo 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Salmo di Davide, quando il profeta Natan venne a lui, dopo che Davide era stato da Batseba. Abbi pietà di me, o Dio, secondo la tua benignità; secondo la moltitudine delle tue compassioni, cancella i miei misfatti. </p>
<p id="v2"><sup><small>2</small></sup>  Lavami del tutto della mia iniquità e nettami del mio peccato! </p>
<p id="v3"><sup><small>3</small></sup>  Poiché io conosco i miei misfatti, e il mio peccato è del continuo davanti a me. </p>
<p id="v4"><sup><small>4</small></sup>  Io ho peccato contro te, contro te solo, e ho fatto ciò ch'è male agli occhi tuoi; lo confesso, affinché tu sia riconosciuto giusto quando parli, e irreprensibile quando giudichi. </p>
<p id="v5"><sup><small>5</small></sup>  Ecco, io sono stato formato nella iniquità, e la madre mia mi ha concepito nel peccato. </p>
<p id="v6"><sup><small>6</small></sup>  Ecco, tu ami la sincerità nell'interiore; insegnami dunque sapienza nel segreto del cuore. </p>
<p id="v7"><sup><small>7</small></sup>  Purificami con l'issopo, e sarò netto; lavami, e sarò più bianco che neve. </p>
<p id="v8"><sup><small>8</small></sup>  Fammi udire gioia ed allegrezza; fa' che le ossa che tu hai tritate festeggino. </p>
<p id="v9"><sup><small>9</small></sup>  Nascondi la tua faccia dai miei peccati, e cancella tutte le mie iniquità. </p>
<p id="v10"><sup><small>10</small></sup>  O Dio, crea in me un cuor puro e rinnova dentro di me uno spirito ben saldo. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Non rigettarmi dalla tua presenza e non togliermi lo spirito tuo santo. </p>
<p id="v12"><sup><small>12</small></sup>  Rendimi la gioia della tua salvezza e fa' che uno spirito volonteroso mi sostenga. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Io insegnerò le tue vie ai trasgressori, e i peccatori si convertiranno a te. </p>
<p id="v14"><sup><small>14</small></sup>  Liberami dal sangue versato, o Dio, Dio della mia salvezza, e la mia lingua celebrerà la tua giustizia. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Signore, aprimi le labbra, e la mia bocca pubblicherà la tua lode. </p>
<p id="v16"><sup><small>16</small></sup>  Poiché tu non prendi piacere nei sacrifizi, altrimenti io li offrirei; tu non gradisci olocausto. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  I sacrifizi di Dio sono lo spirito rotto; o Dio, tu non sprezzi il cuor rotto e contrito. </p>
<p id="v18"><sup><small>18</small></sup>  Fa' del bene a Sion, per la tua benevolenza; edifica le mura di Gerusalemme. </p>
<p id="v19"><sup><small>19</small></sup>  Allora prenderai piacere in sacrifizi di giustizia, in olocausti e in vittime arse per intero; allora si offriranno giovenchi sul tuo altare. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 51:10 <i>Crea in me un cuore puro</i>: <a href="/it/The_Urantia_Book/159#p5_2">LU 159:5.2</a>.  <i>Purificare se stessi</i>: <a href="/it/The_Urantia_Book/143#p2_6">LU 143:2.6</a>.  <i>Creare un cuore pulito, uno spirito nuovo</i>: <a href="/it/The_Urantia_Book/121#p7_5">LU 121:7.5</a>.  <i>Parte 1: Crea un cuore pulito</i>: <a href="/it/The_Urantia_Book/146#p2_13">LU 146:2.13</a>.  <i>Trasformazione</i>: <a href="/it/The_Urantia_Book/143#p2_4">LU 143:2.4</a>. </li>
  <li id="fn2"><a href="#cite2">↑</a> 51:10-11 <i>Spirito nell'uomo (Spirito Santo)</i>: <a href="/it/The_Urantia_Book/103#p1_6">LU 103:1.6</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_3">LU 8:5.3</a>.  <i>Spirito Santo</i>: <a href="/it/The_Urantia_Book/34#p4_1">LU 34:4.1</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_5">LU 8:5.5</a>. </li>
  <li id="fn3"><a href="#cite3">↑</a> 51:12 <i>Gioia della salvezza</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn4"><a href="#cite4">↑</a> 51:14 <i>Dio di salvezza</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn5"><a href="#cite5">↑</a> 51:16-17 <i>Dio vuole obbedienza, non sacrificio</i>: <a href="/it/The_Urantia_Book/192#p2_11">LU 192:2.11</a>. </li>
</ol>
</div>
