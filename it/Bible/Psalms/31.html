<!--
title: Salmi - Capitolo 31
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/30">Salmi - Capitolo 30</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/32">Salmi - Capitolo 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Salmo di Davide. O Eterno, io mi son confidato in te, fa' ch'io non sia giammai confuso; liberami per la tua giustizia. </p>
<p id="v2"><sup><small>2</small></sup>  Inclina a me il tuo orecchio; affrettati a liberarmi; siimi una forte ròcca, una fortezza ove tu mi salvi. </p>
<p id="v3"><sup><small>3</small></sup>  Poiché tu sei la mia ròcca e la mia fortezza; per amor del tuo nome guidami e conducimi. </p>
<p id="v4"><sup><small>4</small></sup>  Trammi dalla rete che m'han tesa di nascosto; poiché tu sei il mio baluardo. </p>
<p id="v5"><sup><small>5</small></sup>  Io rimetto il mio spirito nelle tue mani; tu m'hai riscattato, o Eterno, Dio di verità. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Io odio quelli che attendono alle vanità menzognere; e quanto a me confido nell'Eterno. </p>
<p id="v7"><sup><small>7</small></sup>  Io festeggerò e mi rallegrerò per la tua benignità; poiché tu hai veduta la mia afflizione, hai preso conoscenza delle distrette dell'anima mia, </p>
<p id="v8"><sup><small>8</small></sup>  e non m'hai dato in man del nemico; tu m'hai messo i piedi al largo. </p>
<p id="v9"><sup><small>9</small></sup>  Abbi pietà di me, o Eterno, perché sono in distretta; l'occhio mio, l'anima mia, le mie viscere son rosi dal cordoglio. </p>
<p id="v10"><sup><small>10</small></sup>  Poiché la mia vita vien meno dal dolore e i miei anni per il sospirare; la forza m'è venuta a mancare per la mia afflizione, e le mie ossa si consumano. </p>
<p id="v11"><sup><small>11</small></sup>  A cagione di tutti i miei nemici son diventato un obbrobrio, e un grande obbrobrio ai miei vicini, e uno spavento ai miei conoscenti. Quelli che mi veggono fuori fuggon lungi da me. </p>
<p id="v12"><sup><small>12</small></sup>  Io son del tutto dimenticato come un morto; son simile a un vaso rotto. </p>
<p id="v13"><sup><small>13</small></sup>  Perché odo il diffamare di molti, spavento m'è d'ogn'intorno, mentr'essi si consigliano a mio danno, e macchinano di tormi la vita. </p>
<p id="v14"><sup><small>14</small></sup>  Ma io mi confido in te, o Eterno; io ho detto: Tu sei l'Iddio mio. </p>
<p id="v15"><sup><small>15</small></sup>  I miei giorni sono in tua mano; liberami dalla mano de' miei nemici e dai miei persecutori. </p>
<p id="v16"><sup><small>16</small></sup>  Fa' risplendere il tuo volto sul tuo servitore; salvami per la tua benignità. </p>
<p id="v17"><sup><small>17</small></sup>  O Eterno, fa' ch'io non sia confuso, perché io t'invoco; siano confusi gli empi, sian ridotti al silenzio nel soggiorno de' morti. </p>
<p id="v18"><sup><small>18</small></sup>  Ammutoliscano le labbra bugiarde che parlano arrogantemente contro al giusto con alterigia e con disprezzo. </p>
<p id="v19"><sup><small>19</small></sup>  Quant'è grande la bontà che tu riserbi a quelli che ti temono, e di cui dai prova in presenza de' figliuoli degli uomini, verso quelli che si confidano in te! </p>
<p id="v20"><sup><small>20</small></sup>  Tu li nascondi all'ombra della tua presenza, lungi dalle macchinazioni degli uomini; tu li occulti in una tenda, lungi dagli attacchi delle lingue. </p>
<p id="v21"><sup><small>21</small></sup>  Sia benedetto l'Eterno! poich'egli ha reso mirabile la sua benignità per me, ponendomi come in una città fortificata. </p>
<p id="v22"><sup><small>22</small></sup>  Quanto a me, nel mio smarrimento, dicevo: Io son reietto dalla tua presenza; ma tu hai udita la voce delle mie supplicazioni, quand'ho gridato a te. </p>
<p id="v23"><sup><small>23</small></sup>  Amate l'Eterno, voi tutti i suoi santi! L'Eterno preserva i fedeli, e rende ampia retribuzione a chi procede alteramente. </p>
<p id="v24"><sup><small>24</small></sup>  Siate saldi, e il vostro cuore si fortifichi, o voi tutti che sperate nell'Eterno! </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 31:5 <i>Nelle mani affidare lo spirito</i>: <a href="/it/The_Urantia_Book/188#p3_4">LU 188:3.4</a>. </li>
</ol>
</div>
