<!--
title: Salmi - Capitolo 116
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/115">Salmi - Capitolo 115</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/117">Salmi - Capitolo 117</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Io amo l'Eterno perch'egli ha udito la mia voce e le mie supplicazioni. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Poiché egli ha inclinato verso me il suo orecchio, io lo invocherò per tutto il corso dei miei giorni. </p>
<p id="v3"><sup><small>3</small></sup>  I legami della morte mi aveano circondato, le angosce del soggiorno dei morti m'aveano còlto; io avevo incontrato distretta e cordoglio. </p>
<p id="v4"><sup><small>4</small></sup>  Ma io invocai il nome dell'Eterno: Deh, o Eterno, libera l'anima mia! </p>
<p id="v5"><sup><small>5</small></sup>  L'Eterno è pietoso e giusto, e il nostro Dio è misericordioso. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  L'Eterno protegge i semplici; io ero ridotto in misero stato, egli mi ha salvato. </p>
<p id="v7"><sup><small>7</small></sup>  Ritorna, anima mia, al tuo riposo, perché l'Eterno t'ha colmata di beni. </p>
<p id="v8"><sup><small>8</small></sup>  Poiché tu hai liberata l'anima mia dalla morte, gli occhi miei da lacrime, i miei piedi da caduta. </p>
<p id="v9"><sup><small>9</small></sup>  Io camminerò nel cospetto dell'Eterno, sulla terra dei viventi. </p>
<p id="v10"><sup><small>10</small></sup>  Io ho creduto, perciò parlerò. Io ero grandemente afflitto. </p>
<p id="v11"><sup><small>11</small></sup>  Io dicevo nel mio smarrimento: Ogni uomo è bugiardo. </p>
<p id="v12"><sup><small>12</small></sup>  Che renderò io all'Eterno? tutti i suoi benefizi son sopra me. </p>
<p id="v13"><sup><small>13</small></sup>  Io prenderò il calice della salvezza e invocherò il nome dell'Eterno. </p>
<p id="v14"><sup><small>14</small></sup>  Io compirò i miei voti all'Eterno, e lo farò in presenza di tutto il suo popolo. </p>
<p id="v15"><sup><small>15</small></sup>  Cosa di gran momento è agli occhi dell'Eterno la morte de' suoi diletti. </p>
<p id="v16"><sup><small>16</small></sup>  Sì, o Eterno, io son tuo servitore, son tuo servitore, figliuolo della tua servente; tu hai sciolto i miei legami. </p>
<p id="v17"><sup><small>17</small></sup>  Io t'offrirò il sacrifizio di lode e invocherò il nome dell'Eterno. </p>
<p id="v18"><sup><small>18</small></sup>  Io compirò i miei voti all'Eterno, e lo farò in presenza di tutto il suo popolo, </p>
<p id="v19"><sup><small>19</small></sup>  nei cortili della casa dell'Eterno, in mezzo a te, o Gerusalemme. Alleluia. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/115">Salmi - Capitolo 115</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/117">Salmi - Capitolo 117</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 116:1-19 <i>Salmi 113-118</i>: <a href="/it/The_Urantia_Book/162#p4_4">LU 162:4.4</a>. </li>
  <li id="fn2"><a href="#cite2">↑</a> 116:5 <i>La Misericordia</i>: <a href="/it/The_Urantia_Book/131#p10_6">LU 131:10.6</a>.  <i>Il ministero della misericordia</i>: <a href="/it/The_Urantia_Book/6#p3_2">LU 6:3.2</a>.  <i>Michele era giusto e retto</i>: <a href="/it/The_Urantia_Book/119#p2_6">LU 119:2.6</a>.  <i>Dio si diletta nella misericordia</i>: <a href="/it/The_Urantia_Book/143#p1_6">LU 143:1.6</a>.  <i>Dio è misericordioso</i>: <a href="/it/The_Urantia_Book/2#p5_7">LU 2:5.7</a>.  <i>Onnipervadente</i>: <a href="/it/The_Urantia_Book/142#p3_7">LU 142:3.7</a>. </li>
</ol>
</div>
