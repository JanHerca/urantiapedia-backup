<!--
title: Salmi - Capitolo 104
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/103">Salmi - Capitolo 103</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/105">Salmi - Capitolo 105</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Anima mia, benedici l'Eterno! o Eterno, mio Dio, tu sei sommamente grande; sei vestito di splendore e di maestà. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Egli s'ammanta di luce come d'una veste; distende i cieli come un padiglione; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  egli costruisce le sue alte stanze nelle acque; fa delle nuvole il suo carro, s'avanza sulle ali del vento; </p>
<p id="v4"><sup><small>4</small></sup>  fa dei venti i suoi messaggeri, delle fiamme di fuoco i suoi ministri. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Egli ha fondato la terra sulle sue basi; non sarà smossa mai in perpetuo. </p>
<p id="v6"><sup><small>6</small></sup>  Tu l'avevi coperta dell'abisso come d'una veste, le acque s'erano fermate sui monti. </p>
<p id="v7"><sup><small>7</small></sup>  Alla tua minaccia esse si ritirarono, alla voce del tuo tuono fuggirono spaventate. </p>
<p id="v8"><sup><small>8</small></sup>  Le montagne sorsero, le valli s'abbassarono nel luogo che tu avevi stabilito per loro. </p>
<p id="v9"><sup><small>9</small></sup>  Tu hai posto alle acque un limite che non trapasseranno; esse non torneranno a coprire la terra. </p>
<p id="v10"><sup><small>10</small></sup>  Egli manda fonti nelle valli, ed esse scorrono fra le montagne; </p>
<p id="v11"><sup><small>11</small></sup>  abbeverano tutte le bestie della campagna, gli asini salvatici vi si dissetano. </p>
<p id="v12"><sup><small>12</small></sup>  Presso a quelle si riparano gli uccelli del cielo; di mezzo alle fronde fanno udir la loro voce. </p>
<p id="v13"><sup><small>13</small></sup>  Egli adacqua i monti dall'alto delle sue stanze, la terra è saziata col frutto delle tue opere. </p>
<p id="v14"><sup><small>14</small></sup>  Egli fa germogliar l'erba per il bestiame e le piante per il servizio dell'uomo, facendo uscir dalla terra il nutrimento, </p>
<p id="v15"><sup><small>15</small></sup>  e il vino che rallegra il cuor dell'uomo, e l'olio che gli fa risplender la faccia, e il pane che sostenta il cuore dei mortali. </p>
<p id="v16"><sup><small>16</small></sup>  Gli alberi dell'Eterno sono saziati, i cedri del Libano, ch'egli ha piantati. </p>
<p id="v17"><sup><small>17</small></sup>  Gli uccelli vi fanno i loro nidi; la cicogna fa dei cipressi la sua dimora; </p>
<p id="v18"><sup><small>18</small></sup>  le alte montagne son per i camosci, le rocce sono il rifugio de' conigli. </p>
<p id="v19"><sup><small>19</small></sup>  Egli ha fatto la luna per le stagioni; il sole conosce il suo tramonto. </p>
<p id="v20"><sup><small>20</small></sup>  Tu mandi le tenebre e vien la notte, nella quale tutte le bestie delle foreste si mettono in moto. </p>
<p id="v21"><sup><small>21</small></sup>  I leoncelli ruggono dietro la preda e chiedono il loro pasto a Dio. </p>
<p id="v22"><sup><small>22</small></sup>  Si leva il sole, esse si ritirano e vanno a giacere nei loro covi. </p>
<p id="v23"><sup><small>23</small></sup>  L'uomo esce all'opera sua e al suo lavoro fino alla sera. </p>
<p id="v24"><sup><small>24</small></sup>  Quanto son numerose le tue opere, o Eterno! Tu le hai fatte tutte con sapienza; la terra è piena delle tue ricchezze. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Ecco il mare, grande ed ampio, dove si muovon creature senza numero, animali piccoli e grandi. </p>
<p id="v26"><sup><small>26</small></sup>  Là vogano le navi e quel leviatan che hai creato per scherzare in esso. </p>
<p id="v27"><sup><small>27</small></sup>  Tutti quanti sperano in te che tu dia loro il lor cibo a suo tempo. </p>
<p id="v28"><sup><small>28</small></sup>  Tu lo dai loro ed essi lo raccolgono; tu apri la mano ed essi son saziati di beni. </p>
<p id="v29"><sup><small>29</small></sup>  Tu nascondi la tua faccia, essi sono smarriti; tu ritiri il loro fiato, ed essi muoiono e tornano nella loro polvere. </p>
<p id="v30"><sup><small>30</small></sup>  Tu mandi il tuo spirito, essi sono creati, e tu rinnovi la faccia della terra. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Duri in perpetuo la gloria dell'Eterno, si rallegri l'Eterno nelle opere sue! </p>
<p id="v32"><sup><small>32</small></sup>  Egli riguarda la terra, ed essa trema; egli tocca i monti, ed essi fumano. </p>
<p id="v33"><sup><small>33</small></sup>  Io canterò all'Eterno finché io viva; salmeggerò al mio Dio finché io esista. </p>
<p id="v34"><sup><small>34</small></sup>  Possa la mia meditazione essergli gradita! Io mi rallegrerò nell'Eterno. </p>
<p id="v35"><sup><small>35</small></sup>  Spariscano i peccatori dalla terra, e gli empi non sian più! Anima mia, benedici l'Eterno. Alleluia. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/103">Salmi - Capitolo 103</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/105">Salmi - Capitolo 105</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 104:1-32 <i>Dio come controllore</i>: <a href="/it/The_Urantia_Book/0#p2_9">LU 0:2.9</a>. </li>
  <li id="fn2"><a href="#cite2">↑</a> 104:2 <i>Parte 3: Il creatore si copre</i>: <a href="/it/The_Urantia_Book/1#p0_1">LU 1:0.1</a>. </li>
  <li id="fn3"><a href="#cite3">↑</a> 104:2-9 <i>Creazione fisica</i>: <a href="/it/The_Urantia_Book/29#p0_1">LU 29:0.1</a>. </li>
  <li id="fn4"><a href="#cite4">↑</a> 104:4 <i>Angeli di fuoco</i>: <a href="/it/The_Urantia_Book/85#p4_2">LU 85:4.2</a>. </li>
  <li id="fn5"><a href="#cite5">↑</a> 104:24 <i>Nella saggezza ha fatto tutte le cose</i>: <a href="/it/The_Urantia_Book/131#p2_2">LU 131:2.2</a>. </li>
  <li id="fn6"><a href="#cite6">↑</a> 104:30 <i>Manda avanti i figli creatori</i>: <a href="/it/The_Urantia_Book/4#p1_5">LU 4:1.5</a>.  <i>Costantemente rinnovato</i>: <a href="/it/The_Urantia_Book/4#p1_6">LU 4:1.6</a>.  <i>Spirito illimitato</i>: <a href="/it/The_Urantia_Book/2#p1_2">LU 2:1.2</a>.  <i>Vita, sia materiale che spirituale</i>: <a href="/it/The_Urantia_Book/36#p6_1">LU 36:6.1</a>.  <i>Tu mandi il tuo spirito</i>: <a href="/it/The_Urantia_Book/34#p2_4">LU 34:2.4</a>. </li>
</ol>
</div>
