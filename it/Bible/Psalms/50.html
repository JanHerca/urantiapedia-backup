<!--
title: Salmi - Capitolo 50
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/49">Salmi - Capitolo 49</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/51">Salmi - Capitolo 51</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salmo di Asaf. Il Potente, Iddio, l'Eterno ha parlato e ha convocato la terra dal sol levante al ponente. </p>
<p id="v2"><sup><small>2</small></sup>  Da Sion, perfetta in bellezza, Dio è apparso nel suo fulgore. </p>
<p id="v3"><sup><small>3</small></sup>  L'Iddio nostro viene e non se ne starà cheto: lo precede un fuoco divorante, lo circonda una fiera tempesta. </p>
<p id="v4"><sup><small>4</small></sup>  Egli chiama i cieli di sopra e la terra per assistere al giudicio del suo popolo: </p>
<p id="v5"><sup><small>5</small></sup>  Adunatemi, dice, i miei fedeli che han fatto meco un patto mediante sacrifizio. </p>
<p id="v6"><sup><small>6</small></sup>  E i cieli proclameranno la sua giustizia; perché Dio stesso sta per giudicare. Sela. </p>
<p id="v7"><sup><small>7</small></sup>  Ascolta, popolo mio, ed io parlerò; ascolta, o Israele, e io ti farò le mie rimostranze. Io sono Iddio, l'Iddio tuo. </p>
<p id="v8"><sup><small>8</small></sup>  Io non ti riprenderò a motivo dei tuoi sacrifizi; i tuoi olocausti stanno dinanzi a me del continuo. </p>
<p id="v9"><sup><small>9</small></sup>  Io non prenderò giovenchi dalla tua casa né becchi dai tuoi ovili; </p>
<p id="v10"><sup><small>10</small></sup>  perché mie son tutte le bestie della foresta, mio è il bestiame ch'è per i monti a migliaia. </p>
<p id="v11"><sup><small>11</small></sup>  Io conosco tutti gli uccelli dei monti, e quel che si muove per la campagna è a mia disposizione. </p>
<p id="v12"><sup><small>12</small></sup>  Se avessi fame, non te lo direi, perché il mondo, con tutto quel che contiene, è mio. </p>
<p id="v13"><sup><small>13</small></sup>  Mangio io carne di tori, o bevo io sangue di becchi? </p>
<p id="v14"><sup><small>14</small></sup>  Offri a Dio il sacrifizio della lode, e paga all'Altissimo i tuoi voti; </p>
<p id="v15"><sup><small>15</small></sup>  e invocami nel giorno della distretta: io te ne trarrò fuori, e tu mi glorificherai. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Ma quanto all'empio, Iddio gli dice: Spetta egli a te di parlar de' miei statuti, e di aver sulle labbra il mio patto? </p>
<p id="v17"><sup><small>17</small></sup>  A te che odii la correzione e ti getti dietro alle spalle le mie parole? </p>
<p id="v18"><sup><small>18</small></sup>  Se vedi un ladro, tu ti diletti nella sua compagnia, e sei il socio degli adulteri. </p>
<p id="v19"><sup><small>19</small></sup>  Tu abbandoni la tua bocca al male, e la tua lingua intesse frodi. </p>
<p id="v20"><sup><small>20</small></sup>  Tu siedi e parli contro il tuo fratello, tu diffami il figlio di tua madre. </p>
<p id="v21"><sup><small>21</small></sup>  Tu hai fatto queste cose, ed io mi son taciuto, e tu hai pensato ch'io fossi del tutto come te; ma io ti riprenderò, e ti metterò tutto davanti agli occhi. </p>
<p id="v22"><sup><small>22</small></sup>  Deh, intendete questo, voi che dimenticate Iddio; che talora io non vi dilanii e non vi sia chi vi liberi. </p>
<p id="v23"><sup><small>23</small></sup>  Chi mi offre il sacrifizio della lode mi glorifica, e a chi regola bene la sua condotta, io farò vedere la salvezza di Dio. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/49">Salmi - Capitolo 49</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/51">Salmi - Capitolo 51</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 50:15 <i>Chiunque voglia può venire</i>: <a href="/it/The_Urantia_Book/139#p12_7">LU 139:12.7</a>.  <i>Chiunque voglia può venire</i>: <a href="/it/The_Urantia_Book/2#p5_2">LU 2:5.2</a>.  <i>Chiunque voglia può venire</i>: <a href="/it/The_Urantia_Book/165#p3_8">LU 165:3.8</a>.  <i>Chiunque voglia può venire</i>: <a href="/it/The_Urantia_Book/166#p3_7">LU 166:3.7</a>.  <i>Chiunque voglia può venire</i>: <a href="/it/The_Urantia_Book/100#p7_6">LU 100:7.6</a>.  <i>Chiunque voglia può venire</i>: <a href="/it/The_Urantia_Book/32#p5_8">LU 32:5.8</a>.  <i>Chiunque vorrà sarà salvato</i>: <a href="/it/The_Urantia_Book/131#p10_7">LU 131:10.7</a>.  <i>Chi invoca il Signore è salvo</i>: <a href="/it/The_Urantia_Book/2#p4_1">LU 2:4.1</a>. </li>
</ol>
</div>
