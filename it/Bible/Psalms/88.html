<!--
title: Salmi - Capitolo 88
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/87">Salmi - Capitolo 87</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/89">Salmi - Capitolo 89</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Canto. Salmo dei figliuoli di Kore. Per il Capo de' musici. Da cantarsi mestamente. Cantico di Heman, l'Ezrahita. O Eterno, Dio della mia salvezza, io grido giorno e notte nel tuo cospetto. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Venga la mia preghiera dinanzi a te, inclina il tuo orecchio al mio grido; </p>
<p id="v3"><sup><small>3</small></sup>  poiché l'anima mia è sazia di mali, e la mia vita è giunta presso al soggiorno dei morti. </p>
<p id="v4"><sup><small>4</small></sup>  Io son contato fra quelli che scendon nella fossa; son come un uomo che non ha più forza. </p>
<p id="v5"><sup><small>5</small></sup>  Prostrato sto fra i morti, come gli uccisi che giaccion nella tomba, de' quali tu non ti ricordi più, e che son fuor della portata della tua mano. </p>
<p id="v6"><sup><small>6</small></sup>  Tu m'hai posto nella fossa più profonda, in luoghi tenebrosi, negli abissi. </p>
<p id="v7"><sup><small>7</small></sup>  L'ira tua pesa su me, e tu m'hai abbattuto con tutti i tuoi flutti. Sela. </p>
<p id="v8"><sup><small>8</small></sup>  Tu hai allontanato da me i miei conoscenti, m'hai reso un'abominazione per loro. Io son rinchiuso e non posso uscire. </p>
<p id="v9"><sup><small>9</small></sup>  L'occhio mio si consuma per l'afflizione; io t'invoco ogni giorno, o Eterno, stendo verso te le mie mani. </p>
<p id="v10"><sup><small>10</small></sup>  Opererai tu qualche miracolo per i morti? I trapassati risorgeranno essi a celebrarti? Sela. </p>
<p id="v11"><sup><small>11</small></sup>  La tua benignità sarà ella narrata nel sepolcro, o la tua fedeltà nel luogo della distruzione? </p>
<p id="v12"><sup><small>12</small></sup>  Le tue maraviglie saranno esse note nelle tenebre, e la tua giustizia nella terra dell'oblìo? </p>
<p id="v13"><sup><small>13</small></sup>  Ma, quant'è a me, o Eterno, io grido a te, e la mattina la mia preghiera ti viene incontro. </p>
<p id="v14"><sup><small>14</small></sup>  Perché, o Eterno, rigetti tu l'anima mia? Perché nascondi il tuo volto da me? </p>
<p id="v15"><sup><small>15</small></sup>  Io sono afflitto, e morente fin da giovane; io porto il peso dei tuoi terrori e sono smarrito. </p>
<p id="v16"><sup><small>16</small></sup>  I tuoi furori mi son passati addosso; i tuoi terrori m'annientano, </p>
<p id="v17"><sup><small>17</small></sup>  mi circondano come acque ogni giorno, mi attornian tutti assieme. </p>
<p id="v18"><sup><small>18</small></sup>  Hai allontanato da me amici e compagni; i miei conoscenti sono le tenebre. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/87">Salmi - Capitolo 87</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/89">Salmi - Capitolo 89</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 88:1 <i>Dio di salvezza</i>: <a href="/it/The_Urantia_Book/2#p6_3">LU 2:6.3</a>. </li>
</ol>
</div>
