<!--
title: Salmi - Capitolo 112
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/111">Salmi - Capitolo 111</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/113">Salmi - Capitolo 113</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Alleluia. Beato l'uomo che teme l'Eterno, che si diletta grandemente nei suoi comandamenti. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Forte sulla terra sarà la sua progenie; la generazione degli uomini retti sarà benedetta. </p>
<p id="v3"><sup><small>3</small></sup>  Abbondanza e ricchezze sono nella sua casa, e la sua giustizia dimora in perpetuo. </p>
<p id="v4"><sup><small>4</small></sup>  La luce si leva nelle tenebre per quelli che son retti, per chi è misericordioso, pietoso e giusto. </p>
<p id="v5"><sup><small>5</small></sup>  Felice l'uomo che ha compassione e presta! Egli guadagnerà la sua causa in giudizio, </p>
<p id="v6"><sup><small>6</small></sup>  poiché non sarà mai smosso; la memoria del giusto sarà perpetua. </p>
<p id="v7"><sup><small>7</small></sup>  Egli non temerà alcun sinistro rumore; il suo cuore è fermo, fidente nell'Eterno. </p>
<p id="v8"><sup><small>8</small></sup>  Il suo cuore è saldo, esente da timori, e alla fine vedrà sui suoi nemici quel che desidera. </p>
<p id="v9"><sup><small>9</small></sup>  Egli ha sparso, ha dato ai bisognosi, la sua giustizia dimora in perpetuo, la sua potenza s'innalzerà gloriosa. </p>
<p id="v10"><sup><small>10</small></sup>  L'empio lo vedrà e ne avrà dispetto, digrignerà i denti e si struggerà; il desiderio degli empi perirà. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 112:1-3 <i>Ricchezza dono di Dio ai giusti</i>: <a href="/it/The_Urantia_Book/95#p4_2">LU 95:4.2</a>. </li>
</ol>
</div>
