<!--
title: Salmi - Capitolo 102
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/101">Salmi - Capitolo 101</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/103">Salmi - Capitolo 103</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Preghiera dell'afflitto quand'è abbattuto e spande il suo lamento dinanzi all'Eterno. Deh ascolta la mia preghiera, o Eterno, e venga fino a te il mio grido! </p>
<p id="v2"><sup><small>2</small></sup>  Non mi nasconder la tua faccia nel dì della mia distretta; inclina a me il tuo orecchio; nel giorno che io grido, affrettati a rispondermi. </p>
<p id="v3"><sup><small>3</small></sup>  Poiché i miei giorni svaniscono come fumo, e le mie ossa si consumano come un tizzone. </p>
<p id="v4"><sup><small>4</small></sup>  Colpito è il mio cuore come l'erba, si è seccato; perché ho dimenticato perfino di mangiare il mio pane. </p>
<p id="v5"><sup><small>5</small></sup>  A cagion della voce dei miei gemiti, le mie ossa s'attaccano alla mia carne. </p>
<p id="v6"><sup><small>6</small></sup>  Son simile al pellicano del deserto, son come il gufo de' luoghi desolati. </p>
<p id="v7"><sup><small>7</small></sup>  Io veglio, e sono come il passero solitario sul tetto. </p>
<p id="v8"><sup><small>8</small></sup>  I miei nemici m'oltraggiano ogni giorno; quelli che son furibondi contro di me si servon del mio nome per imprecare. </p>
<p id="v9"><sup><small>9</small></sup>  Poiché io mangio cenere come fosse pane, e mescolo con lagrime la mia bevanda, </p>
<p id="v10"><sup><small>10</small></sup>  a cagione della tua indignazione e del tuo cruccio; poiché m'hai levato in alto e gettato via. </p>
<p id="v11"><sup><small>11</small></sup>  I miei giorni son come l'ombra che s'allunga, e io son disseccato come l'erba. </p>
<p id="v12"><sup><small>12</small></sup>  Ma tu, o Eterno, dimori in perpetuo, e la tua memoria dura per ogni età. </p>
<p id="v13"><sup><small>13</small></sup>  Tu ti leverai ed avrai compassione di Sion, poiché è tempo d'averne pietà; il tempo fissato è giunto. </p>
<p id="v14"><sup><small>14</small></sup>  Perché i tuoi servitori hanno affezione alle sue pietre, ed hanno pietà della sua polvere. </p>
<p id="v15"><sup><small>15</small></sup>  Allora le nazioni temeranno il nome dell'Eterno, e tutti i re della terra la tua gloria, </p>
<p id="v16"><sup><small>16</small></sup>  quando l'Eterno avrà riedificata Sion, sarà apparso nella sua gloria, </p>
<p id="v17"><sup><small>17</small></sup>  avrà avuto riguardo alla preghiera dei desolati, e non avrà sprezzato la loro supplicazione. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Questo sarà scritto per l'età a venire, e il popolo che sarà creato loderà l'Eterno, </p>
<p id="v19"><sup><small>19</small></sup>  perch'egli avrà guardato dall'alto del suo santuario; dal cielo l'Eterno avrà mirato la terra </p>
<p id="v20"><sup><small>20</small></sup>  per udire i gemiti de' prigionieri, per liberare i condannati a morte, </p>
<p id="v21"><sup><small>21</small></sup>  affinché pubblichino il nome dell'Eterno in Sion e la sua lode in Gerusalemme, </p>
<p id="v22"><sup><small>22</small></sup>  quando i popoli e i regni si raduneranno insieme per servire l'Eterno. </p>
<p id="v23"><sup><small>23</small></sup>  Egli ha abbattuto le mie forze durante il mio cammino; ha accorciato i miei giorni. </p>
<p id="v24"><sup><small>24</small></sup>  Io ho detto: Dio mio, non mi portar via nel mezzo dei miei giorni; i tuoi anni durano per ogni età. </p>
<p id="v25"><sup><small>25</small></sup>  Tu fondasti ab antico la terra, e i cieli son l'opera delle tue mani. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Essi periranno, ma tu rimani; tutti quanti si logoreranno come un vestito; tu li muterai come una veste e saranno mutati. </p>
<p id="v27"><sup><small>27</small></sup>  Ma tu sei sempre lo stesso, e gli anni tuoi non avranno mai fine. </p>
<p id="v28"><sup><small>28</small></sup>  I figliuoli de' tuoi servitori avranno una dimora, e la loro progenie sarà stabilita nel tuo cospetto. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 102:17 <i>Dio ascolta le grida dei bisognosi</i>: <a href="/it/The_Urantia_Book/146#p2_9">LU 146:2.9</a>. </li>
  <li id="fn2"><a href="#cite2">↑</a> 102:25 <i>La creazione di Michael</i>: <a href="/it/The_Urantia_Book/57#p3_8">LU 57:3.8</a>.  <i>I figli creatori creano</i>: <a href="/it/The_Urantia_Book/21#p2_1">LU 21:2.1</a>.  <i>Figli creatori</i>: <a href="/it/The_Urantia_Book/21#p0_1">LU 21:0.1</a>. </li>
</ol>
</div>
