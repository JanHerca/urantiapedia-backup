<!--
title: Salmi - Capitolo 9
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/8">Salmi - Capitolo 8</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/10">Salmi - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Al Capo dei musici. Su "Muori pel figlio". Salmo di Davide. Io celebrerò l'Eterno con tutto il mio cuore, io narrerò tutte le tue maraviglie. </p>
<p id="v2"><sup><small>2</small></sup>  Io mi rallegrerò e festeggerò in te, salmeggerò al tuo nome, o Altissimo. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Poiché i miei nemici voltan le spalle, cadono e periscono dinanzi al tuo cospetto. </p>
<p id="v4"><sup><small>4</small></sup>  Poiché tu hai sostenuto il mio diritto e la mia causa; ti sei assiso sul trono come giusto giudice. </p>
<p id="v5"><sup><small>5</small></sup>  Tu hai sgridate le nazioni, hai distrutto l'empio, hai cancellato il loro nome in sempiterno. </p>
<p id="v6"><sup><small>6</small></sup>  È finita per il nemico! Son rovine perpetue! e delle città che tu hai distrutte perfin la memoria è perita. </p>
<p id="v7"><sup><small>7</small></sup>  Ma l'Eterno siede come re in eterno; egli ha preparato il suo trono per il giudizio. </p>
<p id="v8"><sup><small>8</small></sup>  Ed egli giudicherà il mondo con giustizia, giudicherà i popoli con rettitudine. </p>
<p id="v9"><sup><small>9</small></sup>  E l'Eterno sarà un alto ricetto all'oppresso, un alto ricetto in tempi di distretta; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  e quelli che conoscono il tuo nome confideranno in te, perché, o Eterno, tu non abbandoni quelli che ti cercano. </p>
<p id="v11"><sup><small>11</small></sup>  Salmeggiate l'Eterno che abita in Sion, raccontate tra i popoli le sue gesta. </p>
<p id="v12"><sup><small>12</small></sup>  Perché colui che domanda ragion del sangue, si ricorda dei miseri e non ne dimentica il grido. </p>
<p id="v13"><sup><small>13</small></sup>  Abbi pietà di me, o Eterno! Vedi l'afflizione che soffro da quelli che m'odiano, o tu che mi trai su dalle porte della morte, </p>
<p id="v14"><sup><small>14</small></sup>  acciocché io racconti tutte le tue lodi. Nelle porte della figliuola di Sion, io festeggerò per la tua salvazione. </p>
<p id="v15"><sup><small>15</small></sup>  Le nazioni sono sprofondate nella fossa che avean fatta; il loro piede è stato preso nella rete che aveano nascosta. </p>
<p id="v16"><sup><small>16</small></sup>  L'Eterno s'è fatto conoscere, ha fatto giustizia; l'empio è stato preso al laccio nell'opera delle proprie mani. Higgaion. Sela. </p>
<p id="v17"><sup><small>17</small></sup>  Gli empi se n'andranno al soggiorno de' morti, sì, tutte le nazioni che dimenticano Iddio. </p>
<p id="v18"><sup><small>18</small></sup>  Poiché il povero non sarà dimenticato per sempre, né la speranza de' miseri perirà in perpetuo. </p>
<p id="v19"><sup><small>19</small></sup>  Lèvati, o Eterno! Non lasciar che prevalga il mortale; sian giudicate le nazioni in tua presenza. </p>
<p id="v20"><sup><small>20</small></sup>  O Eterno, infondi spavento in loro; sappian le nazioni che non son altro che mortali. Sela. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/8">Salmi - Capitolo 8</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/10">Salmi - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:2 <i>Altissimo</i>: <a href="/it/The_Urantia_Book/93#p3_2">LU 93:3.2</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>I più alti</i>: <a href="/it/The_Urantia_Book/43#p3_1">LU 43:3.1</a>. </li>
  <li id="fn2"><a href="#cite2">↑</a> 9:9 <i>Dio è rifugio di riposo</i>: <a href="/it/The_Urantia_Book/148#p5_5">LU 148:5.5</a>. </li>
</ol>
</div>
