<!--
title: Salmi - Capitolo 76
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/75">Salmi - Capitolo 75</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/77">Salmi - Capitolo 77</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Per strumenti a corda. Salmo di Asaf. Canto. Iddio è conosciuto in Giuda; il suo nome è grande in Israele. </p>
<p id="v2"><sup><small>2</small></sup>  Il suo tabernacolo è in Salem, e la sua dimora in Sion. </p>
<p id="v3"><sup><small>3</small></sup>  Quivi ha spezzato le saette dell'arco, lo scudo, la spada e gli arnesi di guerra. Sela. </p>
<p id="v4"><sup><small>4</small></sup>  Tremendo sei tu, o Potente, quando ritorni dalle montagne di preda. </p>
<p id="v5"><sup><small>5</small></sup>  Gli animosi sono stati spogliati, han dormito il loro ultimo sonno, e tutti gli uomini prodi sono stati ridotti all'impotenza. </p>
<p id="v6"><sup><small>6</small></sup>  Alla tua minaccia, o Dio di Giacobbe, carri e cavalli sono stati presi da torpore. </p>
<p id="v7"><sup><small>7</small></sup>  Tu, tu sei tremendo; e chi può reggere davanti a te quando t'adiri? </p>
<p id="v8"><sup><small>8</small></sup>  Dal cielo facesti udir la tua sentenza; la terra temette e tacque, </p>
<p id="v9"><sup><small>9</small></sup>  quando Iddio si levò per far giudicio, per salvare tutti gl'infelici della terra. Sela. </p>
<p id="v10"><sup><small>10</small></sup>  Certo, il furore degli uomini ridonderà alla tua lode; ti cingerai degli ultimi avanzi dei loro furori. </p>
<p id="v11"><sup><small>11</small></sup>  Fate voti all'Eterno, all'Iddio vostro, e adempiteli; tutti quelli che gli stanno attorno portin doni al Tremendo. </p>
<p id="v12"><sup><small>12</small></sup>  Egli recide lo spirito dei principi, egli è tremendo ai re della terra. </p>
