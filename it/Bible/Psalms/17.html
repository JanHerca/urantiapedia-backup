<!--
title: Salmi - Capitolo 17
description: 
published: true
date: 2023-11-8T21:45:55Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/16">
          <span class="mdi mdi-arrow-left-drop-circle"></span><span class="pl-2">Salmi - Capitolo 16</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/18">
          <span class="pr-2">Salmi - Capitolo 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Preghiera di Davide. O Eterno, ascolta la giustizia, attendi al mio grido; porgi l'orecchio alla mia preghiera che non viene da labbra di frode. </p>
<p id="v2"><sup><small>2</small></sup>  Dalla tua presenza venga alla luce il mio diritto, gli occhi tuoi riconoscano la rettitudine. </p>
<p id="v3"><sup><small>3</small></sup>  Tu hai scrutato il mio cuore, l'hai visitato nella notte; m'hai provato e non hai rinvenuto nulla; la mia bocca non trapassa il mio pensiero. </p>
<p id="v4"><sup><small>4</small></sup>  Quanto alle opere degli uomini, io, per ubbidire alla parola delle tue labbra, mi son guardato dalle vie de' violenti. </p>
<p id="v5"><sup><small>5</small></sup>  I miei passi si son tenuti saldi sui tuoi sentieri, i miei piedi non han vacillato. </p>
<p id="v6"><sup><small>6</small></sup>  Io t'invoco, perché tu m'esaudisci, o Dio; inclina verso me il tuo orecchio, ascolta le mie parole! </p>
<p id="v7"><sup><small>7</small></sup>  Spiega le maraviglie della tua bontà, o tu che con la tua destra salvi quelli che cercano un rifugio contro ai loro avversari. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Preservami come la pupilla dell'occhio, nascondimi all'ombra delle tue ali </p>
<p id="v9"><sup><small>9</small></sup>  dagli empi che voglion la mia rovina, dai miei mortali nemici che mi circondano. </p>
<p id="v10"><sup><small>10</small></sup>  Chiudono il loro cuore nel grasso, parlano alteramente colla lor bocca. </p>
<p id="v11"><sup><small>11</small></sup>  Ora ci attorniano, seguendo i nostri passi; ci spiano per atterrarci. </p>
<p id="v12"><sup><small>12</small></sup>  Il mio nemico somiglia ad un leone che brama lacerare, ad un leoncello che s'appiatta ne' nascondigli. </p>
<p id="v13"><sup><small>13</small></sup>  Lèvati, o Eterno, vagli incontro, abbattilo; libera l'anima mia dall'empio con la tua spada; </p>
<p id="v14"><sup><small>14</small></sup>  liberami, con la tua mano, dagli uomini, o Eterno, dagli uomini del mondo la cui parte è in questa vita, e il cui ventre tu empi co' tuoi tesori; hanno figliuoli in abbondanza, e lasciano il resto de' loro averi ai loro fanciulli. </p>
<p id="v15"><sup><small>15</small></sup>  Quanto a me, per la mia giustizia, contemplerò la tua faccia, mi sazierò, al mio risveglio, della tua sembianza. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Psalms/16">
          <span class="mdi mdi-arrow-left-drop-circle"></span><span class="pl-2">Salmi - Capitolo 16</span>
        </a>
        </td>
        <td>
        <a href="/it/Bible/Psalms/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Psalms/18">
          <span class="pr-2">Salmi - Capitolo 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:7 <i>Amorevolezza</i>: <a href="/it/The_Urantia_Book/2#p5_7">LU 2:5.7</a>. </li>
</ol>
</div>
