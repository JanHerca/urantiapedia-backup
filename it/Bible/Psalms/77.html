<!--
title: Salmi - Capitolo 77
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Psalms/76">Salmi - Capitolo 76</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Psalms/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Psalms/78">Salmi - Capitolo 78</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per il Capo de' musici. Secondo Jeduthun. Salmo di Asaf. La mia voce s'eleva a Dio, e io grido; la mia voce s'eleva a Dio, ed egli mi porge l'orecchio. </p>
<p id="v2"><sup><small>2</small></sup>  Nel giorno della mia distretta, io ho cercato il Signore; la mia mano è stata tesa durante la notte senza stancarsi, l'anima mia ha rifiutato d'essere consolata. </p>
<p id="v3"><sup><small>3</small></sup>  Io mi ricordo di Dio, e gemo; medito, e il mio spirito è abbattuto. Sela. </p>
<p id="v4"><sup><small>4</small></sup>  Tu tieni desti gli occhi miei, sono turbato e non posso parlare. </p>
<p id="v5"><sup><small>5</small></sup>  Ripenso ai giorni antichi, agli anni da lungo tempo passati. </p>
<p id="v6"><sup><small>6</small></sup>  Mi ricordo de' miei canti durante la notte, medito nel mio cuore, e lo spirito mio va investigando: </p>
<p id="v7"><sup><small>7</small></sup>  Il Signore ripudia egli in perpetuo? E non mostrerà egli più il suo favore? </p>
<p id="v8"><sup><small>8</small></sup>  È la sua benignità venuta meno per sempre? La sua parola ha ella cessato per ogni età? </p>
<p id="v9"><sup><small>9</small></sup>  Iddio ha egli dimenticato d'aver pietà? Ha egli nell'ira chiuse le sue compassioni? Sela. </p>
<p id="v10"><sup><small>10</small></sup>  E ho detto: La mia afflizione sta in questo, che la destra dell'Altissimo è mutata. </p>
<p id="v11"><sup><small>11</small></sup>  Io rievocherò la memoria delle opere dell'Eterno; sì, ricorderò le tue maraviglie antiche, </p>
<p id="v12"><sup><small>12</small></sup>  mediterò su tutte le opere tue, e ripenserò alle tue gesta. </p>
<p id="v13"><sup><small>13</small></sup>  O Dio, le tue vie son sante; qual è l'Iddio grande come Dio? </p>
<p id="v14"><sup><small>14</small></sup>  Tu sei l'Iddio che fai maraviglie; tu hai fatto conoscere la tua forza fra i popoli. </p>
<p id="v15"><sup><small>15</small></sup>  Tu hai, col tuo braccio, redento il tuo popolo, i figliuoli di Giacobbe e di Giuseppe. Sela. </p>
<p id="v16"><sup><small>16</small></sup>  Le acque ti videro, o Dio; le acque ti videro e furono spaventate; anche gli abissi tremarono. </p>
<p id="v17"><sup><small>17</small></sup>  Le nubi versarono diluvi d'acqua; i cieli tuonarono; ed anche i tuoi strali volarono da ogni parte. </p>
<p id="v18"><sup><small>18</small></sup>  La voce del tuo tuono era nel turbine; i lampi illuminarono il mondo; la terra fu scossa e tremò. </p>
<p id="v19"><sup><small>19</small></sup>  La tua via fu in mezzo al mare, i tuoi sentieri in mezzo alle grandi acque, e le tue orme non furon riconosciute. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Tu conducesti il tuo popolo come un gregge, per mano di Mosè e d'Aaronne. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 77:19 <i>Parte 2: passi divini</i>: <a href="/it/The_Urantia_Book/2#p1_1">LU 2:1.1</a>. </li>
</ol>
</div>
