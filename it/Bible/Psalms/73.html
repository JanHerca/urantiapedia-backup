<!--
title: Salmi - Capitolo 73
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/72">Salmi - Capitolo 72</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/74">Salmi - Capitolo 74</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salmo di Asaf. Certo, Iddio è buono verso Israele, verso quelli che son puri di cuore. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ma, quant'è a me, quasi inciamparono i miei piedi; poco mancò che i miei passi non sdrucciolassero. </p>
<p id="v3"><sup><small>3</small></sup>  Poiché io portavo invidia agli orgogliosi, vedendo la prosperità degli empi. </p>
<p id="v4"><sup><small>4</small></sup>  Poiché per loro non vi son dolori, il loro corpo è sano e pingue. </p>
<p id="v5"><sup><small>5</small></sup>  Non son travagliati come gli altri mortali, né son colpiti come gli altri uomini. </p>
<p id="v6"><sup><small>6</small></sup>  Perciò la superbia li cinge a guisa di collana, la violenza li cuopre a guisa di vestito. </p>
<p id="v7"><sup><small>7</small></sup>  Dal loro cuore insensibile esce l'iniquità; le immaginazioni del cuor loro traboccano. </p>
<p id="v8"><sup><small>8</small></sup>  Sbeffeggiano e malvagiamente ragionan d'opprimere; parlano altezzosamente. </p>
<p id="v9"><sup><small>9</small></sup>  Metton la loro bocca nel cielo, e la loro lingua passeggia per la terra. </p>
<p id="v10"><sup><small>10</small></sup>  Perciò il popolo si volge dalla loro parte, e beve copiosamente alla loro sorgente, </p>
<p id="v11"><sup><small>11</small></sup>  e dice: Com'è possibile che Dio sappia ogni cosa, che vi sia conoscenza nell'Altissimo? </p>
<p id="v12"><sup><small>12</small></sup>  Ecco, costoro sono empi: eppure, tranquilli sempre, essi accrescono i loro averi. </p>
<p id="v13"><sup><small>13</small></sup>  Invano dunque ho purificato il mio cuore, e ho lavato le mie mani nell'innocenza! </p>
<p id="v14"><sup><small>14</small></sup>  Poiché son percosso ogni giorno, e il mio castigo si rinnova ogni mattina. </p>
<p id="v15"><sup><small>15</small></sup>  Se avessi detto: Parlerò a quel modo, ecco, sarei stato infedele alla schiatta de' tuoi figliuoli. </p>
<p id="v16"><sup><small>16</small></sup>  Ho voluto riflettere per intender questo, ma la cosa mi è parsa molto ardua, </p>
<p id="v17"><sup><small>17</small></sup>  finché non sono entrato nel santuario di Dio, e non ho considerata la fine di costoro. </p>
<p id="v18"><sup><small>18</small></sup>  Certo, tu li metti in luoghi sdrucciolevoli, tu li fai cadere in rovina. </p>
<p id="v19"><sup><small>19</small></sup>  Come sono stati distrutti in un momento, portati via, consumati per casi spaventevoli! </p>
<p id="v20"><sup><small>20</small></sup>  Come avviene d'un sogno quand'uno si sveglia, così tu, o Signore, quando ti desterai, sprezzerai la loro vana apparenza. </p>
<p id="v21"><sup><small>21</small></sup>  Quando il mio cuore s'inacerbiva ed io mi sentivo trafitto internamente, </p>
<p id="v22"><sup><small>22</small></sup>  ero insensato e senza conoscimento; io ero verso di te come una bestia. </p>
<p id="v23"><sup><small>23</small></sup>  Ma pure, io resto del continuo con te; tu m'hai preso per la man destra; </p>
<p id="v24"><sup><small>24</small></sup>  tu mi condurrai col tuo consiglio, e poi mi riceverai in gloria. </p>
<p id="v25"><sup><small>25</small></sup>  Chi ho io in cielo fuori di te? E sulla terra non desidero che te. </p>
<p id="v26"><sup><small>26</small></sup>  La mia carne e il mio cuore posson venir meno, ma Dio è la ròcca del mio cuore e la mia parte in eterno. </p>
<p id="v27"><sup><small>27</small></sup>  Poiché, ecco, quelli che s'allontanan da te periranno; tu distruggi chiunque, fornicando, ti abbandona. </p>
<p id="v28"><sup><small>28</small></sup>  Ma quanto a me, il mio bene è d'accostarmi a Dio; io ho fatto del Signore, dell'Eterno, il mio rifugio, per raccontare, o Dio, tutte le opere tue. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/72">Salmi - Capitolo 72</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/74">Salmi - Capitolo 74</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 73:1 <i>Dio è buono</i>: <a href="/it/The_Urantia_Book/28#p6_21">LU 28:6.21</a>.  <i>Parte 1: Dio è buono</i>: <a href="/it/The_Urantia_Book/2#p6_3">LU 2:6.3</a>. </li>
</ol>
</div>
