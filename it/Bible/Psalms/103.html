<!--
title: Salmi - Capitolo 103
description: 
published: true
date: 2022-10-7T1:7:41Z
tags: bible, bible—psalms
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/102">Salmi - Capitolo 102</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/104">Salmi - Capitolo 104</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Di Davide. Benedici, anima mia, l'Eterno; e tutto quello ch'è in me, benedica il nome suo santo. </p>
<p id="v2"><sup><small>2</small></sup>  Benedici, anima mia, l'Eterno, e non dimenticare alcuno de' suoi benefici. </p>
<p id="v3"><sup><small>3</small></sup>  Egli è quel che ti perdona tutte le tue iniquità, che sana tutte le tue infermità, </p>
<p id="v4"><sup><small>4</small></sup>  che redime la tua vita dalla fossa, che ti corona di benignità e di compassioni, </p>
<p id="v5"><sup><small>5</small></sup>  che sazia di beni la tua bocca, che ti fa ringiovanire come l'aquila. </p>
<p id="v6"><sup><small>6</small></sup>  L'Eterno fa giustizia e ragione a tutti quelli che sono oppressi. </p>
<p id="v7"><sup><small>7</small></sup>  Egli fece conoscere a Mosè le sue vie e ai figliuoli d'Israele le sue opere. </p>
<p id="v8"><sup><small>8</small></sup>  L'Eterno è pietoso e clemente, lento all'ira e di gran benignità. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Egli non contende in eterno, né serba l'ira sua in perpetuo. </p>
<p id="v10"><sup><small>10</small></sup>  Egli non ci ha trattato secondo i nostri peccati, né ci ha retribuiti secondo le nostre iniquità. </p>
<p id="v11"><sup><small>11</small></sup>  Poiché quanto i cieli sono alti al disopra della terra, tanto è grande la sua benignità verso quelli che lo temono. </p>
<p id="v12"><sup><small>12</small></sup>  Quanto è lontano il levante dal ponente, tanto ha egli allontanato da noi le nostre trasgressioni. </p>
<p id="v13"><sup><small>13</small></sup>  Come un padre è pietoso verso i suoi figliuoli, così è pietoso l'Eterno verso quelli che lo temono. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Poiché egli conosce la nostra natura; egli si ricorda che siam polvere. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  I giorni dell'uomo son come l'erba; egli fiorisce come il fiore del campo; </p>
<p id="v16"><sup><small>16</small></sup>  se un vento gli passa sopra ei non è più, e il luogo dov'era non lo riconosce più. </p>
<p id="v17"><sup><small>17</small></sup>  Ma la benignità dell'Eterno dura ab eterno e in eterno, sopra quelli che lo temono, e la sua giustizia sopra i figliuoli de' figliuoli <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  di quelli che osservano il suo patto, e si ricordano de' suoi comandamenti per metterli in opra. </p>
<p id="v19"><sup><small>19</small></sup>  L'Eterno ha stabilito il suo trono ne' cieli, e il suo regno signoreggia su tutto. </p>
<p id="v20"><sup><small>20</small></sup>  Benedite l'Eterno, voi suoi angeli, potenti e forti, che fate ciò ch'egli dice, ubbidendo alla voce della sua parola! </p>
<p id="v21"><sup><small>21</small></sup>  Benedite l'Eterno, voi tutti gli eserciti suoi, che siete suoi ministri, e fate ciò che gli piace! </p>
<p id="v22"><sup><small>22</small></sup>  Benedite l'Eterno, voi tutte le opere sue, in tutti i luoghi della sua signoria! Anima mia, benedici l'Eterno! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Psalms/102">Salmi - Capitolo 102</a></td>
        <td><a href="/it/Bible/Psalms/Index">Indice</a></td>
        <td><a href="/it/Bible/Psalms/104">Salmi - Capitolo 104</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 103:8 <i>Dio è misericordioso e gentile</i>: <a href="/it/The_Urantia_Book/131#p2_3">LU 131:2.3</a>. </li>
  <li id="fn2"><a href="#cite2">↑</a> 103:8,11,17 <i>Il ministero della misericordia</i>: <a href="/it/The_Urantia_Book/6#p3_2">LU 6:3.2</a>.  <i>Onnipervadente</i>: <a href="/it/The_Urantia_Book/142#p3_7">LU 142:3.7</a>.  <i>Dio si diletta nella misericordia</i>: <a href="/it/The_Urantia_Book/143#p1_6">LU 143:1.6</a>. </li>
  <li id="fn3"><a href="#cite3">↑</a> 103:8,17 <i>Dio è misericordioso</i>: <a href="/it/The_Urantia_Book/2#p5_7">LU 2:5.7</a>.  <i>La Misericordia</i>: <a href="/it/The_Urantia_Book/131#p10_6">LU 131:10.6</a>. </li>
  <li id="fn4"><a href="#cite4">↑</a> 103:13 <i>Concetto di «padre»</i>: <a href="/it/The_Urantia_Book/196#p0_2">LU 196:0.2</a>. </li>
  <li id="fn5"><a href="#cite5">↑</a> 103:13-14 <i>Egli si ricorda che siete polvere</i>: <a href="/it/The_Urantia_Book/148#p5_5">LU 148:5.5</a>. </li>
  <li id="fn6"><a href="#cite6">↑</a> 103:14 <i>Conosce la tua struttura: polvere</i>: <a href="/it/The_Urantia_Book/3#p3_2">LU 3:3.2</a>.  <i>La nostra struttura è polvere</i>: <a href="/it/The_Urantia_Book/112#p7_19">LU 112:7.19</a>. </li>
  <li id="fn7"><a href="#cite7">↑</a> 103:17 <i>Misericordioso e giusto con i bambini</i>: <a href="/it/The_Urantia_Book/131#p2_13">LU 131:2.13</a>.  <i>La misericordia di Dio è eterna</i>: <a href="/it/The_Urantia_Book/131#p2_4">LU 131:2.4</a>.  <i>La sua misericordia è eterna</i>: <a href="/it/The_Urantia_Book/2#p4_1">LU 2:4.1</a>. </li>
</ol>
</div>
