<!--
title: Matteo - Capitolo 13
description: 
published: true
date: 2022-10-7T1:7:41Z
tags: bible, bible—matthew
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Matthew/12">Matteo - Capitolo 12</a></td>
        <td><a href="/it/Bible/Matthew/Index">Indice</a></td>
        <td><a href="/it/Bible/Matthew/14">Matteo - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel giorno Gesù, uscito di casa, si pose a sedere presso al mare; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  e molte turbe si raunarono attorno a lui; talché egli, montato in una barca, vi sedette; e tutta la moltitudine stava sulla riva. </p>
<p id="v3"><sup><small>3</small></sup>  Ed egli insegnò loro molte cose in parabole, dicendo: <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Ecco, il seminatore uscì a seminare. E mentre seminava, una parte del seme cadde lungo la strada; gli uccelli vennero e la mangiarono. </p>
<p id="v5"><sup><small>5</small></sup>  E un'altra cadde ne' luoghi rocciosi ove non avea molta terra; e subito spuntò, perché non avea terreno profondo; </p>
<p id="v6"><sup><small>6</small></sup>  ma, levatosi il sole, fu riarsa; e perché non avea radice, si seccò. </p>
<p id="v7"><sup><small>7</small></sup>  E un'altra cadde sulle spine; e le spine crebbero e l'affogarono. </p>
<p id="v8"><sup><small>8</small></sup>  E un'altra cadde nella buona terra e portò frutto, dando qual cento, qual sessanta, qual trenta per uno. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Chi ha orecchi da udire oda. </p>
<p id="v10"><sup><small>10</small></sup>  Allora i discepoli, accostatisi, gli dissero: Perché parli loro in parabole? <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Ed egli rispose loro: Perché a voi è dato di conoscere i misteri del regno dei cieli; ma a loro non è dato. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Perché a chiunque ha, sarà dato, e sarà nell'abbondanza; ma a chiunque non ha, sarà tolto anche quello che ha. <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  Perciò parlo loro in parabole, perché, vedendo, non vedono; e udendo, non odono e non intendono. </p>
<p id="v14"><sup><small>14</small></sup>  E s'adempie in loro la profezia d'Isaia che dice: Udrete co' vostri orecchi e non intenderete; guarderete co' vostri occhi e non vedrete: <sup id="cite10"><a href="#fn10">[10]</a></sup></p>
<p id="v15"><sup><small>15</small></sup>  perché il cuore di questo popolo s'è fatto insensibile, son divenuti duri d'orecchi ed hanno chiuso gli occhi, che talora non veggano con gli occhi e non odano con gli orecchi e non intendano col cuore e non si convertano, ed io non li guarisca. </p>
<p id="v16"><sup><small>16</small></sup>  Ma beati gli occhi vostri, perché veggono; ed i vostri orecchi, perché odono! <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Poiché in verità io vi dico che molti profeti e giusti desiderarono di vedere le cose che voi vedete, e non le videro; e di udire le cose che voi udite, e non le udirono. </p>
<p id="v18"><sup><small>18</small></sup>  Voi dunque ascoltate che cosa significhi la parabola del seminatore: <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Tutte le volte che uno ode la parola del Regno e non la intende, viene il maligno e porta via quel ch'è stato seminato nel cuore di lui: questi è colui che ha ricevuto la semenza lungo la strada. </p>
<p id="v20"><sup><small>20</small></sup>  E quegli che ha ricevuto la semenza in luoghi rocciosi, è colui che ode la Parola e subito la riceve con allegrezza; </p>
<p id="v21"><sup><small>21</small></sup>  però non ha radice in sé, ma è di corta durata; e quando venga tribolazione o persecuzione a cagion della parola, è subito scandalizzato. </p>
<p id="v22"><sup><small>22</small></sup>  E quegli che ha ricevuto la semenza fra le spine, è colui che ode la Parola; poi le cure mondane e l'inganno delle ricchezze affogano la Parola, e così riesce infruttuosa. </p>
<p id="v23"><sup><small>23</small></sup>  Ma quei che ha ricevuto la semenza in buona terra, è colui che ode la Parola e l'intende; che porta del frutto e rende l'uno il cento, l'altro il sessanta e l'altro il trenta. </p>
<p id="v24"><sup><small>24</small></sup>  Egli propose loro un'altra parabola, dicendo: il regno de' cieli è simile ad un uomo che ha seminato buona semenza nel suo campo. <sup id="cite13"><a href="#fn13">[13]</a></sup></p>
<p id="v25"><sup><small>25</small></sup>  Ma mentre gli uomini dormivano, venne il suo nemico e seminò delle zizzanie in mezzo al grano e se ne andò. </p>
<p id="v26"><sup><small>26</small></sup>  E quando l'erba fu nata ed ebbe fatto frutto, allora apparvero anche le zizzanie. </p>
<p id="v27"><sup><small>27</small></sup>  E i servitori del padron di casa vennero a dirgli: Signore, non hai tu seminato buona semenza nel tuo campo? Come mai, dunque, c'è della zizzania? </p>
<p id="v28"><sup><small>28</small></sup>  Ed egli disse loro: Un nemico ha fatto questo. E i servitori gli dissero: Vuoi tu che l'andiamo a cogliere? </p>
<p id="v29"><sup><small>29</small></sup>  Ma egli rispose: No, che talora, cogliendo le zizzanie, non sradichiate insiem con esse il grano. </p>
<p id="v30"><sup><small>30</small></sup>  Lasciate che ambedue crescano assieme fino alla mietitura; e al tempo della mietitura, io dirò ai mietitori: Cogliete prima le zizzanie, e legatele in fasci per bruciarle; ma il grano, raccoglietelo nel mio granaio. </p>
<p id="v31"><sup><small>31</small></sup>  Egli propose loro un'altra parabola, dicendo: Il regno de' cieli è simile ad un granel di senapa che un uomo prende e semina nel suo campo. <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v32"><sup><small>32</small></sup>  Esso è bene il più piccolo di tutti i semi; ma quando è cresciuto, è maggiore de' legumi e diviene albero; tanto che gli uccelli del cielo vengono a ripararsi tra i suoi rami. </p>
<p id="v33"><sup><small>33</small></sup>  Disse loro un'altra parabola: Il regno de' cieli è simile al lievito che una donna prende e nasconde in tre staia di farina, finché la pasta sia tutta lievitata. <sup id="cite16"><a href="#fn16">[16]</a></sup></p>
<p id="v34"><sup><small>34</small></sup>  Tutte queste cose disse Gesù in parabole alle turbe e senza parabola non diceva loro nulla, </p>
<p id="v35"><sup><small>35</small></sup>  affinché si adempisse quel ch'era stato detto per mezzo del profeta: Aprirò in parabole la mia bocca; esporrò cose occulte fin dalla fondazione del mondo. <sup id="cite17"><a href="#fn17">[17]</a></sup></p>
<p id="v36"><sup><small>36</small></sup>  Allora Gesù, lasciate le turbe, tornò a casa; e i suoi discepoli gli s'accostarono, dicendo: Spiegaci la parabola delle zizzanie del campo. </p>
<p id="v37"><sup><small>37</small></sup>  Ed egli, rispondendo, disse loro: Colui che semina la buona semenza, è il Figliuol dell'uomo; </p>
<p id="v38"><sup><small>38</small></sup>  il campo è il mondo, la buona semenza sono i figliuoli del Regno; le zizzanie sono i figliuoli del maligno; </p>
<p id="v39"><sup><small>39</small></sup>  il nemico che le ha seminate, è il diavolo; la mietitura è la fine dell'età presente; i mietitori sono angeli. <sup id="cite18"><a href="#fn18">[18]</a></sup></p>
<p id="v40"><sup><small>40</small></sup>  Come dunque si raccolgono le zizzanie e si bruciano col fuoco, così avverrà alla fine dell'età presente. </p>
<p id="v41"><sup><small>41</small></sup>  Il Figliuol dell'uomo manderà i suoi angeli che raccoglieranno dal suo regno tutti gli scandali e tutti gli operatori d'iniquità, </p>
<p id="v42"><sup><small>42</small></sup>  e li getteranno nella fornace del fuoco. Quivi sarà il pianto e lo stridor dei denti. </p>
<p id="v43"><sup><small>43</small></sup>  Allora i giusti risplenderanno come il sole nel regno del Padre loro. Chi ha orecchi, oda. </p>
<p id="v44"><sup><small>44</small></sup>  Il regno de' cieli è simile ad un tesoro nascosto nel campo, che un uomo, dopo averlo trovato, nasconde; e per l'allegrezza che ne ha, va e vende tutto quello che ha, e compra quel campo. <sup id="cite19"><a href="#fn19">[19]</a></sup></p>
<p id="v45"><sup><small>45</small></sup>  Il regno de' cieli è anche simile ad un mercante che va in cerca di belle perle, <sup id="cite20"><a href="#fn20">[20]</a></sup></p>
<p id="v46"><sup><small>46</small></sup>  e trovata una perla di gran prezzo, se n'è andato, ha venduto tutto quel che aveva, e l'ha comperata. </p>
<p id="v47"><sup><small>47</small></sup>  Il regno de' cieli è anche simile ad una rete che, gettata in mare, ha raccolto ogni sorta di pesci; <sup id="cite21"><a href="#fn21">[21]</a></sup></p>
<p id="v48"><sup><small>48</small></sup>  quando è piena, i pescatori la traggono a riva; e, postisi a sedere, raccolgono il buono in vasi, e buttano via quel che non val nulla. </p>
<p id="v49"><sup><small>49</small></sup>  Così avverrà alla fine dell'età presente. Verranno gli angeli, toglieranno i malvagi di mezzo ai giusti, </p>
<p id="v50"><sup><small>50</small></sup>  e li getteranno nella fornace del fuoco. Ivi sarà il pianto e lo stridor de' denti. </p>
<p id="v51"><sup><small>51</small></sup>  Avete intese tutte queste cose? Essi gli risposero: Sì. </p>
<p id="v52"><sup><small>52</small></sup>  Allora disse loro: Per questo, ogni scriba ammaestrato pel regno de' cieli è simile ad un padron di casa il quale trae fuori dal suo tesoro cose nuove e cose vecchie. </p>
<p id="v53"><sup><small>53</small></sup>  Or quando Gesù ebbe finite queste parabole, partì di là. </p>
<p id="v54"><sup><small>54</small></sup>  E recatosi nella sua patria, li ammaestrava nella lor sinagoga, talché stupivano e dicevano: Onde ha costui questa sapienza e queste opere potenti? <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v55"><sup><small>55</small></sup>  Non è questi il figliuol del falegname? Sua madre non si chiama ella Maria, e i suoi fratelli, Giacomo, Giuseppe, Simone e Giuda? <sup id="cite24"><a href="#fn24">[24]</a></sup> <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup></p>
<p id="v56"><sup><small>56</small></sup>  E le sue sorelle non sono tutte fra noi? Donde dunque vengono a lui tutte queste cose? <sup id="cite27"><a href="#fn27">[27]</a></sup></p>
<p id="v57"><sup><small>57</small></sup>  E si scandalizzavano di lui. Ma Gesù disse loro: Un profeta non è sprezzato che nella sua patria e in casa sua. <sup id="cite28"><a href="#fn28">[28]</a></sup></p>
<p id="v58"><sup><small>58</small></sup>  E non fece quivi molte opere potenti a cagione della loro incredulità. <sup id="cite29"><a href="#fn29">[29]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Matthew/12">Matteo - Capitolo 12</a></td>
        <td><a href="/it/Bible/Matthew/Index">Indice</a></td>
        <td><a href="/it/Bible/Matthew/14">Matteo - Capitolo 14</a></td>
      </tr>
    </tbody>
  </table>
</figure>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 13:1-3 <i>Folla intorno alla barca</i>: <a href="/it/The_Urantia_Book/151#p1_1">LU 151:1.1</a>. </li>
  <li id="fn2"><a href="#cite2">↑</a> 13:3-9,18-53 <i>Sermone sul regno</i>: <a href="/it/The_Urantia_Book/171#p0_1">LU 171:0.1</a>. </li>
  <li id="fn3"><a href="#cite3">↑</a> 13:3b-9 <i>Parabola del seminatore</i>: <a href="/it/The_Urantia_Book/151#p1_2">LU 151:1.2</a>. </li>
  <li id="fn4"><a href="#cite4">↑</a> 13:8,23 <i>Il regno è come un buon seme</i>: <a href="/it/The_Urantia_Book/137#p8_12">LU 137:8.12</a>. </li>
  <li id="fn5"><a href="#cite5">↑</a> 13:10 <i>I discepoli chiedono il significato</i>: <a href="/it/The_Urantia_Book/151#p1_3">LU 151:1.3</a>. </li>
  <li id="fn6"><a href="#cite6">↑</a> 13:11,14,31-52 <i>Proclamare l'instaurazione del regno</i>: <a href="/it/The_Urantia_Book/137#p8_6">LU 137:8.6</a>. </li>
  <li id="fn7"><a href="#cite7">↑</a> 13:11,24,31-52 <i>Regno dei cieli</i>: <a href="/it/The_Urantia_Book/153#p2_4">LU 153:2.4</a>.  <i>Vangelo del regno</i>: <a href="/it/The_Urantia_Book/143#p1_5">LU 143:1.5</a>.  <i>Vangelo del regno</i>: <a href="/it/The_Urantia_Book/193#p0_4">LU 193:0.4</a>.  <i>Vangelo del regno</i>: <a href="/it/The_Urantia_Book/190#p5_4">LU 190:5.4</a>.  <i>Regno dei cieli</i>: <a href="/it/The_Urantia_Book/169#p4_6">LU 169:4.6</a>.  <i>Regno dei cieli</i>: <a href="/it/The_Urantia_Book/171#p0_1">LU 171:0.1</a>.  <i>Regno dei cieli</i>: <a href="/it/The_Urantia_Book/34#p6_13">LU 34:6.13</a>. </li>
  <li id="fn8"><a href="#cite8">↑</a> 13:11-15 <i>Gesù spiega il perché delle parabole</i>: <a href="/it/The_Urantia_Book/151#p1_4">LU 151:1.4</a>. </li>
  <li id="fn9"><a href="#cite9">↑</a> 13:12 <i>Chi ha è dato; non ha, preso</i>: <a href="/it/The_Urantia_Book/176#p3_5">LU 176:3.5</a>.  <i>A chi ha è dato di più</i>: <a href="/it/The_Urantia_Book/151#p3_1">LU 151:3.1</a>.  <i>Fedele nel poco / fedele nel molto</i>: <a href="/it/The_Urantia_Book/169#p2_6">LU 169:2.6</a>.  <i>Più dato a più, meno a meno</i>: <a href="/it/The_Urantia_Book/151#p1_4">LU 151:1.4</a>.  <i>Aver dato, da non aver preso</i>: <a href="/it/The_Urantia_Book/109#p4_5">LU 109:4.5</a>. </li>
  <li id="fn10"><a href="#cite10">↑</a> 13:14 <i>Cita la profezia Is 6:9-10</i>: <a href="/it/The_Urantia_Book/121#p8_4">LU 121:8.4</a>.  <i>Profezia messianica: Is 6,9-10</i>: <a href="/it/The_Urantia_Book/122#p4_4">LU 122:4.4</a>. </li>
  <li id="fn11"><a href="#cite11">↑</a> 13:16-17 <i>Valutazione della missione</i>: <a href="/it/The_Urantia_Book/163#p6_4">LU 163:6.4</a>. </li>
  <li id="fn12"><a href="#cite12">↑</a> 13:18-23 <i>L'interpretazione di Pietro</i>: <a href="/it/The_Urantia_Book/151#p2_2">LU 151:2.2</a>.  <i>L'interpretazione di Nathaniel</i>: <a href="/it/The_Urantia_Book/151#p2_3">LU 151:2.3</a>. </li>
  <li id="fn13"><a href="#cite13">↑</a> 13:24-30 <i>Terza parabola del seminatore</i>: <a href="/it/The_Urantia_Book/151#p4_1">LU 151:4.1</a>.  <i>Il grano e la zizzania</i>: <a href="/it/The_Urantia_Book/130#p1_6">LU 130:1.6</a>. </li>
  <li id="fn14"><a href="#cite14">↑</a> 13:31 <i>Semi di senape</i>: <a href="/it/The_Urantia_Book/178#p1_15">LU 178:1.15</a>. </li>
  <li id="fn15"><a href="#cite15">↑</a> 13:31-32 <i>Parabola del seme di senape</i>: <a href="/it/The_Urantia_Book/151#p4_2">LU 151:4.2</a>.  <i>Semi di senape</i>: <a href="/it/The_Urantia_Book/170#p2_14">LU 170:2.14</a>.  <i>Crescita del carattere</i>: <a href="/it/The_Urantia_Book/140#p8_27">LU 140:8.27</a>. </li>
  <li id="fn16"><a href="#cite16">↑</a> 13:33 <i>Parabola del lievito</i>: <a href="/it/The_Urantia_Book/151#p4_3">LU 151:4.3</a>.  <i>Lievito nella pasta</i>: <a href="/it/The_Urantia_Book/178#p1_15">LU 178:1.15</a>.  <i>Lievito nella pasta</i>: <a href="/it/The_Urantia_Book/170#p2_14">LU 170:2.14</a>. </li>
  <li id="fn17"><a href="#cite17">↑</a> 13:35 <i>Profezia messianica: Sal 78,2</i>: <a href="/it/The_Urantia_Book/122#p4_4">LU 122:4.4</a>.  <i>Cita la profezia Sal 78:2</i>: <a href="/it/The_Urantia_Book/121#p8_4">LU 121:8.4</a>. </li>
  <li id="fn18"><a href="#cite18">↑</a> 13:39 <i>Il diavolo</i>: <a href="/it/The_Urantia_Book/53#p1_4">LU 53:1.4</a>. </li>
  <li id="fn19"><a href="#cite19">↑</a> 13:44 <i>Parabola del tesoro nascosto</i>: <a href="/it/The_Urantia_Book/151#p4_4">LU 151:4.4</a>. </li>
  <li id="fn20"><a href="#cite20">↑</a> 13:45-46 <i>Parabola della perla di gran prezzo</i>: <a href="/it/The_Urantia_Book/151#p4_5">LU 151:4.5</a>.  <i>Perla di grande valore</i>: <a href="/it/The_Urantia_Book/140#p8_28">LU 140:8.28</a>. </li>
  <li id="fn21"><a href="#cite21">↑</a> 13:47-48 <i>Parabola della rete, del pesce</i>: <a href="/it/The_Urantia_Book/151#p4_6">LU 151:4.6</a>. </li>
  <li id="fn22"><a href="#cite22">↑</a> 13:54a <i>Folla alla sinagoga</i>: <a href="/it/The_Urantia_Book/150#p8_1">LU 150:8.1</a>. </li>
  <li id="fn23"><a href="#cite23">↑</a> 13:54b <i>Gente stupita</i>: <a href="/it/The_Urantia_Book/150#p8_10">LU 150:8.10</a>. </li>
  <li id="fn24"><a href="#cite24">↑</a> 13:55 <i>Il fratello di Gesù, Simone</i>: <a href="/it/The_Urantia_Book/123#p6_7">LU 123:6.7</a>.  <i>Il fratello di Gesù, Giuseppe</i>: <a href="/it/The_Urantia_Book/123#p4_9">LU 123:4.9</a>.  <i>Genitori di Gesù</i>: <a href="/it/The_Urantia_Book/122#p1_3">LU 122:1.3</a>.  <i>Il fratello di Gesù, Giacomo</i>: <a href="/it/The_Urantia_Book/123#p1_5">LU 123:1.5</a>.  <i>Il fratello di Gesù, Giuda</i>: <a href="/it/The_Urantia_Book/124#p3_4">LU 124:3.4</a>.  <i>Il figlio del falegname</i>: <a href="/it/The_Urantia_Book/95#p7_3">LU 95:7.3</a>. </li>
  <li id="fn25"><a href="#cite25">↑</a> 13:55-56 <i>Non sei tu il figlio del falegname?</i>: <a href="/it/The_Urantia_Book/153#p2_10">LU 153:2.10</a>. </li>
  <li id="fn26"><a href="#cite26">↑</a> 13:55-57 <i>L'opposizione cresce</i>: <a href="/it/The_Urantia_Book/150#p9_1">LU 150:9.1</a>. </li>
  <li id="fn27"><a href="#cite27">↑</a> 13:56 <i>La sorella di Gesù, Marta</i>: <a href="/it/The_Urantia_Book/124#p1_7">LU 124:1.7</a>.  <i>La sorella di Gesù, Miriam</i>: <a href="/it/The_Urantia_Book/123#p2_3">LU 123:2.3</a>.  <i>Nasce la sorella Ruth</i>: <a href="/it/The_Urantia_Book/126#p3_2">LU 126:3.2</a>. </li>
  <li id="fn28"><a href="#cite28">↑</a> 13:57 <i>Profeta non senza onore</i>: <a href="/it/The_Urantia_Book/138#p0_2">LU 138:0.2</a>. </li>
  <li id="fn29"><a href="#cite29">↑</a> 13:58 <i>Nessun miracolo"</i>: <a href="/it/The_Urantia_Book/150#p9_2">LU 150:9.2</a>. </li>
</ol>
</div>
