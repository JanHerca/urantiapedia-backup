<!--
title: Giosue - Capitolo 13
description: 
published: true
date: 2022-10-7T1:7:41Z
tags: bible, bible—joshua
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Joshua/12">Giosue - Capitolo 12</a></td>
        <td><a href="/it/Bible/Joshua/Index">Indice</a></td>
        <td><a href="/it/Bible/Joshua/14">Giosue - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Giosuè era vecchio, ben avanti negli anni; e l'Eterno gli disse: 'Tu sei vecchio, bene avanti negli anni, e rimane ancora una grandissima parte del paese da conquistare. </p>
<p id="v2"><sup><small>2</small></sup>  Ecco quel che rimane: tutti i distretti dei Filistei e tutto il territorio dei Ghesuriti, </p>
<p id="v3"><sup><small>3</small></sup>  dallo Scihor che scorre a oriente dell'Egitto, sino al confine di Ekron a settentrione: regione, che va ritenuta come cananea e che appartiene ai cinque principi dei Filistei: a quello di Gaza, a quello di Asdod, a quello di Askalon, a quello di Gath, a quello di Ekron, e anche agli Avvei, a mezzogiorno; </p>
<p id="v4"><sup><small>4</small></sup>  tutto il paese dei Cananei, e Meara che è dei Sidonî, sino ad Afek, sino al confine degli Amorei; </p>
<p id="v5"><sup><small>5</small></sup>  il paese dei Ghibliti e tutto il Libano verso il levante, da Baal-Gad, appiè del monte Hermon, sino all'ingresso di Hamath; </p>
<p id="v6"><sup><small>6</small></sup>  tutti gli abitanti della contrada montuosa dal Libano fino a Misrefoth-Maim, tutti i Sidonî. Io li caccerò d'innanzi ai figliuoli d'Israele; e tu spartisci pure a sorte l'eredità di questo paese fra gl'Israeliti, nel modo che t'ho comandato. </p>
<p id="v7"><sup><small>7</small></sup>  Or dunque spartisci l'eredità di questo paese fra nove tribù e la mezza tribù di Manasse'. </p>
<p id="v8"><sup><small>8</small></sup>  I Rubeniti e i Gaditi, con l'altra metà della tribù di Manasse, hanno ricevuto la loro eredità, che Mosè, servo dell'Eterno, diede loro di là dal Giordano, a oriente: </p>
<p id="v9"><sup><small>9</small></sup>  da Aroer sull'orlo della valle d'Arnon, e dalla città ch'è in mezzo alla valle, tutto l'altipiano di Medeba fino a Dibon; </p>
<p id="v10"><sup><small>10</small></sup>  tutte le città di Sihon re degli Amorei, che regnava a Heshbon, sino al confine de' figliuoli di Ammon; </p>
<p id="v11"><sup><small>11</small></sup>  Galaad, il territorio dei Ghesuriti e dei Maacatiti, tutto il monte Hermon e tutto Basan fino a Salca; </p>
<p id="v12"><sup><small>12</small></sup>  tutto il regno di Og, in Basan, che regnava a Astaroth e a Edrei, ultimo superstite dei Refaim. Mosè sconfisse questi re e li cacciò. </p>
<p id="v13"><sup><small>13</small></sup>  Ma i figliuoli d'Israele non cacciarono i Ghesuriti e i Maacatiti; e Ghesur e Maacath abitano in mezzo a Israele fino al dì d'oggi. </p>
<p id="v14"><sup><small>14</small></sup>  Solo alla tribù di Levi Mosè non dette alcuna eredità; i sacrifizi offerti mediante il fuoco all'Eterno, all'Iddio d'Israele, sono la sua eredità, com'egli disse. </p>
<p id="v15"><sup><small>15</small></sup>  Mosè dunque diede alla tribù dei figliuoli di Ruben la loro parte, secondo le loro famiglie; </p>
<p id="v16"><sup><small>16</small></sup>  essi ebbero per territorio, partendo da Aroer sull'orlo della valle dell'Arnon, e dalla città ch'è in mezzo alla valle, tutto l'altipiano presso Medeba, </p>
<p id="v17"><sup><small>17</small></sup>  Heshbon e tutte le sue città che sono sull'altipiano: Dibon, Bamoth-Baal, Beth-Baal-Meon, </p>
<p id="v18"><sup><small>18</small></sup>  Iahats, Kedemoth, Mefaath, </p>
<p id="v19"><sup><small>19</small></sup>  Kiriataim, Sibma, Tsereth-Hashahar sul monte della valle, </p>
<p id="v20"><sup><small>20</small></sup>  Beth-Peor, le pendici del Pisga e Beth-Iescimoth; </p>
<p id="v21"><sup><small>21</small></sup>  tutte le città dell'altipiano, tutto il regno di Sihon, re degli Amorei che regnava a Heshbon, quello che Mosè sconfisse coi principi di Madian, Evi, Rekem, Tsur, Hur e Reba, principi vassalli di Sihon, che abitavano il paese. </p>
<p id="v22"><sup><small>22</small></sup>  I figliuoli d'Israele fecer morir di spada anche Balaam, figliuolo di Beor, l'indovino, insieme con gli altri che uccisero. </p>
<p id="v23"><sup><small>23</small></sup>  Al territorio dei figliuoli di Ruben serviva di confine il Giordano. Tale fu l'eredità de' figliuoli di Ruben secondo le loro famiglie: con le città ed i villaggi annessi. </p>
<p id="v24"><sup><small>24</small></sup>  Mosè dette pure alla tribù di Gad, ai figliuoli di Gad, la loro parte, secondo le loro famiglie. </p>
<p id="v25"><sup><small>25</small></sup>  Essi ebbero per territorio Iaezer, tutte le città di Galaad, la metà del paese dei figliuoli di Ammon fino ad Aroer che è dirimpetto a Rabba, </p>
<p id="v26"><sup><small>26</small></sup>  da Heshbon fino a Ramath-Mitspè e Betonim, da Mahanaim sino al confine di Debir, </p>
<p id="v27"><sup><small>27</small></sup>  e, nella valle, Beth-Haram, Beth-Nimra, Succoth e Tsafon, residuo del regno di Sihon re di Heshbon, avendo il Giordano per confine sino all'estremità del mare di Kinnereth, di là dal Giordano, a oriente. </p>
<p id="v28"><sup><small>28</small></sup>  Tale fu l'eredità dei figliuoli di Gad, secondo le loro famiglie, con le città e i villaggi annessi. </p>
<p id="v29"><sup><small>29</small></sup>  Mosè diede pure alla mezza tribù di Manasse, ai figliuoli di Manasse, la loro parte, secondo le loro famiglie. </p>
<p id="v30"><sup><small>30</small></sup>  Il loro territorio comprendeva, da Mahanaim, tutto Basan, tutto il regno di Og re di Basan, tutti i borghi di Iair in Basan, in tutto, sessanta terre. </p>
<p id="v31"><sup><small>31</small></sup>  La metà di Galaad, Astaroth e Edrei, città del regno di Og in Basan, toccarono ai figliuoli di Makir, figliuolo di Manasse, alla metà de' figliuoli di Makir, secondo le loro famiglie. </p>
<p id="v32"><sup><small>32</small></sup>  Tali sono le parti che Mosè fece quand'era nelle pianure di Moab, di là dal Giordano, dirimpetto a Gerico, a oriente. </p>
<p id="v33"><sup><small>33</small></sup>  Ma alla tribù di Levi Mosè non dette alcuna eredità: l'Eterno, l'Iddio d'Israele, è la sua eredità, com'ei le disse. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Joshua/12">Giosue - Capitolo 12</a></td>
        <td><a href="/it/Bible/Joshua/Index">Indice</a></td>
        <td><a href="/it/Bible/Joshua/14">Giosue - Capitolo 14</a></td>
      </tr>
    </tbody>
  </table>
</figure>
