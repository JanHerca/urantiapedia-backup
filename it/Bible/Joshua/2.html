<!--
title: Giosue - Capitolo 2
description: 
published: true
date: 2023-11-8T21:45:55Z
tags: bible, bible—joshua
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Joshua/1">
          <span class="mdi mdi-arrow-left-drop-circle"></span><span class="pl-2">Giosue - Capitolo 1</span>
        </a>
        </td>
        <td>
        <a href="/it/Bible/Joshua/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Joshua/3">
          <span class="pr-2">Giosue - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Giosuè, figliuolo di Nun, mandò segretamente da Sittim due spie, dicendo: 'Andate, esaminate il paese e Gerico'. E quelle andarono ed entrarono in casa di una meretrice per nome Rahab, e quivi alloggiarono. </p>
<p id="v2"><sup><small>2</small></sup>  La cosa fu riferita al re di Gerico, e gli fu detto: 'Ecco, certi uomini di tra i figliuoli d'Israele son venuti qui stanotte per esplorare il paese'. </p>
<p id="v3"><sup><small>3</small></sup>  Allora il re di Gerico mandò a dire a Rahab: 'Fa' uscire quegli uomini che son venuti da te e sono entrati in casa tua; perché son venuti a esplorare tutto il paese'. </p>
<p id="v4"><sup><small>4</small></sup>  Ma la donna prese que' due uomini, li nascose, e disse: 'È vero, quegli uomini son venuti in casa mia, ma io non sapevo donde fossero; </p>
<p id="v5"><sup><small>5</small></sup>  e quando si stava per chiuder la porta sul far della notte, quegli uomini sono usciti; dove siano andati non so; rincorreteli senza perder tempo, e li raggiungerete'. </p>
<p id="v6"><sup><small>6</small></sup>  Or essa li avea fatti salire sul tetto, e li avea nascosti sotto del lino non ancora gramolato, che avea disteso sul tetto. </p>
<p id="v7"><sup><small>7</small></sup>  E la gente li rincorse per la via che mena ai guadi del Giordano; e non appena quelli che li rincorrevano furono usciti, la porta fu chiusa. </p>
<p id="v8"><sup><small>8</small></sup>  Or prima che le spie s'addormentassero, Rahab salì da loro sul tetto, </p>
<p id="v9"><sup><small>9</small></sup>  e disse a quegli uomini: 'Io so che l'Eterno vi ha dato il paese, che il terrore del vostro nome ci ha invasi, e che tutti gli abitanti del paese hanno perso coraggio davanti a voi. </p>
<p id="v10"><sup><small>10</small></sup>  Poiché noi abbiamo udito come l'Eterno asciugò le acque del mar Rosso d'innanzi a voi quando usciste dall'Egitto, e quel che faceste ai due re degli Amorei, di là dal Giordano, Sihon e Og, che votaste allo sterminio. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  E non appena l'abbiamo udito, il nostro cuore si è strutto e non è più rimasto coraggio in alcuno, per via di voi; poiché l'Eterno, il vostro Dio, è Dio lassù nei cieli e quaggiù sulla terra. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Or dunque, vi prego, giuratemi per l'Eterno, giacché vi ho trattati con bontà, che anche voi tratterete con bontà la casa di mio padre; </p>
<p id="v13"><sup><small>13</small></sup>  e datemi un pegno sicuro che salverete la vita a mio padre, a mia madre, ai miei fratelli, alle mie sorelle e a tutti i loro, e che ci preserverete dalla morte'. </p>
<p id="v14"><sup><small>14</small></sup>  E quegli uomini risposero: 'Siamo pronti a dare la nostra vita per voi, se non divulgate questo nostro affare; e quando l'Eterno ci avrà dato il paese, noi ti tratteremo con bontà e lealtà'. </p>
<p id="v15"><sup><small>15</small></sup>  Allora ella li calò giù dalla finestra con una fune; poiché la sua abitazione era addossata alle mura della città, ed ella stava di casa sulle mura. </p>
<p id="v16"><sup><small>16</small></sup>  E disse loro: 'Andate verso il monte, affinché quelli che vi rincorrono non v'incontrino; e nascondetevi quivi per tre giorni, fino al ritorno di coloro che v'inseguono; poi ve n'andrete per la vostra strada'. </p>
<p id="v17"><sup><small>17</small></sup>  E quegli uomini le dissero: 'Noi saremo sciolti dal giuramento che ci hai fatto fare, se tu non osservi quello che stiamo per dirti: </p>
<p id="v18"><sup><small>18</small></sup>  Ecco, quando entreremo nel paese, attaccherai alla finestra per la quale ci fai scendere, questa cordicella di filo scarlatto; e radunerai presso di te, in casa, tuo padre, tua madre, i tuoi fratelli e tutta la famiglia di tuo padre. </p>
<p id="v19"><sup><small>19</small></sup>  E se alcuno di questi uscirà in istrada dalla porta di casa tua, il suo sangue ricadrà sul suo capo, e noi non ne avrem colpa; ma il sangue di chiunque sarà teco in casa ricadrà sul nostro capo, se uno gli metterà le mani addosso. </p>
<p id="v20"><sup><small>20</small></sup>  E se tu divulghi questo nostro affare, saremo sciolti dal giuramento che ci hai fatto fare'. </p>
<p id="v21"><sup><small>21</small></sup>  Ed ella disse: 'Sia come dite!' Poi li accomiatò, e quelli se ne andarono. Ed essa attaccò la cordicella scarlatta alla finestra. </p>
<p id="v22"><sup><small>22</small></sup>  Quelli dunque partirono e se ne andarono al monte, dove rimasero tre giorni, fino al ritorno di quelli che li rincorrevano; i quali li cercarono per tutta la strada, ma non li trovarono. </p>
<p id="v23"><sup><small>23</small></sup>  E quei due uomini ritornarono, scesero dal monte, passarono il Giordano, vennero a Giosuè, figliuolo di Nun, e gli raccontarono tutto quello ch'era loro successo. </p>
<p id="v24"><sup><small>24</small></sup>  E dissero a Giosuè: 'Certo, l'Eterno ha dato in nostra mano tutto il paese; e già tutti gli abitanti del paese han perso coraggio dinanzi a noi'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Joshua/1">
          <span class="mdi mdi-arrow-left-drop-circle"></span><span class="pl-2">Giosue - Capitolo 1</span>
        </a>
        </td>
        <td>
        <a href="/it/Bible/Joshua/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Joshua/3">
          <span class="pr-2">Giosue - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:10 <i>Ebrei «distruggere completamente»</i>: <a href="/it/The_Urantia_Book/69#p8_3">LU 69:8.3</a>. </li>
  <li id="fn2"><a href="#cite2">↑</a> 2:11 <i>In cielo sopra, in terra sotto</i>: <a href="/it/The_Urantia_Book/3#p1_1">LU 3:1.1</a>.  <i>Un solo Dio in cielo</i>: <a href="/it/The_Urantia_Book/79#p1_9">LU 79:1.9</a>. </li>
</ol>
</div>
