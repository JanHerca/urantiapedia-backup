<!--
title: Giosue - Capitolo 11
description: 
published: true
date: 2023-11-8T21:45:55Z
tags: bible, bible—joshua
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Joshua/10">
          <span class="mdi mdi-arrow-left-drop-circle"></span><span class="pl-2">Giosue - Capitolo 10</span>
        </a>
        </td>
        <td>
        <a href="/it/Bible/Joshua/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Joshua/12">
          <span class="pr-2">Giosue - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or come Iabin, re di Hatsor, ebbe udito queste cose, mandò de' messi a Iobab re di Madon, al re di Scimron, al re di Acsaf, </p>
<p id="v2"><sup><small>2</small></sup>  ai re ch'erano al nord nella contrada montuosa, nella pianura al sud di Kinnereth, nella regione bassa, e sulle alture di Dor a ponente, </p>
<p id="v3"><sup><small>3</small></sup>  ai Cananei d'oriente e di ponente, agli Amorei, agli Hittei, ai Ferezei, ai Gebusei nella contrada montuosa, agli Hivvei appiè dello Hermon nel paese di Mitspa. </p>
<p id="v4"><sup><small>4</small></sup>  E quelli uscirono, con tutti i loro eserciti, formando un popolo innumerevole come la rena ch'è sul lido del mare, e con cavalli e carri in grandissima quantità. </p>
<p id="v5"><sup><small>5</small></sup>  Tutti questi re si riunirono e vennero ad accamparsi assieme presso le acque di Meron per combattere contro Israele. </p>
<p id="v6"><sup><small>6</small></sup>  E l'Eterno disse a Giosuè: 'Non li temere, perché domani, a quest'ora, io farò che saran tutti uccisi davanti a Israele; tu taglierai i garetti ai loro cavalli e darai fuoco ai loro carri'. </p>
<p id="v7"><sup><small>7</small></sup>  Giosuè dunque, con tutta la sua gente di guerra, marciò all'improvviso contro di essi alle acque di Merom, e piombò loro addosso; </p>
<p id="v8"><sup><small>8</small></sup>  e l'Eterno li diede nelle mani degl'Israeliti, i quali li batterono e l'inseguirono fino a Sidone la grande, fino a Misrefot-Maim e fino alla valle di Mitspa, verso oriente; li batteron così da non lasciarne scampare uno. </p>
<p id="v9"><sup><small>9</small></sup>  E Giosuè li trattò come gli avea detto l'Eterno: tagliò i garetti ai loro cavalli e dette fuoco ai loro carri. </p>
<p id="v10"><sup><small>10</small></sup>  Al suo ritorno, e in quel medesimo tempo, Giosuè prese Hatsor e ne fece perire di spada il re; poiché Hatsor era stata per l'addietro la capitale di tutti quei regni. </p>
<p id="v11"><sup><small>11</small></sup>  Mise anche a fil di spada tutte le persone che vi si trovavano, votandole allo sterminio; non vi restò anima viva, e dette Hatsor alle fiamme. </p>
<p id="v12"><sup><small>12</small></sup>  Giosuè prese pure tutte le città di quei re e tutti i loro re, e li mise a fil di spada e li votò allo sterminio, come avea ordinato Mosè, servo dell'Eterno. </p>
<p id="v13"><sup><small>13</small></sup>  Ma Israele non arse alcuna delle città poste in collina, salvo Hatsor, la sola che Giosuè incendiasse. </p>
<p id="v14"><sup><small>14</small></sup>  E i figliuoli d'Israele si tennero per sé tutto il bottino di quelle città e il bestiame, ma misero a fil di spada tutti gli uomini fino al loro completo sterminio, senza lasciare anima viva. </p>
<p id="v15"><sup><small>15</small></sup>  Come l'Eterno avea comandato a Mosè suo servo, così Mosè ordinò a Giosuè, e così fece Giosuè, il quale non trascurò alcuno degli ordini che l'Eterno avea dato a Mosè. </p>
<p id="v16"><sup><small>16</small></sup>  Giosuè dunque prese tutto quel paese, la contrada montuosa, tutto il mezzogiorno, tutto il paese di Goscen, la regione bassa, la pianura, la contrada montuosa d'Israele e le sue regioni basse, </p>
<p id="v17"><sup><small>17</small></sup>  dalla montagna brulla che s'eleva verso Seir, fino a Baal-Gad nella valle del Libano appiè del monte Hermon; prese tutti i loro re, li colpì e li mise a morte. </p>
<p id="v18"><sup><small>18</small></sup>  Giosuè fece per lungo tempo guerra a tutti quei re. </p>
<p id="v19"><sup><small>19</small></sup>  Non ci fu città che facesse pace coi figliuoli d'Israele, eccetto gli Hivvei che abitavano Gabaon; le presero tutte, combattendo; </p>
<p id="v20"><sup><small>20</small></sup>  perché l'Eterno facea sì che il lor cuore si ostinasse a dar battaglia ad Israele, onde Israele li votasse allo sterminio senza che ci fosse pietà per loro, e li distruggesse come l'Eterno avea comandato a Mosè. </p>
<p id="v21"><sup><small>21</small></sup>  In quel medesimo tempo, Giosuè si mise in marcia e sterminò gli Anakiti della contrada montuosa, di Hebron, di Debir, di Anab, di tutta la contrada montuosa di Giuda e di tutta la contrada montuosa d'Israele; Giosuè li votò allo sterminio con le loro città. </p>
<p id="v22"><sup><small>22</small></sup>  Non rimasero più Anakiti nel paese dei figliuoli d'Israele; non ne restarono che alcuni in Gaza, in Gath e in Asdod. </p>
<p id="v23"><sup><small>23</small></sup>  Giosuè dunque prese tutto il paese, esattamente come l'Eterno avea detto a Mosè; e Giosuè lo diede in eredità a Israele, tribù per tribù, secondo la parte che toccava a ciascuna. E il paese ebbe requie dalla guerra. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Joshua/10">
          <span class="mdi mdi-arrow-left-drop-circle"></span><span class="pl-2">Giosue - Capitolo 10</span>
        </a>
        </td>
        <td>
        <a href="/it/Bible/Joshua/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Joshua/12">
          <span class="pr-2">Giosue - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
