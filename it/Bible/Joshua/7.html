<!--
title: Giosue - Capitolo 7
description: 
published: true
date: 2022-10-7T1:7:41Z
tags: bible, bible—joshua
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Joshua/6">Giosue - Capitolo 6</a></td>
        <td><a href="/it/Bible/Joshua/Index">Indice</a></td>
        <td><a href="/it/Bible/Joshua/8">Giosue - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma i figliuoli d'Israele commisero una infedeltà circa l'interdetto; poiché Acan, figliuolo di Carmi, figliuolo di Zabdi, figliuolo di Zerach, della tribù di Giuda prese dell'interdetto, e l'ira dell'Eterno s'accese contro i figliuoli d'Israele. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E Giosuè mandò degli uomini da Gerico ad Ai, ch'è vicina a Beth-Aven a oriente di Bethel, e disse loro: 'Salite ed esplorate il paese'. E quelli salirono ed esplorarono Ai. </p>
<p id="v3"><sup><small>3</small></sup>  Poi tornarono da Giosuè e gli dissero: 'Non occorre che salga tutto il popolo; ma salgano un due o tremila uomini, e sconfiggeranno Ai; non stancare tutto il popolo, mandandolo là, perché quelli sono in pochi'. </p>
<p id="v4"><sup><small>4</small></sup>  Così vi salirono un tremila uomini di tra il popolo, i quali si dettero alla fuga davanti alla gente d'Ai. </p>
<p id="v5"><sup><small>5</small></sup>  E la gente d'Ai ne uccise circa trentasei, li inseguì dalla porta fino a Scebarim, e li mise in rotta nella scesa. E il cuore del popolo si strusse e divenne come acqua. </p>
<p id="v6"><sup><small>6</small></sup>  Giosuè si stracciò le vesti e si gettò col viso a terra davanti all'arca dell'Eterno; stette così fino alla sera, egli con gli anziani d'Israele, e si gettarono della polvere sul capo. </p>
<p id="v7"><sup><small>7</small></sup>  E Giosuè disse: 'Ahi, Signore, Eterno, perché hai tu fatto passare il Giordano a questo popolo per darci in mano degli Amorei e farci perire? Oh, ci fossimo pur contentati di rimanere di là dal Giordano! </p>
<p id="v8"><sup><small>8</small></sup>  Ahimè, Signore, che dirò io, ora che Israele ha voltato le spalle ai suoi nemici? </p>
<p id="v9"><sup><small>9</small></sup>  I Cananei e tutti gli abitanti del paese lo verranno a sapere, ci avvolgeranno, e faranno sparire il nostro nome dalla terra; e tu che farai per il tuo gran nome?' </p>
<p id="v10"><sup><small>10</small></sup>  E l'Eterno disse a Giosuè: 'Lèvati! Perché ti sei tu così prostrato con la faccia a terra? </p>
<p id="v11"><sup><small>11</small></sup>  Israele ha peccato; essi hanno trasgredito il patto ch'io avevo loro comandato d'osservare; han perfino preso dell'interdetto, l'han perfino rubato, han perfino mentito, e l'han messo fra i loro bagagli. </p>
<p id="v12"><sup><small>12</small></sup>  Perciò i figliuoli d'Israele non potranno stare a fronte dei loro nemici e volteranno le spalle davanti a loro, perché son divenuti essi stessi interdetti. Io non sarò più con voi, se non distruggete l'interdetto di mezzo a voi. </p>
<p id="v13"><sup><small>13</small></sup>  Lèvati, santifica il popolo e digli: Santificatevi per domani, perché così ha detto l'Eterno, l'Iddio d'Israele: O Israele, c'è dell'interdetto in mezzo a te! Tu non potrai stare a fronte de' tuoi nemici, finché non abbiate tolto l'interdetto di mezzo a voi. </p>
<p id="v14"><sup><small>14</small></sup>  Domattina dunque v'accosterete tribù per tribù; e la tribù che l'Eterno designerà, s'accosterà famiglia per famiglia; e la famiglia che l'Eterno designerà, s'accosterà casa per casa; e la casa che l'Eterno avrà designata, s'accosterà persona per persona. </p>
<p id="v15"><sup><small>15</small></sup>  E colui che sarà designato come avendo preso dell'interdetto sarà dato alle fiamme con tutto quello che gli appartiene, perché ha trasgredito il patto dell'Eterno e ha commesso un'infamia in Israele'. </p>
<p id="v16"><sup><small>16</small></sup>  Giosuè dunque si levò la mattina di buon'ora, e fece accostare Israele tribù per tribù; e la tribù di Giuda fu designata. </p>
<p id="v17"><sup><small>17</small></sup>  Poi fece accostare le famiglie di Giuda, e la famiglia degli Zerachiti fu designata. Poi fece accostare la famiglia degli Zerachiti persona per persona, e Zabdi fu designato. </p>
<p id="v18"><sup><small>18</small></sup>  Poi fece accostare la casa di Zabdi persona per persona; e fu designato Acan, figliuolo di Carmi, figliuolo di Zabdi, figliuolo di Zerach, della tribù di Giuda. </p>
<p id="v19"><sup><small>19</small></sup>  Allora Giosuè disse ad Acan: 'Figliuol mio, da' gloria all'Eterno, all'Iddio d'Israele, rendigli omaggio, e dimmi quello che hai fatto; non me lo celare'. </p>
<p id="v20"><sup><small>20</small></sup>  Acan rispose a Giosuè e disse: 'È vero; ho peccato contro l'Eterno, l'Iddio d'Israele, ed ecco precisamente quello che ho fatto. </p>
<p id="v21"><sup><small>21</small></sup>  Ho veduto fra le spoglie un bel mantello di Scinear, duecento sicli d'argento e una verga d'oro del peso di cinquanta sicli; ho bramato quelle cose, le ho prese; ecco, son nascoste in terra in mezzo alla mia tenda; e l'argento è sotto'. </p>
<p id="v22"><sup><small>22</small></sup>  Allora Giosuè mandò de' messi, i quali corsero alla tenda; ed ecco che il mantello v'era nascosto; e l'argento stava sotto. </p>
<p id="v23"><sup><small>23</small></sup>  Essi presero quelle cose di mezzo alla tenda, le portarono a Giosuè e a tutti i figliuoli d'Israele, e le deposero davanti all'Eterno. </p>
<p id="v24"><sup><small>24</small></sup>  E Giosuè e tutto Israele con lui presero Acan, figliuolo di Zerach, l'argento, il mantello, la verga d'oro, i suoi figliuoli e le sue figliuole, i suoi bovi, i suoi asini, le sue pecore, la sua tenda e tutto quello che gli apparteneva, e li fecero salire nella valle di Acor. </p>
<p id="v25"><sup><small>25</small></sup>  E Giosuè disse: 'Perché ci hai tu conturbati? L'Eterno conturberà te in questo giorno!' E tutto Israele lo lapidò; e dopo aver lapidati gli altri, dettero tutti alle fiamme. </p>
<p id="v26"><sup><small>26</small></sup>  Poi ammassarono sopra Acan un gran mucchio di pietre, che dura fino al dì d'oggi. E l'Eterno s'acquetò dall'ardente sua ira. Perciò quel luogo è stato chiamato fino al dì d'oggi 'valle di Acor'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Joshua/6">Giosue - Capitolo 6</a></td>
        <td><a href="/it/Bible/Joshua/Index">Indice</a></td>
        <td><a href="/it/Bible/Joshua/8">Giosue - Capitolo 8</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:1 <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>. </li>
</ol>
</div>
