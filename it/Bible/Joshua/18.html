<!--
title: Giosue - Capitolo 18
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Joshua/17">Giosue - Capitolo 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Joshua/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Joshua/19">Giosue - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi tutta la raunanza de' figliuoli d'Israele s'adunò a Sciloh, e quivi rizzarono la tenda di convegno. Il paese era loro sottomesso. </p>
<p id="v2"><sup><small>2</small></sup>  Or rimanevano tra i figliuoli d'Israele sette tribù, che non aveano ricevuto la loro eredità. </p>
<p id="v3"><sup><small>3</small></sup>  E Giosuè disse ai figliuoli d'Israele: 'Fino a quando vi mostrerete lenti ad andare a prender possesso del paese che l'Eterno, l'Iddio de' vostri padri, v'ha dato? </p>
<p id="v4"><sup><small>4</small></sup>  Sceglietevi tre uomini per tribù e io li manderò. Essi si leveranno, percorreranno il paese, ne faranno la descrizione in vista della partizione, poi torneranno da me. </p>
<p id="v5"><sup><small>5</small></sup>  Essi lo divideranno in sette parti: Giuda rimarrà nei suoi confini a mezzogiorno, e la casa di Giuseppe rimarrà nei suoi confini a settentrione. </p>
<p id="v6"><sup><small>6</small></sup>  Voi farete dunque la descrizione del paese, dividendolo in sette parti; me la porterete qui, e io ve le tirerò a sorte qui, davanti all'Eterno, al nostro Dio. </p>
<p id="v7"><sup><small>7</small></sup>  I Leviti non debbono aver parte di sorta in mezzo a voi, giacché il sacerdozio dell'Eterno è la parte loro; e Gad, Ruben e la mezza tribù di Manasse hanno già ricevuto, al di là del Giordano, a oriente, l'eredità che Mosè, servo dell'Eterno, ha dato loro'. </p>
<p id="v8"><sup><small>8</small></sup>  Quegli uomini dunque si levarono e partirono; e a loro, che andavano a fare la descrizione del paese, Giosuè diede quest'ordine: 'Andate, percorrete il paese, e fatene la descrizione; poi tornate da me, e io vi tirerò a sorte le parti qui, davanti all'Eterno, a Sciloh'. </p>
<p id="v9"><sup><small>9</small></sup>  E quegli uomini andarono, percorsero il paese, ne fecero in un libro la descrizione per città, dividendolo in sette parti; poi tornarono da Giosuè, al campo di Sciloh. </p>
<p id="v10"><sup><small>10</small></sup>  Allora Giosuè trasse loro a sorte le parti a Sciloh davanti all'Eterno, e quivi spartì il paese tra i figliuoli d'Israele, assegnando a ciascuno la sua parte. </p>
<p id="v11"><sup><small>11</small></sup>  Fu tirata a sorte la parte della tribù dei figliuoli di Beniamino, secondo le loro famiglie; e la parte che toccò loro aveva i suoi confini tra i figliuoli di Giuda e i figliuoli di Giuseppe. </p>
<p id="v12"><sup><small>12</small></sup>  Dal lato di settentrione, il loro confine partiva dal Giordano, risaliva il versante di Gerico al nord, saliva per la contrada montuosa verso occidente, e facea capo al deserto di Beth-Aven. </p>
<p id="v13"><sup><small>13</small></sup>  Di là passava per Luz, sul versante meridionale di Luz (che è Bethel), e scendeva ad Ataroth-Addar, presso il monte che è a mezzogiorno di Beth-Horon disotto. </p>
<p id="v14"><sup><small>14</small></sup>  Poi il confine si prolungava e, dal lato occidentale, girava a mezzogiorno del monte posto difaccia a Beth-Horon, e facea capo a Kiriath-Baal, che è Kiriath-Iearim, città de' figliuoli di Giuda. Questo era il lato occidentale. </p>
<p id="v15"><sup><small>15</small></sup>  Il lato di mezzogiorno cominciava all'estremità di Kiriath-Iearim. Il confine si prolungava verso occidente fino alla sorgente delle acque di Neftoah; </p>
<p id="v16"><sup><small>16</small></sup>  poi scendeva all'estremità del monte posto difaccia alla valle di Ben-Hinnom, che è nella vallata dei Refaim, al nord, e scendeva per la valle di Hinnom, sul versante meridionale dei Gebusei, fino a En-Roghel. </p>
<p id="v17"><sup><small>17</small></sup>  Si estendeva quindi verso il nord, e giungeva a En-Scemesh; di là si dirigeva verso Gheliloth, che è dirimpetto alla salita di Adummim, e scendeva al sasso di Bohan, figliuolo di Ruben; </p>
<p id="v18"><sup><small>18</small></sup>  poi passava per il versante settentrionale, difaccia ad Arabah, e scendeva ad Arabah. </p>
<p id="v19"><sup><small>19</small></sup>  Il confine passava quindi per il versante settentrionale di Beth-Hogla e facea capo al braccio nord del mar Salato, all'estremità meridionale del Giordano. Questo era il confine meridionale. </p>
<p id="v20"><sup><small>20</small></sup>  Il Giordano serviva di confine dal lato orientale. Tale fu l'eredità dei figliuoli di Beniamino, secondo le loro famiglie, con i suoi confini da tutti i lati. </p>
<p id="v21"><sup><small>21</small></sup>  Le città della tribù dei figliuoli di Beniamino, secondo le loro famiglie, furono: Gerico, Beth-Hogla, Emek-Ketsits, </p>
<p id="v22"><sup><small>22</small></sup>  Beth-Arabah, Tsemaraim, Bethel, </p>
<p id="v23"><sup><small>23</small></sup>  Avvim, Para, Ofra, </p>
<p id="v24"><sup><small>24</small></sup>  Kefar-Ammonai, Ofni e Gheba: dodici città e i loro villaggi; </p>
<p id="v25"><sup><small>25</small></sup>  Gabaon, Rama, Beeroth, </p>
<p id="v26"><sup><small>26</small></sup>  Mitspe, Kefira, Motsa, </p>
<p id="v27"><sup><small>27</small></sup>  Rekem, Irpeel, Tareala, </p>
<p id="v28"><sup><small>28</small></sup>  Tsela, Elef, Gebus, che è Gerusalemme, Ghibeath e Kiriath: quattordici città e i loro villaggi. Tale fu l'eredità dei figliuoli di Beniamino, secondo le loro famiglie. </p>
