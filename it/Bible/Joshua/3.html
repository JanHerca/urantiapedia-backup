<!--
title: Giosue - Capitolo 3
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Joshua/2">Giosue - Capitolo 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Joshua/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Joshua/4">Giosue - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E Giosuè si levò la mattina di buon'ora e con tutti i figliuoli d'Israele partì da Sittim. Essi arrivarono al Giordano, e quivi fecero sosta, prima di passarlo. </p>
<p id="v2"><sup><small>2</small></sup>  In capo a tre giorni, gli ufficiali percorsero il campo, </p>
<p id="v3"><sup><small>3</small></sup>  e dettero quest'ordine al popolo: 'Quando vedrete l'arca del patto dell'Eterno, ch'è il vostro Dio, portata dai sacerdoti levitici, partirete dal luogo ove siete accampati, e andrete dietro ad essa. </p>
<p id="v4"><sup><small>4</small></sup>  Però, vi sarà tra voi e l'arca la distanza d'un tratto di circa duemila cubiti; non v'accostate ad essa, affinché possiate veder bene la via per la quale dovete andare; poiché non siete ancora mai passati per questa via'. </p>
<p id="v5"><sup><small>5</small></sup>  E Giosuè disse al popolo: 'Santificatevi, poiché domani l'Eterno farà delle maraviglie in mezzo a voi'. </p>
<p id="v6"><sup><small>6</small></sup>  Poi Giosuè parlò ai sacerdoti, dicendo: 'Prendete in ispalla l'arca del patto e passate davanti al popolo'. Ed essi presero in ispalla l'arca del patto e camminarono davanti al popolo. </p>
<p id="v7"><sup><small>7</small></sup>  E l'Eterno disse a Giosuè: 'Oggi comincerò a renderti grande agli occhi di tutto Israele, affinché riconoscano che, come fui con Mosè, così sarò con te. </p>
<p id="v8"><sup><small>8</small></sup>  E tu da' ai sacerdoti che portano l'arca del patto, quest'ordine: Quando sarete giunti alla riva delle acque del Giordano, vi fermerete nel Giordano'. </p>
<p id="v9"><sup><small>9</small></sup>  E Giosuè disse ai figliuoli d'Israele: 'Fatevi dappresso e ascoltate le parole dell'Eterno, del vostro Dio'. </p>
<p id="v10"><sup><small>10</small></sup>  Poi Giosuè disse: 'Da questo riconoscerete che l'Iddio vivente è in mezzo a voi, e ch'egli caccerà certamente d'innanzi a voi i Cananei, gli Hittei, gli Hivvei, i Ferezei, i Ghirgasei, gli Amorei e i Gebusei: </p>
<p id="v11"><sup><small>11</small></sup>  ecco, l'arca del patto del Signore di tutta la terra sta per passare davanti a voi per entrar nel Giordano. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Or dunque prendete dodici uomini fra le tribù d'Israele, uno per tribù. </p>
<p id="v13"><sup><small>13</small></sup>  E avverrà che, non appena i sacerdoti recanti l'arca dell'Eterno, del Signor di tutta la terra, avran posato le piante de' piedi nelle acque del Giordano, le acque del Giordano, che scendono d'insù, saranno tagliate, e si fermeranno in un mucchio'. </p>
<p id="v14"><sup><small>14</small></sup>  E avvenne che quando il popolo fu uscito dalle sue tende per passare il Giordano, avendo dinanzi a lui i sacerdoti che portavano l'arca del patto, </p>
<p id="v15"><sup><small>15</small></sup>  appena quelli che portavan l'arca giunsero al Giordano e i sacerdoti che portavan l'arca ebber tuffati i piedi nell'acqua della riva (il Giordano straripa da per tutto durante tutto il tempo della messe), </p>
<p id="v16"><sup><small>16</small></sup>  le acque che scendevano d'insù si fermarono e si elevarono in un mucchio, a una grandissima distanza, fin presso la città di Adam che è allato di Tsartan; e quelle che scendevano verso il mare della pianura, il mar Salato, furono interamente separate da esse; e il popolo passò dirimpetto a Gerico. </p>
<p id="v17"><sup><small>17</small></sup>  E i sacerdoti che portavano l'arca del patto dell'Eterno stettero a piè fermo sull'asciutto, in mezzo al Giordano, mentre tutto Israele passava per l'asciutto, finché tutta la nazione ebbe finito di passare il Giordano. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:11,13 <i>Signore di tutti</i>: <a href="/it/The_Urantia_Book/128#p1_10">LU 128:1.10</a>.  <i>Adonai</i>: <a href="/it/The_Urantia_Book/96#p1_9">LU 96:1.9</a>. </li>
</ol>
</div>
