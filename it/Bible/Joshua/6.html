<!--
title: Giosue - Capitolo 6
description: 
published: true
date: 2023-11-8T21:45:55Z
tags: bible, bible—joshua
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Joshua/5">
          <span class="mdi mdi-arrow-left-drop-circle"></span><span class="pl-2">Giosue - Capitolo 5</span>
        </a>
        </td>
        <td>
        <a href="/it/Bible/Joshua/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Joshua/7">
          <span class="pr-2">Giosue - Capitolo 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Gerico era ben chiusa e barricata per paura de' figliuoli d'Israele; nessuno ne usciva e nessuno v'entrava. </p>
<p id="v2"><sup><small>2</small></sup>  E l'Eterno disse a Giosuè: 'Vedi, io do in tua mano Gerico, il suo re, i suoi prodi guerrieri. </p>
<p id="v3"><sup><small>3</small></sup>  Voi tutti dunque, uomini di guerra, circuite la città, facendone il giro una volta. Così farai per sei giorni; </p>
<p id="v4"><sup><small>4</small></sup>  e sette sacerdoti porteranno davanti all'arca sette trombe squillanti; il settimo giorno farete il giro della città, sette volte, e i sacerdoti soneranno le trombe. </p>
<p id="v5"><sup><small>5</small></sup>  E avverrà che, quand'essi soneranno a distesa il corno squillante e voi udrete il suono delle trombe, tutto il popolo darà in un gran grido, e le mura della città crolleranno, e il popolo salirà, ciascuno diritto dinanzi a sé'. </p>
<p id="v6"><sup><small>6</small></sup>  Allora Giosuè, figliuolo di Nun, chiamò i sacerdoti e disse loro: 'Prendete l'arca del patto, e sette sacerdoti portino sette trombe squillanti davanti all'arca dell'Eterno. </p>
<p id="v7"><sup><small>7</small></sup>  Poi disse al popolo: 'Andate, fate il giro della città, e l'avanguardia preceda l'arca dell'Eterno'. </p>
<p id="v8"><sup><small>8</small></sup>  Quando Giosuè ebbe parlato al popolo, i sette sacerdoti che portavano le sette trombe squillanti davanti all'Eterno, si misero in marcia sonando le trombe; e l'arca del patto dell'Eterno teneva loro dietro. </p>
<p id="v9"><sup><small>9</small></sup>  E l'avanguardia marciava davanti ai sacerdoti che sonavan le trombe, e la retroguardia seguiva l'arca; durante la marcia, i sacerdoti sonavan le trombe. </p>
<p id="v10"><sup><small>10</small></sup>  Or Giosuè avea dato al popolo quest'ordine: 'Non gridate, fate che non s'oda la vostra voce e non v'esca parola di bocca, fino al giorno ch'io vi dirò: Gridate! Allora griderete'. </p>
<p id="v11"><sup><small>11</small></sup>  Così fece fare all'arca dell'Eterno il giro della città una volta; poi rientrarono nel campo, e quivi passarono la notte. </p>
<p id="v12"><sup><small>12</small></sup>  Giosuè si levò la mattina di buon'ora, e i sacerdoti presero l'arca dell'Eterno. </p>
<p id="v13"><sup><small>13</small></sup>  I sette sacerdoti che portavano le sette trombe squillanti davanti all'arca dell'Eterno s'avanzavano, sonando le trombe durante la marcia. L'avanguardia li precedeva; la retroguardia seguiva l'arca dell'Eterno; e durante la marcia, i sacerdoti sonavan le trombe. </p>
<p id="v14"><sup><small>14</small></sup>  Il secondo giorno circuirono la città una volta, e poi tornarono al campo. Così fecero per sei giorni. </p>
<p id="v15"><sup><small>15</small></sup>  E il settimo giorno, levatisi la mattina allo spuntar dell'alba, fecero sette volte il giro della città in quella stessa maniera; solo quel giorno fecero il giro della città sette volte. </p>
<p id="v16"><sup><small>16</small></sup>  La settima volta, come i sacerdoti sonavan le trombe, Giosuè disse al popolo: 'Gridate! perché l'Eterno v'ha dato la città. </p>
<p id="v17"><sup><small>17</small></sup>  E la città con tutto quel che contiene sarà sacrata all'Eterno per essere sterminata come un interdetto; solo Rahab, la meretrice, avrà salva la vita: lei e tutti quelli che saranno in casa con lei, perché nascose i messaggeri che noi avevamo inviati. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  E voi guardatevi bene da ciò ch'è votato all'interdetto, affinché non siate voi stessi votati allo sterminio, prendendo qualcosa d'interdetto, e non rendiate maledetto il campo d'Israele, gettandovi lo scompiglio. </p>
<p id="v19"><sup><small>19</small></sup>  Ma tutto l'argento, l'oro e gli oggetti di rame e di ferro saranno consacrati all'Eterno; entreranno nel tesoro dell'Eterno'. </p>
<p id="v20"><sup><small>20</small></sup>  Il popolo dunque gridò e i sacerdoti sonaron le trombe; e avvenne che quando il popolo ebbe udito il suono delle trombe diè in un gran grido, e le mura crollarono. Il popolo salì nella città, ciascuno diritto davanti a sé, e s'impadronirono della città. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  E votarono allo sterminio tutto ciò che era nella città, passando a fil di spada, uomini, donne, fanciulli e vecchi, e buoi e pecore e asini. </p>
<p id="v22"><sup><small>22</small></sup>  E Giosuè disse ai due uomini che aveano esplorato il paese: 'Andate in casa di quella meretrice, menatela fuori con tutto ciò che le appartiene, come glielo avete giurato'. </p>
<p id="v23"><sup><small>23</small></sup>  E que' giovani che aveano esplorato il paese entrarono nella casa, e ne fecero uscire Rahab, suo padre, sua madre, i suoi fratelli e tutto quello che le apparteneva; ne fecero uscire anche tutte le famiglie de' suoi, e li collocarono fuori del campo d'Israele. </p>
<p id="v24"><sup><small>24</small></sup>  Poi i figliuoli d'Israele diedero fuoco alla città e a tutto quello che conteneva; presero soltanto l'argento, l'oro e gli oggetti di rame e di ferro, che misero nel tesoro della casa dell'Eterno. </p>
<p id="v25"><sup><small>25</small></sup>  Ma a Rahab, la meretrice, alla famiglia di suo padre e a tutti i suoi Giosuè lasciò la vita; ed ella ha dimorato in mezzo ad Israele fino al dì d'oggi, perché avea nascosto i messi che Giosuè avea mandati ad esplorar Gerico. </p>
<p id="v26"><sup><small>26</small></sup>  Allora Giosuè fece questo giuramento: 'Sia maledetto, nel cospetto dell'Eterno, l'uomo che si leverà a riedificare questa città di Gerico! Ei ne getterà le fondamenta sul suo primogenito, e ne rizzerà le porte sul più giovane de' suoi figliuoli'. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  L'Eterno fu con Giosuè, e la fama di lui si sparse per tutto il paese. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Joshua/5">
          <span class="mdi mdi-arrow-left-drop-circle"></span><span class="pl-2">Giosue - Capitolo 5</span>
        </a>
        </td>
        <td>
        <a href="/it/Bible/Joshua/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Joshua/7">
          <span class="pr-2">Giosue - Capitolo 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:17-21 <i>Dio non ha detto «uccidi tutti i nemici»</i>: <a href="/it/The_Urantia_Book/159#p4_5">LU 159:4.5</a>. </li>
  <li id="fn2"><a href="#cite2">↑</a> 6:20 <i>Le mura di Gerico</i>: <a href="/it/The_Urantia_Book/172#p1_3">LU 172:1.3</a>. </li>
  <li id="fn3"><a href="#cite3">↑</a> 6:26 <i>Fondazione del sacrificio umano</i>: <a href="/it/The_Urantia_Book/89#p6_4">LU 89:6.4</a>. </li>
</ol>
</div>
