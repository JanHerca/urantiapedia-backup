<!--
title: Giosue - Capitolo 17
description: 
published: true
date: 2023-11-8T21:45:55Z
tags: bible, bible—joshua
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Joshua/16">
          <span class="mdi mdi-arrow-left-drop-circle"></span><span class="pl-2">Giosue - Capitolo 16</span>
        </a>
        </td>
        <td>
        <a href="/it/Bible/Joshua/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Joshua/18">
          <span class="pr-2">Giosue - Capitolo 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  E questa fu la parte toccata a sorte alla tribù di Manasse, perché egli era il primogenito di Giuseppe. Quanto a Makir, primogenito di Manasse e padre di Galaad, siccome era uomo di guerra, aveva avuto Galaad e Basan. </p>
<p id="v2"><sup><small>2</small></sup>  Fu dunque data a sorte una parte agli altri figliuoli di Manasse, secondo le loro famiglie: ai figliuoli di Abiezer, ai figliuoli di Helek, ai figliuoli d'Asriel, ai figliuoli di Sichem, ai figliuoli di Hefer, ai figliuoli di Scemida. Questi sono i figliuoli maschi di Manasse, figliuolo di Giuseppe, secondo le loro famiglie. </p>
<p id="v3"><sup><small>3</small></sup>  Or Tselofehad, figliuolo di Hefer, figliuolo di Galaad, figliuolo di Makir, figliuolo di Manasse, non ebbe figliuoli; ma ebbe delle figliuole, delle quali ecco i nomi: Mahlah, Noah, Hoglah, Milcah e Tirtsah. </p>
<p id="v4"><sup><small>4</small></sup>  Queste si presentarono davanti al sacerdote Eleazar, davanti a Giosuè figliuolo di Nun e davanti ai principi, dicendo: 'L'Eterno comandò a Mosè di darci una eredità in mezzo ai nostri fratelli'. E Giosuè diede loro un'eredità in mezzo ai fratelli del padre loro, conformemente all'ordine dell'Eterno. </p>
<p id="v5"><sup><small>5</small></sup>  Toccaron così dieci parti a Manasse, oltre il paese di Galaad e di Basan che è di là dal Giordano; </p>
<p id="v6"><sup><small>6</small></sup>  poiché le figliuole di Manasse ebbero un'eredità in mezzo ai figliuoli di lui, e il paese di Galaad fu per gli altri figliuoli di Manasse. </p>
<p id="v7"><sup><small>7</small></sup>  Il confine di Manasse si estendeva da Ascer a Micmetath ch'è dirimpetto a Sichem, e andava a man destra verso gli abitanti di En-Tappuah. </p>
<p id="v8"><sup><small>8</small></sup>  Il paese di Tappuah appartenne a Manasse; ma Tappuah sul confine di Manasse appartenne ai figliuoli di Efraim. </p>
<p id="v9"><sup><small>9</small></sup>  Poi il confine scendeva al torrente di Kana, a sud del torrente, presso città che appartenevano ad Efraim in mezzo alle città di Manasse; ma il confine di Manasse era dal lato nord del torrente, e facea capo al mare. </p>
<p id="v10"><sup><small>10</small></sup>  Ciò che era a mezzogiorno apparteneva a Efraim; ciò che era a settentrione apparteneva a Manasse, e il mare era il loro confine; a settentrione confinavano con Ascer, e a oriente con Issacar. </p>
<p id="v11"><sup><small>11</small></sup>  Di più Manasse ebbe, in quel d'Issacar e in quel d'Ascer, Beth-Scean con i suoi villaggi, Ibleam con i suoi villaggi, gli abitanti di Dor con i suoi villaggi, gli abitanti di En-Dor con i suoi villaggi, gli abitanti di Taanac con i suoi villaggi, gli abitanti di Meghiddo con i suoi villaggi: vale a dire tre regioni elevate. </p>
<p id="v12"><sup><small>12</small></sup>  Or i figliuoli di Manasse non poteron impadronirsi di quelle città; i Cananei eran decisi a restare in quel paese. </p>
<p id="v13"><sup><small>13</small></sup>  Però, quando i figliuoli d'Israele si furono rinforzati, assoggettarono i Cananei a servitù, ma non li cacciarono del tutto. </p>
<p id="v14"><sup><small>14</small></sup>  Or i figliuoli di Giuseppe parlarono a Giosuè e gli dissero: 'Perché ci hai dato come eredità un solo lotto, una parte sola, mentre siamo un gran popolo che l'Eterno ha cotanto benedetto?' </p>
<p id="v15"><sup><small>15</small></sup>  E Giosuè disse loro: 'Se siete un popolo numeroso, salite alla foresta, e dissodatela per farvi del posto nel paese dei Ferezei e dei Refaim, giacché la contrada montuosa d'Efraim è troppo stretta per voi'. </p>
<p id="v16"><sup><small>16</small></sup>  Ma i figliuoli di Giuseppe risposero: 'Quella contrada montuosa non ci basta; e quanto alla contrada in pianura, tutti i Cananei che l'abitano hanno dei carri di ferro: tanto quelli che stanno a Beth-Scean e nei suoi villaggi, quanto quelli che stanno nella valle d'Iizreel'. </p>
<p id="v17"><sup><small>17</small></sup>  Allora Giosuè parlò alla casa di Giuseppe, a Efraim e a Manasse, e disse loro: 'Voi siete un popolo numeroso e avete una gran forza; non avrete una parte sola; ma vostra sarà la contrada montuosa; e siccome è una foresta, la dissoderete, e sarà vostra in tutta la sua distesa; poiché voi caccerete i Cananei, benché abbiano dei carri di ferro e benché siano potenti'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Joshua/16">
          <span class="mdi mdi-arrow-left-drop-circle"></span><span class="pl-2">Giosue - Capitolo 16</span>
        </a>
        </td>
        <td>
        <a href="/it/Bible/Joshua/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Joshua/18">
          <span class="pr-2">Giosue - Capitolo 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:18 <i>Canaaniti mai distrutti</i>: <a href="/it/The_Urantia_Book/97#p9_1">LU 97:9.1</a>. </li>
</ol>
</div>
