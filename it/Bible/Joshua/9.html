<!--
title: Giosue - Capitolo 9
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Joshua/8">Giosue - Capitolo 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Joshua/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Joshua/10">Giosue - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or come tutti i re che erano di qua dal Giordano, nella contrada montuosa e nella pianura e lungo tutta la costa del mar grande dirimpetto al Libano, lo Hitteo, l'Amoreo, il Cananeo, il Ferezeo, lo Hivveo e il Gebuseo ebbero udito queste cose, </p>
<p id="v2"><sup><small>2</small></sup>  si adunarono tutti assieme, di comune accordo, per muover guerra a Giosuè e ad Israele. </p>
<p id="v3"><sup><small>3</small></sup>  Gli abitanti di Gabaon, dal canto loro, quand'ebbero udito ciò che Giosuè aveva fatto a Gerico e ad Ai, </p>
<p id="v4"><sup><small>4</small></sup>  procedettero con astuzia: partirono, provvisti di viveri, caricarono sui loro asini dei sacchi vecchi e de' vecchi otri da vino, rotti e ricuciti; </p>
<p id="v5"><sup><small>5</small></sup>  si misero ai piedi de' calzari vecchi rappezzati, e de' vecchi abiti addosso; e tutto il pane di cui s'eran provvisti, era duro e sbriciolato. </p>
<p id="v6"><sup><small>6</small></sup>  Andarono da Giosuè, al campo di Ghilgal, e dissero a lui e alla gente d'Israele: 'Noi veniamo di paese lontano; or dunque fate alleanza con noi'. </p>
<p id="v7"><sup><small>7</small></sup>  La gente d'Israele rispose a questi Hivvei: 'Forse voi abitate in mezzo a noi; come dunque faremmo alleanza con voi?' </p>
<p id="v8"><sup><small>8</small></sup>  Ma quelli dissero a Giosuè: 'Noi siam tuoi servi!' E Giosuè a loro: 'Chi siete? e donde venite?' E quelli gli risposero: </p>
<p id="v9"><sup><small>9</small></sup>  'I tuoi servi vengono da un paese molto lontano, tratti dalla fama dell'Eterno, del tuo Dio; poiché abbiam sentito parlare di lui, di tutto quello che ha fatto in Egitto </p>
<p id="v10"><sup><small>10</small></sup>  e di tutto quello che ha fatto ai due re degli Amorei di là dal Giordano, a Sihon re di Heshbon e ad Og re di Basan, che abitava ad Astaroth. </p>
<p id="v11"><sup><small>11</small></sup>  E i nostri anziani e tutti gli abitanti del nostro paese ci hanno detto: Prendete con voi delle provviste per il viaggio, andate loro incontro e dite: - Noi siamo vostri servi; fate dunque alleanza con noi. - </p>
<p id="v12"><sup><small>12</small></sup>  Ecco il nostro pane; lo prendemmo caldo dalle nostre case, come provvista, il giorno che partimmo per venire da voi, ed ora eccolo duro e sbriciolato; </p>
<p id="v13"><sup><small>13</small></sup>  e questi sono gli otri da vino che empimmo tutti nuovi, ed eccoli rotti; e questi i nostri abiti e i nostri calzari, che si son logorati per la gran lunghezza del viaggio'. </p>
<p id="v14"><sup><small>14</small></sup>  Allora la gente d'Israele prese delle loro provviste, e non consultò l'Eterno. </p>
<p id="v15"><sup><small>15</small></sup>  E Giosuè fece pace con loro e fermò con loro un patto, per il quale avrebbe lasciato loro la vita; e i capi della raunanza lo giuraron loro. </p>
<p id="v16"><sup><small>16</small></sup>  Ma tre giorni dopo ch'ebber fermato questo patto, seppero che quelli eran loro vicini e abitavano in mezzo a loro; </p>
<p id="v17"><sup><small>17</small></sup>  poiché i figliuoli d'Israele partirono, e giunsero alle loro città il terzo giorno: le loro città erano Gabaon, Kefira, Beeroth e Kiriath-Jearim. </p>
<p id="v18"><sup><small>18</small></sup>  Ma i figliuoli d'Israele non li uccisero, a motivo del giuramento che i capi della raunanza avean fatto loro nel nome dell'Eterno, dell'Iddio d'Israele. Però, tutta la raunanza mormorò contro i capi. </p>
<p id="v19"><sup><small>19</small></sup>  E tutti i capi dissero all'intera raunanza: 'Noi abbiam giurato loro nel nome dell'Eterno, dell'Iddio d'Israele; perciò non li possiamo toccare. </p>
<p id="v20"><sup><small>20</small></sup>  Ecco quel che faremo loro: li lasceremo in vita, per non trarci addosso l'ira dell'Eterno, a motivo del giuramento che abbiam fatto loro'. </p>
<p id="v21"><sup><small>21</small></sup>  I capi dissero dunque: 'Essi vivranno!' Ma quelli furono semplici spaccalegna ed acquaioli per tutta la raunanza, come i capi avean loro detto. </p>
<p id="v22"><sup><small>22</small></sup>  Giosuè dunque li chiamò e parlò loro così: 'Perché ci avete ingannati dicendo: - Stiamo molto lontano da voi - mentre abitate in mezzo a noi? </p>
<p id="v23"><sup><small>23</small></sup>  Or dunque siete maledetti, e non cesserete mai d'esser schiavi, spaccalegna ed acquaioli per la casa del mio Dio'. </p>
<p id="v24"><sup><small>24</small></sup>  E quelli risposero a Giosuè e dissero: 'Era stato espressamente riferito ai tuoi servi che il tuo Dio, l'Eterno, aveva ordinato al suo servo Mosè di darvi tutto il paese e di sterminare d'innanzi a voi tutti gli abitanti. E noi, al vostro appressarvi, siamo stati in gran timore per le nostre vite, ed abbiamo fatto questo. </p>
<p id="v25"><sup><small>25</small></sup>  Ed ora eccoci qui nelle tue mani; trattaci come ti par che sia bene e giusto di fare'. </p>
<p id="v26"><sup><small>26</small></sup>  Giosuè li trattò dunque così: li liberò dalle mani de' figliuoli d'Israele, perché questi non li uccidessero; </p>
<p id="v27"><sup><small>27</small></sup>  ma in quel giorno li destinò ad essere spaccalegna ed acquaioli per la raunanza e per l'altare dell'Eterno, nel luogo che l'Eterno si sceglierebbe: ed è ciò che fanno anche al dì d'oggi. </p>
