<!--
title: Giosue - Capitolo 24
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Joshua/23">Giosue - Capitolo 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Joshua/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Giosuè adunò pure tutte le tribù d'Israele in Sichem, e convocò gli anziani d'Israele, i capi, i giudici e gli ufficiali del popolo, i quali si presentarono davanti a Dio. </p>
<p id="v2"><sup><small>2</small></sup>  E Giosuè disse a tutto il popolo: 'Così parla l'Eterno, l'Iddio d'Israele: I vostri padri, come Terah padre d'Abrahamo e padre di Nahor, abitarono anticamente di là dal fiume, e servirono ad altri dèi. </p>
<p id="v3"><sup><small>3</small></sup>  E io presi il padre vostro Abrahamo di là dal fiume, e gli feci percorrere tutto il paese di Canaan; moltiplicai la sua progenie, e gli diedi Isacco. </p>
<p id="v4"><sup><small>4</small></sup>  E ad Isacco diedi Giacobbe ed Esaù, e assegnai ad Esaù il possesso della montagna di Seir, e Giacobbe e i suoi figliuoli scesero in Egitto. </p>
<p id="v5"><sup><small>5</small></sup>  Poi mandai Mosè ed Aaronne, e colpii l'Egitto coi prodigi che feci in mezzo ad esso; e dopo ciò, ve ne trassi fuori. </p>
<p id="v6"><sup><small>6</small></sup>  Trassi dunque fuor dall'Egitto i vostri padri, e voi arrivaste al mare. Gli Egiziani inseguirono i vostri padri con carri e cavalieri fino al mar Rosso. </p>
<p id="v7"><sup><small>7</small></sup>  Quelli gridarono all'Eterno, ed egli pose delle fitte tenebre fra voi e gli Egiziani; poi fece venir sopra loro il mare, che li ricoperse; e gli occhi vostri videro quel ch'io feci agli Egiziani. Poi dimoraste lungo tempo nel deserto. </p>
<p id="v8"><sup><small>8</small></sup>  Io vi condussi quindi nel paese degli Amorei, che abitavano di là dal Giordano; essi combatterono contro di voi, e io li diedi nelle vostre mani; voi prendeste possesso del loro paese, e io li distrussi d'innanzi a voi. </p>
<p id="v9"><sup><small>9</small></sup>  Poi Balak, figliuolo di Tsippor, re di Moab, si levò a muover guerra ad Israele; e mandò a chiamare Balaam, figliuolo di Beor, perché vi maledicesse; </p>
<p id="v10"><sup><small>10</small></sup>  ma io non volli dare ascolto a Balaam; egli dovette benedirvi, e vi liberai dalle mani di Balak. </p>
<p id="v11"><sup><small>11</small></sup>  E passaste il Giordano, e arrivaste a Gerico; gli abitanti di Gerico, gli Amorei, i Ferezei, i Cananei, gli Hittei, i Ghirgasei, gli Hivvei e i Gebusei combatteron contro di voi, e io li diedi nelle vostre mani. </p>
<p id="v12"><sup><small>12</small></sup>  E mandai davanti a voi i calabroni, che li scacciarono d'innanzi a voi, com'era avvenuto dei due re Amorei: - non fu per la tua spada né per il tuo arco. </p>
<p id="v13"><sup><small>13</small></sup>  - E vi diedi una terra che voi non avevate lavorata, delle città che non avevate costruite; voi abitate in esse e mangiate del frutto delle vigne e degli uliveti che non avete piantati. </p>
<p id="v14"><sup><small>14</small></sup>  Or dunque temete l'Eterno, e servitelo con integrità e fedeltà; togliete via gli dèi ai quali i vostri padri servirono di là dal fiume, e in Egitto, e servite all'Eterno. </p>
<p id="v15"><sup><small>15</small></sup>  E se vi par mal fatto servire all'Eterno, scegliete oggi a chi volete servire: o agli dèi ai quali i vostri padri servirono di là dal fiume, o agli dèi degli Amorei, nel paese de' quali abitate; quanto a me e alla casa mia, serviremo all'Eterno'. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Allora il popolo rispose e disse: 'Lungi da noi l'abbandonare l'Eterno per servire ad altri dèi! </p>
<p id="v17"><sup><small>17</small></sup>  Poiché l'Eterno, il nostro Dio, è quegli che ha fatto salir noi e i padri nostri fuor dal paese d'Egitto, dalla casa di schiavitù, che ha fatto quei grandi miracoli dinanzi agli occhi nostri, e ci ha protetti per tutto il viaggio che abbiam fatto, e in mezzo a tutti i popoli fra i quali siamo passati; </p>
<p id="v18"><sup><small>18</small></sup>  e l'Eterno ha cacciato d'innanzi a noi tutti questi popoli, e gli Amorei che abitavano il paese, anche noi serviremo all'Eterno, perch'egli è il nostro Dio'. </p>
<p id="v19"><sup><small>19</small></sup>  E Giosuè disse al popolo: 'Voi non potrete servire all'Eterno, perch'egli è un Dio santo, è un Dio geloso; egli non perdonerà le vostre trasgressioni e i vostri peccati. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Quando abbandonerete l'Eterno e servirete dèi stranieri, egli vi si volterà contro, vi farà del male e vi consumerà, dopo avervi fatto tanto bene'. </p>
<p id="v21"><sup><small>21</small></sup>  E il popolo disse a Giosuè: 'No! No! Noi serviremo l'Eterno'. </p>
<p id="v22"><sup><small>22</small></sup>  E Giosuè disse al popolo: 'Voi siete testimoni contro voi stessi, che vi siete scelto l'Eterno per servirgli!' Quelli risposero: 'Siam testimoni!' </p>
<p id="v23"><sup><small>23</small></sup>  E Giosuè: 'Togliete dunque via gli dèi stranieri che sono in mezzo a voi, e inclinate il cuor vostro all'Eterno, ch'è l'Iddio d'Israele!' </p>
<p id="v24"><sup><small>24</small></sup>  Il popolo rispose a Giosuè: 'L'Eterno, il nostro Dio, è quello che serviremo, e alla sua voce ubbidiremo!' </p>
<p id="v25"><sup><small>25</small></sup>  Così Giosuè fermò in quel giorno un patto col popolo, e gli diede delle leggi e delle prescrizioni a Sichem. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Poi Giosuè scrisse queste cose nel libro della legge di Dio; e prese una gran pietra e la rizzò quivi sotto la quercia ch'era presso il luogo consacrato all'Eterno. </p>
<p id="v27"><sup><small>27</small></sup>  E Giosuè disse a tutto il popolo: 'Ecco, questa pietra sarà una testimonianza contro di noi; perch'essa ha udito tutte le parole che l'Eterno ci ha dette; essa servirà quindi da testimonio contro di voi, affinché non rinneghiate il vostro Dio'. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Poi Giosuè rimandò il popolo, ognuno alla sua eredità. </p>
<p id="v29"><sup><small>29</small></sup>  E, dopo queste cose, avvenne che Giosuè, figliuolo di Nun, servo dell'Eterno, morì in età di centodieci anni, </p>
<p id="v30"><sup><small>30</small></sup>  e lo seppellirono nel territorio di sua proprietà a Timnat-Serah, che è nella contrada montuosa di Efraim, al nord della montagna di Gaash. </p>
<p id="v31"><sup><small>31</small></sup>  E Israele servì all'Eterno durante tutta la vita di Giosuè e durante tutta la vita degli anziani che sopravvissero a Giosuè, e che aveano conoscenza di tutte le opere che l'Eterno avea fatte per Israele. </p>
<p id="v32"><sup><small>32</small></sup>  E le ossa di Giuseppe, che i figliuoli d'Israele avean portate dall'Egitto, le seppellirono a Sichem, nella parte di campo che Giacobbe avea comprata dai figliuoli di Hemor, padre di Sichem, per cento pezzi di danaro; e i figliuoli di Giuseppe le avean ricevute nella loro eredità. </p>
<p id="v33"><sup><small>33</small></sup>  Poi morì anche Eleazar, figliuolo di Aaronne, e lo seppellirono a Ghibeah di Fineas, ch'era stata data al suo figliuolo Fineas, nella contrada montuosa di Efraim. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 24:15 <i>Scegliere oggi chi servire</i>: <a href="/it/The_Urantia_Book/153#p2_5">LU 153:2.5</a>. </li>
  <li id="fn2"><a href="#cite2">↑</a> 24:19 <i>Mosè disse che Dio è geloso</i>: <a href="/it/The_Urantia_Book/142#p2_1">LU 142:2.1</a>.  <i>Dio ha detto di essere geloso di</i>: <a href="/it/The_Urantia_Book/4#p3_1">LU 4:3.1</a>.  <i>I malvagi non possono servire il Signore</i>: <a href="/it/The_Urantia_Book/96#p6_4">LU 96:6.4</a>.  <i>Gelosa di</i>: <a href="/it/The_Urantia_Book/96#p4_6">LU 96:4.6</a>.  <i>Yahweh santo, geloso, Dio</i>: <a href="/it/The_Urantia_Book/96#p6_3">LU 96:6.3</a>. </li>
  <li id="fn3"><a href="#cite3">↑</a> 24:25 <i>Scegliere il bene o il male</i>: <a href="/it/The_Urantia_Book/153#p4_4">LU 153:4.4</a>. </li>
  <li id="fn4"><a href="#cite4">↑</a> 24:27 <i>Pietra come testimone</i>: <a href="/it/The_Urantia_Book/85#p1_3">LU 85:1.3</a>. </li>
</ol>
</div>
