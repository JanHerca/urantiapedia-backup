<!--
title: Giosue - Capitolo 10
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Joshua/9">Giosue - Capitolo 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Joshua/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Joshua/11">Giosue - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or quando Adoni-Tsedek, re di Gerusalemme, udì che Giosuè avea preso Ai e l'avea votata allo sterminio, che avea trattato Ai e il suo re nel modo che avea trattato Gerico e il suo re, che gli abitanti di Gabaon avean fatto la pace con gl'Israeliti ed erano in mezzo a loro, </p>
<p id="v2"><sup><small>2</small></sup>  fu tutto spaventato; perché Gabaon era una città grande come una delle città reali, anche più grandi di Ai, e tutti gli uomini suoi erano valorosi. </p>
<p id="v3"><sup><small>3</small></sup>  Perciò Adoni-Tsedek, re di Gerusalemme, mandò a dire a Hoham re di Hebron, a Piram re di Iarmuth, a Iafia re di Lakis e a Debir re di Eglon: </p>
<p id="v4"><sup><small>4</small></sup>  'Salite da me, soccorretemi, e noi batteremo Gabaon, perché ha fatto la pace con Giosuè e coi figliuoli d'Israele'. </p>
<p id="v5"><sup><small>5</small></sup>  E cinque re degli Amorei, il re di Gerusalemme, il re di Hebron, il re di Iarmuth, il re di Lakis e il re di Eglon si radunarono, salirono con tutti i loro eserciti, si accamparono dirimpetto a Gabaon, e l'attaccarono. </p>
<p id="v6"><sup><small>6</small></sup>  Allora i Gabaoniti mandarono a dire a Giosuè, al campo di Ghilgal: 'Non negare ai tuoi servi il tuo aiuto, affrettati a salire da noi, liberaci, soccorrici, perché tutti i re degli Amorei che abitano la contrada montuosa si sono radunati contro di noi'. </p>
<p id="v7"><sup><small>7</small></sup>  E Giosuè salì da Ghilgal, con tutta la gente di guerra e con tutti gli uomini segnalati per valore. </p>
<p id="v8"><sup><small>8</small></sup>  E l'Eterno disse a Giosuè: 'Non li temere, perché io li ho dati in poter tuo; nessun di loro potrà starti a fronte'. </p>
<p id="v9"><sup><small>9</small></sup>  E Giosuè piombò loro addosso all'improvviso: avea marciato tutta la notte da Ghilgal. </p>
<p id="v10"><sup><small>10</small></sup>  E l'Eterno li mise in rotta davanti ad Israele, che fe' loro subire una grande sconfitta presso Gabaon, li inseguì per la via che sale a Beth-Horon, e li batté fino ad Azeka e a Makkeda. </p>
<p id="v11"><sup><small>11</small></sup>  Mentre fuggivano d'innanzi a Israele ed erano alla scesa di Beth-Horon, l'Eterno fe' cader dal cielo su loro delle grosse pietre fino ad Azeka, ed essi perirono; quelli che morirono per le pietre della grandinata furon più numerosi di quelli che i figliuoli d'Israele uccisero con la spada. </p>
<p id="v12"><sup><small>12</small></sup>  Allora Giosuè parlò all'Eterno, il giorno che l'Eterno diede gli Amorei in potere de' figliuoli d'Israele, e disse in presenza d'Israele: "Sole, fermati su Gabaon, e tu, luna, sulla valle d'Aialon! </p>
<p id="v13"><sup><small>13</small></sup>  E il sole si fermò, e la luna rimase al suo luogo, finché la nazione si fosse vendicata de' suoi nemici". Questo non sta egli scritto nel libro del Giusto? E il sole si fermò in mezzo al cielo e non s'affrettò a tramontare per quasi un giorno intero. </p>
<p id="v14"><sup><small>14</small></sup>  E mai, né prima né poi, s'è dato un giorno simile a quello, nel quale l'Eterno abbia esaudito la voce d'un uomo; poiché l'Eterno combatteva per Israele. </p>
<p id="v15"><sup><small>15</small></sup>  E Giosuè, con tutto Israele, tornò al campo di Ghilgal. </p>
<p id="v16"><sup><small>16</small></sup>  Or i cinque re eran fuggiti, e s'eran nascosti nella spelonca di Makkeda. </p>
<p id="v17"><sup><small>17</small></sup>  La cosa fu riferita a Giosuè e gli fu detto: 'I cinque re sono stati trovati nascosti nella spelonca di Makkeda'. </p>
<p id="v18"><sup><small>18</small></sup>  Allora Giosuè disse: 'Rotolate delle grosse pietre all'imboccatura della spelonca, e ponetevi degli uomini per far loro la guardia; </p>
<p id="v19"><sup><small>19</small></sup>  ma voi non vi fermate; inseguite i vostri nemici, e colpite le retroguardie; non li lasciate entrare nelle loro città, perché l'Eterno, il vostro Dio, li ha dati in poter vostro'. </p>
<p id="v20"><sup><small>20</small></sup>  E quando Giosuè e i figliuoli d'Israele ebbero finito d'infliggere loro una grande, completa disfatta, e quelli che scamparono si furon rifugiati nelle città fortificate, </p>
<p id="v21"><sup><small>21</small></sup>  tutto il popolo tornò tranquillamente a Giosuè al campo di Makkeda, senza che alcuno osasse fiatare contro i figliuoli d'Israele. </p>
<p id="v22"><sup><small>22</small></sup>  Allora Giosuè disse: 'Aprite l'imboccatura della caverna, traetene fuori quei cinque re, e menateli a me'. </p>
<p id="v23"><sup><small>23</small></sup>  Quelli fecero così, trassero dalla spelonca quei cinque re, il re di Gerusalemme, il re di Hebron, il re di Iarmuth, il re di Lakis, il re di Eglon, e glieli menarono. </p>
<p id="v24"><sup><small>24</small></sup>  E quand'ebbero tratti dalla spelonca e menati a Giosuè quei re, Giosuè chiamò tutti gli uomini d'Israele, e disse ai capi della gente di guerra ch'era andata con lui: 'Accostatevi, mettete il piede sul collo di questi re'. Quelli s'accostarono e misero loro il piede sul collo. </p>
<p id="v25"><sup><small>25</small></sup>  E Giosuè disse loro: 'Non temete, non vi sgomentate, siate forti, e fatevi animo, perché così farà l'Eterno a tutti i vostri nemici contro ai quali avete a combattere'. </p>
<p id="v26"><sup><small>26</small></sup>  Dopo ciò Giosuè li percosse e li fece morire, quindi li appiccò a cinque alberi; e quelli rimasero appiccati agli alberi fino a sera. </p>
<p id="v27"><sup><small>27</small></sup>  E sul tramontar del sole, Giosuè ordinò che fossero calati dagli alberi e gettati nella spelonca dove s'erano nascosti; e che all'imboccatura della caverna fossero messe delle grosse pietre, le quali vi son rimaste fino al dì d'oggi. </p>
<p id="v28"><sup><small>28</small></sup>  In quel medesimo giorno Giosuè prese Makkeda e fece passare a fil di spada la città e il suo re; li votò allo sterminio con tutte le persone che vi si trovavano; non ne lasciò scampare una, e trattò il re di Makkeda come avea trattato il re di Gerico. </p>
<p id="v29"><sup><small>29</small></sup>  Poi Giosuè con tutto Israele passò da Makkeda a Libna, e l'attaccò. </p>
<p id="v30"><sup><small>30</small></sup>  E l'Eterno diede anche quella col suo re nelle mani d'Israele, e Giosuè la mise a fil di spada con tutte le persone che vi si trovavano; non ne lasciò scampare una, e trattò il re d'essa, come avea trattato il re di Gerico. </p>
<p id="v31"><sup><small>31</small></sup>  Poi Giosuè con tutto Israele passò da Libna a Lakis; s'accampò dirimpetto a questa, e l'attaccò. </p>
<p id="v32"><sup><small>32</small></sup>  E l'Eterno diede Lakis nelle mani d'Israele, che la prese il secondo giorno, e la mise a fil di spada, con tutte le persone che vi si trovavano, esattamente come aveva fatto a Libna. Allora Horam, re di Ghezer, salì in soccorso di Lakis; </p>
<p id="v33"><sup><small>33</small></sup>  ma Giosuè batté lui e il suo popolo così da non lasciarne scampare alcuno. </p>
<p id="v34"><sup><small>34</small></sup>  Poi Giosuè con tutto Israele passò da Lakis ad Eglon; s'accamparono dirimpetto a questa, e l'attaccarono. </p>
<p id="v35"><sup><small>35</small></sup>  La presero quel medesimo giorno e la misero a fil di spada. In quel giorno Giosuè votò allo sterminio tutte le persone che vi si trovavano, esattamente come avea fatto a Lakis. </p>
<p id="v36"><sup><small>36</small></sup>  Poi Giosuè con tutto Israele salì da Eglon ad Hebron, e l'attaccarono. </p>
<p id="v37"><sup><small>37</small></sup>  La presero, la misero a fil di spada insieme col suo re, con tutte le sue città e con tutte le persone che vi si trovavano; non ne lasciò sfuggire una, esattamente come avea fatto ad Eglon; la votò allo sterminio con tutte le persone che vi si trovavano. </p>
<p id="v38"><sup><small>38</small></sup>  Poi Giosuè con tutto Israele tornò verso Debir, e l'attaccò. </p>
<p id="v39"><sup><small>39</small></sup>  La prese col suo re e con tutte le sue città; la misero a fil di spada e votarono allo sterminio tutte le persone che vi si trovavano, senza che ne scampasse una. Egli trattò Debir e il suo re come avea trattato Hebron, come avea trattato Libna e il suo re. </p>
<p id="v40"><sup><small>40</small></sup>  Giosuè dunque batté tutto il paese, la contrada montuosa, il mezzogiorno, la regione bassa, le pendici, e tutti i loro re; non lasciò scampare alcuno, ma votò allo sterminio tutto ciò che avea vita, come l'Eterno, l'Iddio d'Israele, avea comandato. </p>
<p id="v41"><sup><small>41</small></sup>  Così Giosuè li batté da Kades-Barnea fino a Gaza, e batté tutto il paese di Goscen fino a Gabaon. </p>
<p id="v42"><sup><small>42</small></sup>  E Giosuè prese ad una volta tutti quei re e i loro paesi, perché l'Eterno, l'Iddio d'Israele, combatteva per Israele. </p>
<p id="v43"><sup><small>43</small></sup>  Poi Giosuè, con tutto Israele, fece ritorno al campo di Ghilgal. </p>
