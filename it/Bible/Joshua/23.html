<!--
title: Giosue - Capitolo 23
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Joshua/22">Giosue - Capitolo 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Joshua/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Joshua/24">Giosue - Capitolo 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or molto tempo dopo che l'Eterno ebbe dato requie a Israele liberandolo da tutti i nemici che lo circondavano, Giosuè, ormai vecchio e bene innanzi negli anni, </p>
<p id="v2"><sup><small>2</small></sup>  convocò tutto Israele, gli anziani, i capi, i giudici e gli ufficiali del popolo, e disse loro: 'Io sono vecchio e bene innanzi negli anni. </p>
<p id="v3"><sup><small>3</small></sup>  Voi avete veduto tutto ciò che l'Eterno, il vostro Dio, ha fatto a tutte queste nazioni, cacciandole d'innanzi a voi; poiché l'Eterno, il vostro Dio, è quegli che ha combattuto per voi. </p>
<p id="v4"><sup><small>4</small></sup>  Ecco io ho diviso tra voi a sorte, come eredità, secondo le vostre tribù, il paese delle nazioni che restano, e di tutte quelle che ho sterminate, dal Giordano fino al mar grande, ad occidente. </p>
<p id="v5"><sup><small>5</small></sup>  E l'Eterno, l'Iddio vostro, le disperderà egli stesso d'innanzi a voi e le scaccerà d'innanzi a voi e voi prenderete possesso del loro paese, come l'Eterno, il vostro Dio, v'ha detto. </p>
<p id="v6"><sup><small>6</small></sup>  Applicatevi dunque risolutamente ad osservare e a mettere in pratica tutto ciò ch'è scritto nel libro della legge di Mosè, senza sviarvene né a destra né a sinistra, </p>
<p id="v7"><sup><small>7</small></sup>  senza mischiarvi con queste nazioni che rimangono fra voi; non mentovate neppure il nome de' loro dèi, non ne fate uso nei giuramenti; non li servite, e non vi prostrate davanti a loro; </p>
<p id="v8"><sup><small>8</small></sup>  ma tenetevi stretti all'Eterno, ch'è il vostro Dio, come avete fatto fino ad oggi. </p>
<p id="v9"><sup><small>9</small></sup>  L'Eterno ha cacciato d'innanzi a voi nazioni grandi e potenti; e nessuno ha potuto starvi a fronte, fino ad oggi. </p>
<p id="v10"><sup><small>10</small></sup>  Uno solo di voi ne inseguiva mille, perché l'Eterno, il vostro Dio, era quegli che combatteva per voi, com'egli vi avea detto. </p>
<p id="v11"><sup><small>11</small></sup>  Vegliate dunque attentamente su voi stessi, per amar l'Eterno, il vostro Dio. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Perché, se vi ritraete da lui e v'unite a quel che resta di queste nazioni che son rimaste fra voi e v'imparentate con loro e vi mescolate con esse ed esse con voi, </p>
<p id="v13"><sup><small>13</small></sup>  siate ben certi che l'Eterno, il vostro Dio, non continuerà a scacciare queste genti d'innanzi a voi, ma esse diventeranno per voi una rete, un'insidia, un flagello ai vostri fianchi, tante spine negli occhi vostri, finché non siate periti e scomparsi da questo buon paese che l'Eterno, il vostro Dio, v'ha dato. </p>
<p id="v14"><sup><small>14</small></sup>  Or ecco, io me ne vo oggi per la via di tutto il mondo; riconoscete dunque con tutto il vostro cuore e con tutta l'anima vostra che neppur una di tutte le buone parole che l'Eterno, il vostro Dio, ha pronunciate su voi è caduta a terra; tutte si son compiute per voi; neppure una è caduta a terra. </p>
<p id="v15"><sup><small>15</small></sup>  E avverrà che, come ogni buona parola che l'Eterno, il vostro Dio, vi avea detta si è compiuta per voi, così l'Eterno adempirà a vostro danno tutte le sue parole di minaccia, finché vi abbia sterminati di su questo buon paese, che il vostro Dio, l'Eterno, vi ha dato. </p>
<p id="v16"><sup><small>16</small></sup>  Se trasgredite il patto che l'Eterno, il vostro Dio, vi ha imposto, e andate a servire altri dèi e vi prostrate davanti a loro, l'ira dell'Eterno s'accenderà contro di voi, e voi perirete presto, scomparendo dal buon paese ch'egli vi ha dato'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:11 <i>Amando Dio</i>: <a href="/it/The_Urantia_Book/110#p3_8">LU 110:3.8</a>.  <i>Ama il Signore sommamente</i>: <a href="/it/The_Urantia_Book/131#p2_13">LU 131:2.13</a>.  <i>Ama Dio con tutto il tuo cuore</i>: <a href="/it/The_Urantia_Book/163#p4_8">LU 163:4.8</a>.  <i>Ama Dio con tutta la mente e il cuore</i>: <a href="/it/The_Urantia_Book/131#p10_2">LU 131:10.2</a>.  <i>Il più grande comandamento</i>: <a href="/it/The_Urantia_Book/174#p4_2">LU 174:4.2</a>.  <i>Amare Dio completamente</i>: <a href="/it/The_Urantia_Book/131#p2_2">LU 131:2.2</a>. </li>
</ol>
</div>
