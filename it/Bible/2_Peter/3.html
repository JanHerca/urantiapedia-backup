<!--
title: II Pietro - Capitolo 3
description: 
published: true
date: 2023-11-8T21:45:55Z
tags: bible, bible—2 peter
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Peter/2">
          <span class="mdi mdi-arrow-left-drop-circle"></span><span class="pl-2">II Pietro - Capitolo 2</span>
        </a>
        </td>
        <td>
        <a href="/it/Bible/2_Peter/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Diletti, questa è già la seconda epistola che vi scrivo; e in ambedue io tengo desta la vostra mente sincera facendo appello alla vostra memoria, </p>
<p id="v2"><sup><small>2</small></sup>  onde vi ricordiate delle parole dette già dai santi profeti, e del comandamento del Signore e Salvatore, trasmessovi dai vostri apostoli; </p>
<p id="v3"><sup><small>3</small></sup>  sapendo questo, prima di tutto: che negli ultimi giorni verranno degli schernitori coi loro scherni i quali si condurranno secondo le loro concupiscenze </p>
<p id="v4"><sup><small>4</small></sup>  e diranno: Dov'è la promessa della sua venuta? perché dal giorno in cui i padri si sono addormentati, tutte le cose continuano nel medesimo stato come dal principio della creazione. </p>
<p id="v5"><sup><small>5</small></sup>  Poiché costoro dimenticano questo volontariamente: che ab antico, per effetto della parola di Dio, esistettero de' cieli e una terra tratta dall'acqua e sussistente in mezzo all'acqua; </p>
<p id="v6"><sup><small>6</small></sup>  per i quali mezzi il mondo d'allora, sommerso dall'acqua, perì; </p>
<p id="v7"><sup><small>7</small></sup>  mentre i cieli d'adesso e la terra, per la medesima Parola son custoditi, essendo riservati al fuoco per il giorno del giudizio e della distruzione degli uomini empî. </p>
<p id="v8"><sup><small>8</small></sup>  Ma voi, diletti, non dimenticate quest'unica cosa, che per il Signore, un giorno è come mille anni, e mille anni son come un giorno. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Il Signore non ritarda l'adempimento della sua promessa, come alcuni reputano che faccia; ma egli è paziente verso voi, non volendo che alcuni periscano, ma che tutti giungano a ravvedersi. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ma il giorno del Signore verrà come un ladro; in esso i cieli passeranno stridendo, e gli elementi infiammati si dissolveranno, e la terra e le opere che sono in essa saranno arse. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Poiché dunque tutte queste cose hanno da dissolversi, quali non dovete voi essere, per santità di condotta e per pietà, </p>
<p id="v12"><sup><small>12</small></sup>  aspettando e affrettando la venuta del giorno di Dio, a cagion del quale i cieli infocati si dissolveranno e gli elementi infiammati si struggeranno? </p>
<p id="v13"><sup><small>13</small></sup>  Ma, secondo la sua promessa, noi aspettiamo nuovi cieli e nuova terra, ne' quali abiti la giustizia. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Perciò, diletti, aspettando queste cose, studiatevi d'esser trovati, agli occhi suoi, immacolati e irreprensibili nella pace; </p>
<p id="v15"><sup><small>15</small></sup>  e ritenete che la pazienza del Signor nostro è per la vostra salvezza, come anche il nostro caro fratello Paolo ve l'ha scritto, secondo la sapienza che gli è stata data; <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  e questo egli fa in tutte le sue epistole, parlando in esse di questi argomenti; nelle quali epistole sono alcune cose difficili a capire, che gli uomini ignoranti e instabili torcono, come anche le altre Scritture, a loro propria perdizione. </p>
<p id="v17"><sup><small>17</small></sup>  Voi dunque, diletti, sapendo queste cose innanzi, state in guardia, che talora, trascinati anche voi dall'errore degli scellerati, non iscadiate dalla vostra fermezza; </p>
<p id="v18"><sup><small>18</small></sup>  ma crescete nella grazia e nella conoscenza del nostro Signore e Salvatore Gesù Cristo. A lui sia la gloria, ora e in sempiterno. Amen. <sup id="cite7"><a href="#fn7">[7]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Peter/2">
          <span class="mdi mdi-arrow-left-drop-circle"></span><span class="pl-2">II Pietro - Capitolo 2</span>
        </a>
        </td>
        <td>
        <a href="/it/Bible/2_Peter/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:8 <i>Mille anni ma un giorno</i>: <a href="/it/The_Urantia_Book/14#p1_5">LU 14:1.5</a>. </li>
  <li id="fn2"><a href="#cite2">↑</a> 3:9 <i>Non volere che qualcuno perisca</i>: <a href="/it/The_Urantia_Book/2#p5_2">LU 2:5.2</a>. </li>
  <li id="fn3"><a href="#cite3">↑</a> 3:10,12 <i>Credi che finisca all'improvviso, spettacolare</i>: <a href="/it/The_Urantia_Book/170#p2_14">LU 170:2.14</a>. </li>
  <li id="fn4"><a href="#cite4">↑</a> 3:13 <i>Nuovo cielo</i>: <a href="/it/The_Urantia_Book/15#p7_1">LU 15:7.1</a>.  <i>Nuovi cieli e nuova terra</i>: <a href="/it/The_Urantia_Book/176#p1_6">LU 176:1.6</a>.  <i>Nuovi cieli e nuova terra</i>: <a href="/it/The_Urantia_Book/52#p7_11">LU 52:7.11</a>. </li>
  <li id="fn5"><a href="#cite5">↑</a> 3:13-14 <i>La nuova terra è giusta</i>: <a href="/it/The_Urantia_Book/52#p7_15">LU 52:7.15</a>. </li>
  <li id="fn6"><a href="#cite6">↑</a> 3:15 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
  <li id="fn7"><a href="#cite7">↑</a> 3:18 <i>Crescere in grazia</i>: <a href="/it/The_Urantia_Book/176#p3_5">LU 176:3.5</a>.  <i>Ma crescete nello spirito</i>: <a href="/it/The_Urantia_Book/193#p2_2">LU 193:2.2</a>.  <i>Crescere in grazia</i>: <a href="/it/The_Urantia_Book/147#p8_5">LU 147:8.5</a>.  <i>Conosci il Signore Gesù Cristo</i>: <a href="/it/The_Urantia_Book/5#p4_8">LU 5:4.8</a>.  <i>I discepoli crescevano in grazia e conoscenza</i>: <a href="/it/The_Urantia_Book/193#p4_3">LU 193:4.3</a>. </li>
</ol>
</div>
