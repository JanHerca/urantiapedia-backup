<!--
title: Giona - Capitolo 2
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jonah/1">Giona - Capitolo 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jonah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jonah/3">Giona - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E l'Eterno fece venire un gran pesce per inghiottir Giona; e Giona fu nel ventre del pesce tre giorni e tre notti. </p>
<p id="v2"><sup><small>2</small></sup>  E Giona pregò l'Eterno, il suo Dio, dal ventre del pesce, e disse: </p>
<p id="v3"><sup><small>3</small></sup>  Io ho gridato all'Eterno dal fondo della mia distretta, ed egli m'ha risposto; dalle viscere del soggiorno dei morti ho gridato, e tu hai udito la mia voce. </p>
<p id="v4"><sup><small>4</small></sup>  Tu m'hai gettato nell'abisso, nel cuore del mare; la corrente mi ha circondato e tutte le tue onde e tutti i tuoi flutti mi son passati sopra. </p>
<p id="v5"><sup><small>5</small></sup>  E io dicevo: Io son cacciato via lungi dal tuo sguardo! Come vedrei io ancora il tuo tempio santo? </p>
<p id="v6"><sup><small>6</small></sup>  Le acque m'hanno attorniato fino all'anima; l'abisso m'ha avvolto; le alghe mi si sono attorcigliate al capo. </p>
<p id="v7"><sup><small>7</small></sup>  Io son disceso fino alle radici dei monti; la terra con le sue sbarre mi ha rinchiuso per sempre; ma tu hai fatto risalir la mia vita dalla fossa, o Eterno, Dio mio! </p>
<p id="v8"><sup><small>8</small></sup>  Quando l'anima mia veniva meno in me, io mi son ricordato dell'Eterno, e la mia preghiera è giunta fino a te, nel tuo tempio santo. </p>
<p id="v9"><sup><small>9</small></sup>  Quelli che onorano le vanità bugiarde abbandonano la fonte della loro grazia; </p>
<p id="v10"><sup><small>10</small></sup>  ma io t'offrirò sacrifizi, con canti di lode; adempirò i voti che ho fatto. La salvezza appartiene all'Eterno. </p>
<p id="v11"><sup><small>11</small></sup>  E l'Eterno diè l'ordine al pesce, e il pesce vomitò Giona sull'asciutto. </p>
