<!--
title: II Cronache - Capitolo 1
description: 
published: true
date: 2022-10-7T1:7:41Z
tags: bible, bible—2 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/2_Chronicles/Index">Indice</a></td>
        <td><a href="/it/Bible/2_Chronicles/2">II Cronache - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomone, figliuolo di Davide, si stabilì saldamente nel suo regno; l'Eterno, il suo Dio, fu con lui e lo elevò a somma grandezza. </p>
<p id="v2"><sup><small>2</small></sup>  Salomone parlò a tutto Israele, ai capi delle migliaia e delle centinaia, ai giudici, a tutti i principi capi delle case patriarcali di tutto Israele; </p>
<p id="v3"><sup><small>3</small></sup>  ed egli, con tutta la raunanza, si recò all'alto luogo, ch'era a Gabaon; quivi, infatti, si trovava la tenda di convegno di Dio, che Mosè, servo dell'Eterno, avea fatta nel deserto. </p>
<p id="v4"><sup><small>4</small></sup>  Quanto all'arca di Dio, Davide l'avea trasportata da Kiriath-Jearim al luogo ch'ei le avea preparato; poiché egli avea rizzata per lei una tenda a Gerusalemme; </p>
<p id="v5"><sup><small>5</small></sup>  e l'altare di rame, fatto da Betsaleel, figliuolo d'Uri, figliuolo di Hur, si trovava anch'esso a Gabaon, davanti al tabernacolo dell'Eterno. Salomone e l'assemblea vennero a ricercarvi l'Eterno. </p>
<p id="v6"><sup><small>6</small></sup>  E quivi, sull'altare di rame ch'era davanti alla tenda di convegno, Salomone offerse in presenza dell'Eterno mille olocausti. </p>
<p id="v7"><sup><small>7</small></sup>  In quella notte, Iddio apparve a Salomone, e gli disse: 'Chiedi quello che vuoi ch'io ti dia'. </p>
<p id="v8"><sup><small>8</small></sup>  Salomone rispose a Dio: 'Tu hai trattato con gran benevolenza Davide, mio padre, e hai fatto regnar me in luogo suo. </p>
<p id="v9"><sup><small>9</small></sup>  Ora, o Eterno Iddio, si avveri la promessa che hai fatta a Davide mio padre, poiché tu m'hai fatto re di un popolo numeroso come la polvere della terra! </p>
<p id="v10"><sup><small>10</small></sup>  Dammi dunque saviezza e intelligenza, affinché io sappia come condurmi di fronte a questo popolo; poiché chi mai potrebbe amministrar la giustizia per questo tuo popolo che è così numeroso?' </p>
<p id="v11"><sup><small>11</small></sup>  E Dio disse a Salomone: 'Giacché questo è ciò che hai nel cuore, e non hai chiesto ricchezze, né beni, né gloria, né la morte de' tuoi nemici, e nemmeno una lunga vita, ma hai chiesto per te saviezza e intelligenza per poter amministrare la giustizia per il mio popolo del quale io t'ho fatto re, </p>
<p id="v12"><sup><small>12</small></sup>  la saviezza e l'intelligenza ti sono concesse; e, oltre a questo, ti darò ricchezze, beni e gloria, come non n'ebbero mai i re che t'han preceduto, e come non ne avrà mai alcuno dei tuoi successori'. </p>
<p id="v13"><sup><small>13</small></sup>  E Salomone tornò dall'alto luogo ch'era a Gabaon, e dalla tenda di convegno, a Gerusalemme, e regnò sopra Israele. </p>
<p id="v14"><sup><small>14</small></sup>  Salomone radunò carri e cavalieri, ed ebbe millequattrocento carri e dodicimila cavalieri, che stanziò nelle città dove teneva i carri, e presso il re a Gerusalemme. </p>
<p id="v15"><sup><small>15</small></sup>  E il re fece sì che l'argento e l'oro erano a Gerusalemme così comuni come le pietre, e i cedri tanto abbondanti quanto i sicomori della pianura. </p>
<p id="v16"><sup><small>16</small></sup>  I cavalli che Salomone aveva, gli venivan menati dall'Egitto; le carovane di mercanti del re li andavano a prendere a mandre, per un prezzo convenuto; </p>
<p id="v17"><sup><small>17</small></sup>  e facevano uscire dall'Egitto e giungere a destinazione un equipaggio per il costo di seicento sicli d'argento; un cavallo per il costo di centocinquanta. Nello stesso modo, per mezzo di que' mercanti, se ne facean venire per tutti i re degli Hittei e per i re della Siria. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/2_Chronicles/Index">Indice</a></td>
        <td><a href="/it/Bible/2_Chronicles/2">II Cronache - Capitolo 2</a></td>
      </tr>
    </tbody>
  </table>
</figure>
