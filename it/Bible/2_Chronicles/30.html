<!--
title: II Cronache - Capitolo 30
description: 
published: true
date: 2023-11-8T21:45:55Z
tags: bible, bible—2 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Chronicles/29">
          <span class="mdi mdi-arrow-left-drop-circle"></span><span class="pl-2">II Cronache - Capitolo 29</span>
        </a>
        </td>
        <td>
        <a href="/it/Bible/2_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Chronicles/31">
          <span class="pr-2">II Cronache - Capitolo 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi Ezechia inviò de' messi a tutto Israele e a Giuda, e scrisse pure lettere ad Efraim ed a Manasse, perché venissero alla casa dell'Eterno a Gerusalemme, a celebrar la Pasqua in onore dell'Eterno, dell'Iddio d'Israele. </p>
<p id="v2"><sup><small>2</small></sup>  Il re, i suoi capi e tutta la raunanza, in un consiglio tenuto a Gerusalemme, avevano deciso di celebrare la Pasqua il secondo mese; </p>
<p id="v3"><sup><small>3</small></sup>  giacché non la potevan celebrare al tempo debito, perché i sacerdoti non s'erano santificati in numero sufficiente, e il popolo non s'era radunato in Gerusalemme. </p>
<p id="v4"><sup><small>4</small></sup>  La cosa piacque al re e a tutta la raunanza; </p>
<p id="v5"><sup><small>5</small></sup>  e stabilirono di proclamare un bando per tutto Israele, da Beer-Sceba fino a Dan, perché la gente venisse a Gerusalemme a celebrar la Pasqua in onore dell'Eterno, dell'Iddio d'Israele; poiché per l'addietro essa non era stata celebrata in modo generale, secondo ch'è prescritto. </p>
<p id="v6"><sup><small>6</small></sup>  I corrieri dunque andarono con le lettere del re e dei suoi capi per tutto Israele e Giuda; e, conformemente all'ordine del re, dissero: 'Figliuoli d'Israele, tornate all'Eterno, all'Iddio d'Abrahamo, d'Isacco e d'Israele, ond'egli torni al residuo che di voi è scampato dalle mani dei re d'Assiria. </p>
<p id="v7"><sup><small>7</small></sup>  E non siate come i vostri padri e come i vostri fratelli, che sono stati infedeli all'Eterno, all'Iddio dei loro padri, in guisa ch'ei li ha dati in preda alla desolazione, come voi vedete. </p>
<p id="v8"><sup><small>8</small></sup>  Ora non indurate le vostre cervici, come i padri vostri; date la mano all'Eterno, venite al suo santuario ch'egli ha santificato in perpetuo, e servite l'Eterno, il vostro Dio, onde l'ardente ira sua si ritiri da voi. </p>
<p id="v9"><sup><small>9</small></sup>  Poiché, se tornate all'Eterno, i vostri fratelli e i vostri figliuoli troveranno pietà in quelli che li hanno menati schiavi, e ritorneranno in questo paese; giacché l'Eterno, il vostro Dio, è clemente e misericordioso, e non volgerà la faccia lungi da voi, se a lui tornate'. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Quei corrieri dunque passarono di città in città nel paese di Efraim e di Manasse, e fino a Zabulon; ma la gente si facea beffe di loro e li scherniva. </p>
<p id="v11"><sup><small>11</small></sup>  Nondimeno, alcuni uomini di Ascer, di Manasse e di Zabulon si umiliarono, e vennero a Gerusalemme. </p>
<p id="v12"><sup><small>12</small></sup>  Anche in Giuda la mano di Dio operò in guisa da dar loro un medesimo cuore per mettere ad effetto l'ordine del re e dei capi, secondo la parola dell'Eterno. </p>
<p id="v13"><sup><small>13</small></sup>  Un gran popolo si riunì a Gerusalemme per celebrare la festa degli azzimi, il secondo mese: fu una raunanza immensa. </p>
<p id="v14"><sup><small>14</small></sup>  Si levarono e tolsero via gli altari sui quali si offrivan sacrifizi a Gerusalemme, tolsero via tutti gli altari sui quali si offrivan profumi, e li gettarono nel torrente Kidron. </p>
<p id="v15"><sup><small>15</small></sup>  Poi immolarono l'agnello pasquale, il quattordicesimo giorno del secondo mese. I sacerdoti e i Leviti, i quali, presi da vergogna, s'eran santificati, offrirono olocausti nella casa dell'Eterno; </p>
<p id="v16"><sup><small>16</small></sup>  e occuparono il posto assegnato loro dalla legge di Mosè, uomo di Dio. I sacerdoti facevano l'aspersione del sangue, che ricevevano dalle mani de' Leviti. </p>
<p id="v17"><sup><small>17</small></sup>  Siccome ve n'erano molti, nella raunanza, che non s'erano santificati, i Leviti aveano l'incarico d'immolare gli agnelli pasquali, consacrandoli all'Eterno, per tutti quelli che non eran puri. </p>
<p id="v18"><sup><small>18</small></sup>  Poiché una gran parte del popolo, molti d'Efraim, di Manasse, d'Issacar e di Zabulon non s'erano purificati, e mangiarono la Pasqua, senza conformarsi a quello ch'è scritto. Ma Ezechia pregò per loro, dicendo: <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  'L'Eterno, che è buono, perdoni a chiunque ha disposto il proprio cuore alla ricerca di Dio, dell'Eterno, ch'è l'Iddio de' suoi padri, anche senz'avere la purificazione richiesta dal santuario'. </p>
<p id="v20"><sup><small>20</small></sup>  E l'Eterno esaudì Ezechia, e perdonò al popolo. </p>
<p id="v21"><sup><small>21</small></sup>  Così i figliuoli d'Israele che si trovarono a Gerusalemme, celebrarono la festa degli azzimi per sette giorni con grande allegrezza; e ogni giorno i Leviti e i sacerdoti celebravano l'Eterno con gli strumenti consacrati ad accompagnar le sue lodi. </p>
<p id="v22"><sup><small>22</small></sup>  Ezechia parlò al cuore di tutti i Leviti che mostravano grande intelligenza nel servizio dell'Eterno; e si fecero i pasti della festa durante i sette giorni, offrendo sacrifizi di azioni di grazie, e lodando l'Eterno, l'Iddio dei loro padri. </p>
<p id="v23"><sup><small>23</small></sup>  E tutta la raunanza deliberò di celebrare la festa per altri sette giorni; e la celebrarono con allegrezza durante questi sette giorni; </p>
<p id="v24"><sup><small>24</small></sup>  poiché Ezechia, re di Giuda, avea donato alla raunanza mille giovenchi e settemila pecore, e i capi pure avean donato alla raunanza mille tori e diecimila pecore; e i sacerdoti in gran numero, s'erano santificati. </p>
<p id="v25"><sup><small>25</small></sup>  Tutta la raunanza di Giuda, i sacerdoti, i Leviti, tutta la raunanza di quelli venuti da Israele e gli stranieri giunti dal paese d'Israele o stabiliti in Giuda, furono in festa. </p>
<p id="v26"><sup><small>26</small></sup>  Così vi fu gran gioia in Gerusalemme; dal tempo di Salomone, figliuolo di Davide, re d'Israele, non v'era stato nulla di simile in Gerusalemme. </p>
<p id="v27"><sup><small>27</small></sup>  Poi i sacerdoti Leviti si levarono e benedissero il popolo, e la loro voce fu udita, e la loro preghiera giunse fino al cielo, fino alla santa dimora dell'Eterno. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Chronicles/29">
          <span class="mdi mdi-arrow-left-drop-circle"></span><span class="pl-2">II Cronache - Capitolo 29</span>
        </a>
        </td>
        <td>
        <a href="/it/Bible/2_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Chronicles/31">
          <span class="pr-2">II Cronache - Capitolo 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 30:9 <i>Onnipervadente</i>: <a href="/it/The_Urantia_Book/142#p3_7">LU 142:3.7</a>.  <i>La Misericordia</i>: <a href="/it/The_Urantia_Book/131#p10_6">LU 131:10.6</a>.  <i>Il ministero della misericordia</i>: <a href="/it/The_Urantia_Book/6#p3_2">LU 6:3.2</a>.  <i>Dio è misericordioso</i>: <a href="/it/The_Urantia_Book/2#p5_7">LU 2:5.7</a>.  <i>Dio si diletta nella misericordia</i>: <a href="/it/The_Urantia_Book/143#p1_6">LU 143:1.6</a>. </li>
  <li id="fn2"><a href="#cite2">↑</a> 30:27 <i>Preghiera di un uomo giusto</i>: <a href="/it/The_Urantia_Book/89#p8_7">LU 89:8.7</a>. </li>
  <li id="fn3"><a href="#cite3">↑</a> 30:18-19 <i>Ricerca di Dio</i>: <a href="/it/The_Urantia_Book/1#p2_3">LU 1:2.3</a>. </li>
</ol>
</div>
