<!--
title: II Cronache - Capitolo 8
description: 
published: true
date: 2023-11-8T21:45:55Z
tags: bible, bible—2 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Chronicles/7">
          <span class="mdi mdi-arrow-left-drop-circle"></span><span class="pl-2">II Cronache - Capitolo 7</span>
        </a>
        </td>
        <td>
        <a href="/it/Bible/2_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Chronicles/9">
          <span class="pr-2">II Cronache - Capitolo 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne che, passati i venti anni nei quali Salomone edificò la casa dell'Eterno e la sua propria casa, </p>
<p id="v2"><sup><small>2</small></sup>  egli ricostruì le città che Huram gli avea date, e vi fece abitare i figliuoli d'Israele. </p>
<p id="v3"><sup><small>3</small></sup>  E Salomone marciò contro Hamath-Tsoba e se ne impadronì. </p>
<p id="v4"><sup><small>4</small></sup>  E ricostruì Tadmor nella parte deserta del paese, e tutte le città di rifornimento in Hamath. </p>
<p id="v5"><sup><small>5</small></sup>  Ricostruì pure Beth-Horon superiore e Beth-Horon inferiore, città forti, munite di mura, di porte e di sbarre; </p>
<p id="v6"><sup><small>6</small></sup>  riedificò Baalath e tutte le città di rifornimento che appartenevano al re, tutte le città per i suoi carri, le città per i suoi cavalieri, insomma tutto quello che gli piacque di costruire a Gerusalemme, al Libano e in tutto il paese del suo dominio. </p>
<p id="v7"><sup><small>7</small></sup>  Di tutta la popolazione ch'era rimasta degli Hittei, degli Amorei, dei Ferezei, degli Hivvei e dei Gebusei, che non erano d'Israele, </p>
<p id="v8"><sup><small>8</small></sup>  vale a dire dei loro discendenti ch'eran rimasti dopo di loro nel paese e che gl'Israeliti non aveano distrutti, Salomone fece tanti servi per le comandate; e tali son rimasti fino al dì d'oggi. </p>
<p id="v9"><sup><small>9</small></sup>  Ma de' figliuoli d'Israele Salomone non impiegò alcuno come servo per i suoi lavori; essi furono la sua gente di guerra, capi de' suoi condottieri e comandanti dei suoi carri e dei suoi cavalieri. </p>
<p id="v10"><sup><small>10</small></sup>  I capi preposti al popolo dal re Salomone e incaricati di sorvegliarlo, erano in numero di duecentocinquanta. </p>
<p id="v11"><sup><small>11</small></sup>  Or Salomone fece salire la figliuola di Faraone dalla città di Davide alla casa ch'egli le avea fatto costruire; perché disse: 'La moglie mia non abiterà nella casa di Davide re d'Israele, perché i luoghi dov'è entrata l'arca dell'Eterno son santi'. </p>
<p id="v12"><sup><small>12</small></sup>  Allora Salomone offrì degli olocausti all'Eterno sull'altare dell'Eterno, ch'egli avea costruito davanti al portico; </p>
<p id="v13"><sup><small>13</small></sup>  offriva quello che bisognava offrire, secondo l'ordine di Mosè, ogni giorno, nei sabati, nei noviluni, e nelle feste solenni, tre volte all'anno: alla festa degli azzimi, alla festa delle settimane e alla festa delle capanne. </p>
<p id="v14"><sup><small>14</small></sup>  E stabilì nelle loro funzioni, come le avea regolate Davide suo padre, le classi dei sacerdoti, i Leviti nella loro incombenza di celebrare l'Eterno e fare il servizio in presenza de' sacerdoti giorno per giorno, e i portinai, a ciascuna porta, secondo le loro classi; poiché così aveva ordinato Davide, l'uomo di Dio. </p>
<p id="v15"><sup><small>15</small></sup>  E non si deviò in nulla dagli ordini che il re avea dato circa i sacerdoti e i Leviti, come pure relativamente ai tesori. </p>
<p id="v16"><sup><small>16</small></sup>  Così fu condotta tutta l'opera di Salomone dal giorno in cui fu fondata la casa dell'Eterno, fino a quando fu terminata. La casa dell'Eterno ebbe il suo perfetto compimento. </p>
<p id="v17"><sup><small>17</small></sup>  Allora Salomone partì per Etsion-Gheber e per Eloth, sulla riva del mare, nel paese di Edom. </p>
<p id="v18"><sup><small>18</small></sup>  E Huram, per mezzo della sua gente, gli mandò delle navi e degli uomini che conoscevano il mare; i quali andaron con la gente di Salomone ad Ofir, vi presero quattrocentocinquanta talenti d'oro, e li portarono al re Salomone. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Chronicles/7">
          <span class="mdi mdi-arrow-left-drop-circle"></span><span class="pl-2">II Cronache - Capitolo 7</span>
        </a>
        </td>
        <td>
        <a href="/it/Bible/2_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Chronicles/9">
          <span class="pr-2">II Cronache - Capitolo 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
