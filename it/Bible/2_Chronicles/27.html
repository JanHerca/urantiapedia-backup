<!--
title: II Cronache - Capitolo 27
description: 
published: true
date: 2022-10-7T1:7:41Z
tags: bible, bible—2 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Chronicles/26">II Cronache - Capitolo 26</a></td>
        <td><a href="/it/Bible/2_Chronicles/Index">Indice</a></td>
        <td><a href="/it/Bible/2_Chronicles/28">II Cronache - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jotham avea venticinque anni quando cominciò a regnare, e regnò sedici anni a Gerusalemme. Sua madre si chiamava Jerusha, figliuola di Tsadok. </p>
<p id="v2"><sup><small>2</small></sup>  Egli fece ciò ch'è giusto agli occhi dell'Eterno, interamente come avea fatto Uzzia suo padre; soltanto non entrò nel tempio dell'Eterno, e il popolo continuava a corrompersi. </p>
<p id="v3"><sup><small>3</small></sup>  Egli costruì la porta superiore della casa dell'Eterno, e fece molti lavori sulle mura di Ofel. </p>
<p id="v4"><sup><small>4</small></sup>  Costruì parimente delle città nella contrada montuosa di Giuda, e dei castelli e delle torri nelle foreste. </p>
<p id="v5"><sup><small>5</small></sup>  E mosse guerra al re dei figliuoli di Ammon, e vinse gli Ammoniti. I figliuoli di Ammon gli diedero quell'anno cento talenti d'argento, diecimila cori di grano e diecimila d'orzo; e altrettanto gli pagarono il secondo e il terzo anno. </p>
<p id="v6"><sup><small>6</small></sup>  Così Jotham divenne potente, perché camminò con costanza nel cospetto dell'Eterno, del suo Dio. </p>
<p id="v7"><sup><small>7</small></sup>  Il rimanente delle azioni di Jotham, tutte le sue guerre e le sue imprese si trovano scritte nel libro dei re d'Israele e di Giuda. </p>
<p id="v8"><sup><small>8</small></sup>  Avea venticinque anni quando cominciò a regnare, e regnò sedici anni a Gerusalemme. </p>
<p id="v9"><sup><small>9</small></sup>  Jotham s'addormentò coi suoi padri, e fu sepolto nella città di Davide. Ed Achaz, suo figliuolo, regnò in luogo suo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Chronicles/26">II Cronache - Capitolo 26</a></td>
        <td><a href="/it/Bible/2_Chronicles/Index">Indice</a></td>
        <td><a href="/it/Bible/2_Chronicles/28">II Cronache - Capitolo 28</a></td>
      </tr>
    </tbody>
  </table>
</figure>
