<!--
title: II Cronache - Capitolo 20
description: 
published: true
date: 2022-10-7T1:7:41Z
tags: bible, bible—2 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Chronicles/19">II Cronache - Capitolo 19</a></td>
        <td><a href="/it/Bible/2_Chronicles/Index">Indice</a></td>
        <td><a href="/it/Bible/2_Chronicles/21">II Cronache - Capitolo 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo queste cose, i figliuoli di Moab, e i figliuoli di Ammon, e con loro de' Maoniti, mossero contro Giosafat per fargli guerra. </p>
<p id="v2"><sup><small>2</small></sup>  E vennero dei messi a informare Giosafat, dicendo: 'Una gran moltitudine s'avanza contro di te dall'altra parte del mare, dalla Siria, ed è giunta a Hatsatson-Thamar', che è En-Ghedi. </p>
<p id="v3"><sup><small>3</small></sup>  E Giosafat ebbe paura, si dispose a cercare l'Eterno, e bandì un digiuno per tutto Giuda. </p>
<p id="v4"><sup><small>4</small></sup>  Giuda si radunò per implorare aiuto dall'Eterno, e da tutte quante le città di Giuda venivan gli abitanti a cercare l'Eterno. </p>
<p id="v5"><sup><small>5</small></sup>  E Giosafat, stando in piè in mezzo alla raunanza di Giuda e di Gerusalemme, nella casa dell'Eterno, davanti al cortile nuovo, disse: </p>
<p id="v6"><sup><small>6</small></sup>  'O Eterno, Dio de' nostri padri, non sei tu l'Iddio dei cieli? e non sei tu che signoreggi su tutti i regni delle nazioni? e non hai tu nelle tue mani la forza e la potenza, in guisa che nessuno ti può resistere? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Non sei tu quegli, o Dio nostro, che cacciasti gli abitanti di questo paese d'innanzi al tuo popolo d'Israele, e lo desti per sempre alla progenie d'Abrahamo, il quale ti amò? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  E quelli l'hanno abitato e v'hanno edificato un santuario per il tuo nome, dicendo: </p>
<p id="v9"><sup><small>9</small></sup>  Quando c'incolga qualche calamità, spada, giudizio, peste o carestia, noi ci presenteremo dinanzi a questa casa e dinanzi a te, poiché il tuo nome è in questa casa; e a te grideremo nella nostra tribolazione, e tu ci udrai e ci salverai. </p>
<p id="v10"><sup><small>10</small></sup>  Ed ora ecco che i figliuoli d'Ammon e di Moab e quei del monte di Seir, nelle terre dei quali non permettesti ad Israele d'entrare quando veniva dal paese d'Egitto, ed egli li lasciò da parte e non li distrusse, </p>
<p id="v11"><sup><small>11</small></sup>  eccoli che ora ci ricompensano, venendo a cacciarci dalla eredità di cui ci hai dato il possesso. </p>
<p id="v12"><sup><small>12</small></sup>  O Dio nostro, non farai tu giudizio di costoro? Poiché noi siamo senza forza, di fronte a questa gran moltitudine che s'avanza contro di noi; e non sappiamo che fare, ma gli occhi nostri sono su te!' - </p>
<p id="v13"><sup><small>13</small></sup>  E tutto Giuda, perfino i bambini, le mogli, i figliuoli, stavano in piè davanti all'Eterno. </p>
<p id="v14"><sup><small>14</small></sup>  Allora lo spirito dell'Eterno investì in mezzo alla raunanza Jahaziel, figliuolo di Zaccaria, figliuolo di Benaia, figliuolo di Jeiel, figliuolo di Mattania, il Levita, di tra i figliuoli d'Asaf. </p>
<p id="v15"><sup><small>15</small></sup>  E Jahaziel disse: 'Porgete orecchio, voi tutti di Giuda, e voi abitanti di Gerusalemme, e tu, o re Giosafat! Così vi dice l'Eterno: - Non temete e non vi sgomentate a motivo di questa gran moltitudine; poiché questa non è battaglia vostra, ma di Dio. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Domani, scendete contro di loro; eccoli che vengon su per la salita di Tsits, e voi li troverete all'estremità della valle, dirimpetto al deserto di Jeruel. </p>
<p id="v17"><sup><small>17</small></sup>  Questa battaglia non l'avete a combatter voi: presentatevi, tenetevi fermi, e vedrete la liberazione che l'Eterno vi darà. O Giuda, o Gerusalemme, non temete e non vi sgomentate; domani, uscite contro di loro, e l'Eterno sarà con voi'. - </p>
<p id="v18"><sup><small>18</small></sup>  Allora Giosafat chinò la faccia a terra, e tutto Giuda e gli abitanti di Gerusalemme si prostrarono dinanzi all'Eterno e l'adorarono. </p>
<p id="v19"><sup><small>19</small></sup>  E i Leviti di tra i figliuoli dei Kehathiti e di tra i figliuoli dei Korahiti si levarono per lodare ad altissima voce l'Eterno, l'Iddio d'Israele. </p>
<p id="v20"><sup><small>20</small></sup>  La mattina seguente si levarono di buon'ora, e si misero in cammino verso il deserto di Tekoa; e come si mettevano in cammino, Giosafat, stando in piedi, disse: 'Ascoltatemi, o Giuda, e voi abitanti di Gerusalemme! Credete nell'Eterno, ch'è l'Iddio vostro, e sarete al sicuro; credete ai suoi profeti, e trionferete!' </p>
<p id="v21"><sup><small>21</small></sup>  E dopo aver tenuto consiglio col popolo, stabilì dei cantori che, vestiti in santa magnificenza, cantassero le lodi dell'Eterno, e camminando alla testa dell'esercito, dicessero: 'Celebrate l'Eterno, perché la sua benignità dura in perpetuo!' </p>
<p id="v22"><sup><small>22</small></sup>  E com'essi cominciavano i canti di gioia e di lode, l'Eterno tese un'imboscata contro i figliuoli di Ammon e di Moab e contro quelli del monte Seir ch'eran venuti contro Giuda; e rimasero sconfitti. </p>
<p id="v23"><sup><small>23</small></sup>  I figliuoli di Ammon e di Moab assalirono gli abitanti del monte di Seir per votarli allo sterminio e distruggerli; e quand'ebbero annientati gli abitanti di Seir, si diedero a distruggersi a vicenda. </p>
<p id="v24"><sup><small>24</small></sup>  E quando que' di Giuda furon giunti sull'altura donde si scorge il deserto, volsero lo sguardo verso la moltitudine, ed ecco i cadaveri che giacevano a terra; nessuno era scampato. </p>
<p id="v25"><sup><small>25</small></sup>  Allora Giosafat e la sua gente andarono a far bottino delle loro spoglie; e fra i cadaveri trovarono abbondanza di ricchezze, di vesti e di oggetti preziosi; e se ne appropriarono più che ne potessero portare; tre giorni misero a portar via il bottino, tant'era copioso. </p>
<p id="v26"><sup><small>26</small></sup>  Il quarto giorno si radunarono nella Valle di Benedizione, dove benedissero l'Eterno; per questo, quel luogo è stato chiamato Valle di Benedizione fino al dì d'oggi. </p>
<p id="v27"><sup><small>27</small></sup>  Tutti gli uomini di Giuda e di Gerusalemme, con a capo Giosafat, partirono con gioia per tornare a Gerusalemme, perché l'Eterno li avea ricolmi d'allegrezza, liberandoli dai loro nemici. </p>
<p id="v28"><sup><small>28</small></sup>  Ed entrarono in Gerusalemme e nella casa dell'Eterno al suono de' saltèri, delle cetre e delle trombe. </p>
<p id="v29"><sup><small>29</small></sup>  E il terrore di Dio s'impadronì di tutti i regni degli altri paesi, quando udirono che l'Eterno avea combattuto contro i nemici d'Israele. </p>
<p id="v30"><sup><small>30</small></sup>  E il regno di Giosafat ebbe requie; il suo Dio gli diede pace d'ogni intorno. </p>
<p id="v31"><sup><small>31</small></sup>  Così Giosafat regnò sopra Giuda. Avea trentacinque anni quando cominciò a regnare, e regnò venticinque anni a Gerusalemme; e il nome di sua madre era Azuba, figliuola di Scilhi. </p>
<p id="v32"><sup><small>32</small></sup>  Egli camminò per le vie di Asa suo padre, e non se ne allontanò, facendo quel ch'è giusto agli occhi dell'Eterno. </p>
<p id="v33"><sup><small>33</small></sup>  Nondimeno gli alti luoghi non scomparvero, perché il popolo non aveva ancora il cuore fermamente unito all'Iddio dei suoi padri. </p>
<p id="v34"><sup><small>34</small></sup>  Or il rimanente delle azioni di Giosafat, le prime e le ultime, si trovano scritte nella Storia di Jehu, figliuolo di Hanani, inserita nel libro dei re d'Israele. </p>
<p id="v35"><sup><small>35</small></sup>  Dopo questo, Giosafat, re di Giuda, si associò col re d'Israele Achazia, che aveva una condotta empia; </p>
<p id="v36"><sup><small>36</small></sup>  e se lo associò, per costruire delle navi che andassero a Tarsis; e le costruirono ad Etsion-Gheber. </p>
<p id="v37"><sup><small>37</small></sup>  Allora Eliezer, figliuolo di Dodava da Maresha, profetizzò contro Giosafat, dicendo: 'Perché ti sei associato con Achazia, l'Eterno ha disperse le opere tue'. E le navi furono infrante, e non poterono </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Chronicles/19">II Cronache - Capitolo 19</a></td>
        <td><a href="/it/Bible/2_Chronicles/Index">Indice</a></td>
        <td><a href="/it/Bible/2_Chronicles/21">II Cronache - Capitolo 21</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 20:6 <i>Un solo Dio in cielo</i>: <a href="/it/The_Urantia_Book/79#p1_9">LU 79:1.9</a>. </li>
  <li id="fn2"><a href="#cite2">↑</a> 20:15 <i>Dio delle battaglie</i>: <a href="/it/The_Urantia_Book/70#p1_15">LU 70:1.15</a>.  <i>Dio delle battaglie</i>: <a href="/it/The_Urantia_Book/89#p6_3">LU 89:6.3</a>. </li>
  <li id="fn3"><a href="#cite3">↑</a> 20:7 <i>Amicizia con Dio</i>: <a href="/it/The_Urantia_Book/1#p5_8">LU 1:5.8</a>. </li>
</ol>
</div>
