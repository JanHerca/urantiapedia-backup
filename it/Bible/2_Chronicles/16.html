<!--
title: II Cronache - Capitolo 16
description: 
published: true
date: 2022-10-7T1:7:41Z
tags: bible, bible—2 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Chronicles/15">II Cronache - Capitolo 15</a></td>
        <td><a href="/it/Bible/2_Chronicles/Index">Indice</a></td>
        <td><a href="/it/Bible/2_Chronicles/17">II Cronache - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'anno trentesimosesto del regno di Asa, Baasa, re d'Israele, salì contro Giuda, ed edificò Rama per impedire che alcuno andasse e venisse dalla parte di Asa, re di Giuda. </p>
<p id="v2"><sup><small>2</small></sup>  Allora Asa trasse dell'argento e dell'oro dai tesori della casa dell'Eterno e della casa del re, e inviò dei messi a Ben-Hadad, re di Siria, che abitava a Damasco, per dirgli: </p>
<p id="v3"><sup><small>3</small></sup>  'Siavi alleanza fra me e te, come vi fu tra il padre mio e il padre tuo. Ecco, io ti mando dell'argento e dell'oro; va', rompi la tua alleanza con Baasa, re d'Israele, ond'egli si ritiri da me'. </p>
<p id="v4"><sup><small>4</small></sup>  Ben-Hadad diè ascolto al re Asa; mandò i capi del suo esercito contro le città d'Israele, i quali espugnarono Ijon, Dan, Abel-Maim, e tutte le città d'approvvigionamento di Neftali. </p>
<p id="v5"><sup><small>5</small></sup>  E quando Baasa ebbe udito questo, cessò di edificare Rama, e sospese i suoi lavori. </p>
<p id="v6"><sup><small>6</small></sup>  Allora il re Asa convocò tutti que' di Giuda, e quelli portaron via le pietre e il legname di cui Baasa s'era servito per la costruzione di Rama; e con essi Asa edificò Gheba e Mitspa. </p>
<p id="v7"><sup><small>7</small></sup>  In quel tempo, Hanani, il veggente, si recò da Asa, re di Giuda, e gli disse: 'Poiché tu ti sei appoggiato sul re di Siria invece d'appoggiarti sull'Eterno, ch'è il tuo Dio, l'esercito del re di Siria è scampato dalle tue mani. </p>
<p id="v8"><sup><small>8</small></sup>  Gli Etiopi ed i Libî non formavan essi un grande esercito con una moltitudine immensa di carri e di cavalieri? Eppure l'Eterno, perché tu t'eri appoggiato su lui, li diede nelle tue mani. </p>
<p id="v9"><sup><small>9</small></sup>  Poiché l'Eterno scorre collo sguardo tutta la terra per spiegar la sua forza a pro di quelli che hanno il cuore integro verso di lui. In questo tu hai agito da insensato; poiché, da ora innanzi, avrai delle guerre'. </p>
<p id="v10"><sup><small>10</small></sup>  Asa s'indignò contro il veggente, e lo fece mettere in prigione, tanto questa cosa lo aveva irritato contro di lui. E, al tempo stesso, Asa incrudelì anche contro alcuni del popolo. </p>
<p id="v11"><sup><small>11</small></sup>  Or ecco, le azioni d'Asa, le prime e le ultime, si trovano scritte nel libro dei re di Giuda e d'Israele. </p>
<p id="v12"><sup><small>12</small></sup>  Il trentanovesimo anno del suo regno, Asa ebbe una malattia ai piedi; la sua malattia fu gravissima; e, nondimeno, nella sua malattia non ricorse all'Eterno, ma ai medici. </p>
<p id="v13"><sup><small>13</small></sup>  E Asa si addormentò coi suoi padri; morì il quarantunesimo anno del suo regno, </p>
<p id="v14"><sup><small>14</small></sup>  e fu sepolto nel sepolcro ch'egli avea fatto scavare per sé nella città di Davide. Fu steso sopra un letto pieno di profumi e di varie sorta d'aromi composti con arte di profumiere; e ne bruciarono una grandissima quantità in onor suo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Chronicles/15">II Cronache - Capitolo 15</a></td>
        <td><a href="/it/Bible/2_Chronicles/Index">Indice</a></td>
        <td><a href="/it/Bible/2_Chronicles/17">II Cronache - Capitolo 17</a></td>
      </tr>
    </tbody>
  </table>
</figure>
