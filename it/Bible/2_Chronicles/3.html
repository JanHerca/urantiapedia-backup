<!--
title: II Cronache - Capitolo 3
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/2_Chronicles/2">II Cronache - Capitolo 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/2_Chronicles/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/2_Chronicles/4">II Cronache - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomone cominciò a costruire la casa dell'Eterno a Gerusalemme, sul monte Moriah, dove l'Eterno era apparso a Davide suo padre, nel luogo che Davide aveva preparato, nell'aia di Ornan, il Gebuseo. </p>
<p id="v2"><sup><small>2</small></sup>  Egli cominciò la costruzione il secondo giorno del secondo mese del quarto anno del suo regno. </p>
<p id="v3"><sup><small>3</small></sup>  Or queste son le misure dei fondamenti gettati da Salomone per la costruzione della casa di Dio. La lunghezza, in cubiti dell'antica misura, era di sessanta cubiti; la larghezza, di venti cubiti. </p>
<p id="v4"><sup><small>4</small></sup>  Il portico, sul davanti della casa, avea venti cubiti di lunghezza, rispondenti alla larghezza della casa, e centoventi d'altezza. Salomone ricoprì d'oro finissimo l'interno della casa. </p>
<p id="v5"><sup><small>5</small></sup>  Egli ricoprì la casa maggiore di legno di cipresso, poi la rivestì d'oro finissimo e vi fece scolpire delle palme e delle catenelle. </p>
<p id="v6"><sup><small>6</small></sup>  Rivestì questa casa di pietre preziose, per ornamento; e l'oro era quello di Parvaim. </p>
<p id="v7"><sup><small>7</small></sup>  Rivestì pure d'oro la casa, le travi, gli stipiti, le pareti e le porte; e sulle pareti fece dei cherubini d'intaglio. </p>
<p id="v8"><sup><small>8</small></sup>  E costruì il luogo santissimo. Esso avea venti cubiti di lunghezza, corrispondenti alla larghezza della casa, e venti cubiti di larghezza. Lo ricoprì d'oro finissimo, del valore di seicento talenti; </p>
<p id="v9"><sup><small>9</small></sup>  e il peso dell'oro per i chiodi ascendeva a cinquanta sicli. Rivestì anche d'oro le camere superiori. </p>
<p id="v10"><sup><small>10</small></sup>  Nel luogo santissimo fece scolpire due statue di cherubini, che furono ricoperti d'oro. </p>
<p id="v11"><sup><small>11</small></sup>  Le ali dei cherubini aveano venti cubiti di lunghezza. L'ala del primo, lunga cinque cubiti, toccava la parete della casa; l'altra ala, pure di cinque cubiti, toccava l'ala del secondo cherubino. </p>
<p id="v12"><sup><small>12</small></sup>  L'ala del secondo cherubino, lunga cinque cubiti, toccava la parete della casa; l'altra ala, pure di cinque cubiti, arrivava all'ala dell'altro cherubino. </p>
<p id="v13"><sup><small>13</small></sup>  Le ali di questi cherubini, spiegate, misuravano venti cubiti. Essi stavano ritti in piè, e aveano le facce volte verso la sala. </p>
<p id="v14"><sup><small>14</small></sup>  E fece il velo di filo violaceo, porporino, scarlatto e di bisso, e vi fece ricamare dei cherubini. </p>
<p id="v15"><sup><small>15</small></sup>  Fece pure davanti alla casa due colonne di trentacinque cubiti d'altezza; e il capitello in cima a ciascuna, era di cinque cubiti. </p>
<p id="v16"><sup><small>16</small></sup>  E fece delle catenelle, come quelle che erano nel santuario, e le pose in cima alle colonne; e fece cento melagrane, che sospese alle catenelle. </p>
<p id="v17"><sup><small>17</small></sup>  E rizzò le colonne dinanzi al tempio: una a destra e l'altra a sinistra; e chiamò quella di destra Jakin, e quella di sinistra Boaz. </p>
