<!--
title: II Cronache - Capitolo 2
description: 
published: true
date: 2023-11-8T21:45:55Z
tags: bible, bible—2 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Chronicles/1">
          <span class="mdi mdi-arrow-left-drop-circle"></span><span class="pl-2">II Cronache - Capitolo 1</span>
        </a>
        </td>
        <td>
        <a href="/it/Bible/2_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Chronicles/3">
          <span class="pr-2">II Cronache - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomone decise di costruire una casa per il nome dell'Eterno, e una casa reale per sé. </p>
<p id="v2"><sup><small>2</small></sup>  Salomone arruolò settantamila uomini per portar pesi, ottantamila per tagliar pietre nella montagna, e tremilaseicento per sorvegliarli. </p>
<p id="v3"><sup><small>3</small></sup>  Poi Salomone mandò a dire a Huram, re di Tiro: 'Fa' con me come facesti con Davide mio padre, al quale mandasti de' cedri per edificarsi una casa di abitazione. </p>
<p id="v4"><sup><small>4</small></sup>  Ecco, io sto per edificare una casa per il nome dell'Eterno, dell'Iddio mio, per consacrargliela, per bruciare dinanzi a lui il profumo fragrante, per esporvi permanentemente i pani della presentazione, e per offrirvi gli olocausti del mattino e della sera, dei sabati, dei noviluni, e delle feste dell'Eterno, dell'Iddio nostro. Questa è una legge perpetua per Israele. </p>
<p id="v5"><sup><small>5</small></sup>  La casa ch'io sto per edificare sarà grande, perché l'Iddio nostro è grande sopra tutti gli dèi. </p>
<p id="v6"><sup><small>6</small></sup>  Ma chi sarà da tanto da edificargli una casa, se i cieli e i cieli de' cieli non lo posson contenere? E chi son io per edificargli una casa, se non sia tutt'al più per bruciarvi dei profumi dinanzi a lui? <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Mandami dunque un uomo abile a lavorare l'oro, l'argento, il rame, il ferro, la porpora, lo scarlatto, il violaceo, che sappia fare ogni sorta di lavori d'intagli, collaborando con gli artisti che sono presso di me in Giuda e a Gerusalemme, e che Davide mio padre aveva approntati. </p>
<p id="v8"><sup><small>8</small></sup>  Mandami anche dal Libano del legname di cedro, di cipresso e di sandalo; perché io so che i tuoi servi sono abili nel tagliare il legname del Libano; ed ecco, i miei servi saranno coi servi tuoi, </p>
<p id="v9"><sup><small>9</small></sup>  per prepararmi del legname in abbondanza; giacché la casa ch'io sto per edificare, sarà grande e maravigliosa. </p>
<p id="v10"><sup><small>10</small></sup>  E ai tuoi servi che abbatteranno e taglieranno il legname io darò ventimila cori di grano battuto, ventimila cori d'orzo, ventimila bati di vino e ventimila bati d'olio'. </p>
<p id="v11"><sup><small>11</small></sup>  E Huram, re di Tiro, rispose così in una lettera, che mandò a Salomone: 'L'Eterno, perché ama il suo popolo, ti ha costituito re su di esso'. </p>
<p id="v12"><sup><small>12</small></sup>  Huram aggiunse: 'Benedetto sia l'Eterno, l'Iddio d'Israele, che ha fatto i cieli e la terra, perché ha dato al re Davide un figliuolo savio, pieno di senno e d'intelligenza, il quale edificherà una casa per l'Eterno, e una casa reale per sé! <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Io ti mando dunque un uomo abile e intelligente, maestro Huram, </p>
<p id="v14"><sup><small>14</small></sup>  figliuolo d'una donna della tribù di Dan e di padre Tiro, il quale è abile a lavorare l'oro, l'argento, il rame, il ferro, la pietra, il legno, la porpora, il violaceo, il bisso, lo scarlatto, e sa pur fare ogni sorta di lavori d'intaglio, ed eseguire qualsivoglia lavoro d'arte gli si affidi. Egli collaborerà coi tuoi artisti e con gli artisti del mio signore Davide, tuo padre. </p>
<p id="v15"><sup><small>15</small></sup>  Ora dunque mandi il mio signore ai suoi servi il grano, l'orzo, l'olio ed il vino, di cui egli ha parlato; </p>
<p id="v16"><sup><small>16</small></sup>  e noi, dal canto nostro, taglieremo del legname del Libano, quanto te ne abbisognerà; te lo spediremo per mare su zattere fino a Jafo, e tu lo farai trasportare a Gerusalemme'. </p>
<p id="v17"><sup><small>17</small></sup>  Salomone fece fare il conto di tutti gli stranieri che si trovavano nel paese d'Israele, e dei quali già Davide suo padre avea fatto il censimento; e se ne trovò centocinquantatremilaseicento; </p>
<p id="v18"><sup><small>18</small></sup>  e ne prese settantamila per portar pesi, ottantamila per tagliar pietre nella montagna, e tremilaseicento per sorvegliare e far lavorare il popolo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Chronicles/1">
          <span class="mdi mdi-arrow-left-drop-circle"></span><span class="pl-2">II Cronache - Capitolo 1</span>
        </a>
        </td>
        <td>
        <a href="/it/Bible/2_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Chronicles/3">
          <span class="pr-2">II Cronache - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:12 <i>Dio come Creatore del cielo, della terra</i>: <a href="/it/The_Urantia_Book/0#p2_9">LU 0:2.9</a>.  <i>Creatore universale</i>: <a href="/it/The_Urantia_Book/142#p3_7">LU 142:3.7</a>.  <i>Dio ha fatto tutto</i>: <a href="/it/The_Urantia_Book/6#p1_3">LU 6:1.3</a>.  <i>Creatore fedele e divino</i>: <a href="/it/The_Urantia_Book/2#p1_2">LU 2:1.2</a>.  <i>Dio creò il cielo e la terra</i>: <a href="/it/The_Urantia_Book/1#p0_1">LU 1:0.1</a>.  <i>Dio creò</i>: <a href="/it/The_Urantia_Book/95#p5_9">LU 95:5.9</a>.  <i>Il Creatore</i>: <a href="/it/The_Urantia_Book/131#p10_6">LU 131:10.6</a>.  <i>Dio creò il cielo e la terra</i>: <a href="/it/The_Urantia_Book/131#p2_2">LU 131:2.2</a>.  <i>Creatore del cielo e della terra</i>: <a href="/it/The_Urantia_Book/128#p1_10">LU 128:1.10</a>.  <i>Dio ha fatto tutte le cose e gli esseri</i>: <a href="/it/The_Urantia_Book/131#p10_2">LU 131:10.2</a>.  <i>Dio creò il cielo e la terra</i>: <a href="/it/The_Urantia_Book/92#p6_6">LU 92:6.6</a>. </li>
  <li id="fn2"><a href="#cite2">↑</a> 2:6 <i>Il cielo dei cieli</i>: <a href="/it/The_Urantia_Book/181#p1_2">LU 181:1.2</a>.  <i>Il cielo, il cielo dei cieli</i>: <a href="/it/The_Urantia_Book/48#p6_12">LU 48:6.12</a>.  <i>Il cielo dei cieli</i>: <a href="/it/The_Urantia_Book/3#p1_2">LU 3:1.2</a>.  <i>Il cielo dei cieli</i>: <a href="/it/The_Urantia_Book/2#p1_1">LU 2:1.1</a>.  <i>Il cielo, il cielo dei cieli</i>: <a href="/it/The_Urantia_Book/48#p6_12">LU 48:6.12</a>. </li>
</ol>
</div>
