<!--
title: II Cronache - Capitolo 17
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/2_Chronicles/16">II Cronache - Capitolo 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/2_Chronicles/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/2_Chronicles/18">II Cronache - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Giosafat, figliuolo di Asa, regnò in luogo di lui, e si fortificò contro Israele; </p>
<p id="v2"><sup><small>2</small></sup>  collocò dei presidî in tutte le città fortificate di Giuda, e pose delle guarnigioni nel paese di Giuda e nelle città di Efraim, che Asa suo padre avea conquistate. </p>
<p id="v3"><sup><small>3</small></sup>  E l'Eterno fu con Giosafat, perch'egli camminò nelle vie che Davide suo padre avea seguite da principio, e cercò, non i Baali, </p>
<p id="v4"><sup><small>4</small></sup>  ma l'Iddio di suo padre; e si condusse secondo i suoi comandamenti, senza imitare quel che faceva Israele. </p>
<p id="v5"><sup><small>5</small></sup>  Perciò l'Eterno assicurò il possesso del regno nelle mani di Giosafat; tutto Giuda gli recava dei doni, ed egli ebbe ricchezza e gloria in abbondanza. </p>
<p id="v6"><sup><small>6</small></sup>  Il suo coraggio crebbe, seguendo le vie dell'Eterno; e fece anche sparire da Giuda gli alti luoghi e gl'idoli d'Astarte. </p>
<p id="v7"><sup><small>7</small></sup>  Il terzo anno del suo regno mandò i suoi capi Ben-Hail, Obadia, Zaccaria, Natanaele e Micaiah, a insegnare nelle città di Giuda; </p>
<p id="v8"><sup><small>8</small></sup>  e con essi mandò i Leviti Scemaia, Nethania, Zebadia, Asael, Scemiramoth, Gionathan, Adonia, Tobia e Tob-Adonia, e i sacerdoti Elishama e Jehoram. </p>
<p id="v9"><sup><small>9</small></sup>  Ed essi insegnarono in Giuda, avendo seco il libro della legge dell'Eterno; percorsero tutte le città di Giuda, e istruirono il popolo. </p>
<p id="v10"><sup><small>10</small></sup>  Il terrore dell'Eterno s'impadronì di tutti i regni dei paesi che circondavano Giuda, sì che non mossero guerra a Giosafat. </p>
<p id="v11"><sup><small>11</small></sup>  E una parte de' Filistei recò a Giosafat dei doni, e un tributo in argento; anche gli Arabi gli menarono del bestiame: settemilasettecento montoni e settemilasettecento capri. </p>
<p id="v12"><sup><small>12</small></sup>  Giosafat raggiunse un alto grado di grandezza, ed edificò in Giuda castelli e città d'approvvigionamento. </p>
<p id="v13"><sup><small>13</small></sup>  Fece eseguire molti lavori nelle città di Giuda, ed ebbe a Gerusalemme de' guerrieri, uomini forti e valorosi. </p>
<p id="v14"><sup><small>14</small></sup>  Eccone il censimento secondo le loro case patriarcali. Di Giuda: capi di migliaia: Adna, il capo, con trecentomila uomini forti e valorosi; </p>
<p id="v15"><sup><small>15</small></sup>  dopo di lui, Johanan, il capo, con duecentottantamila uomini; </p>
<p id="v16"><sup><small>16</small></sup>  dopo questo, Amasia, figliuolo di Zicri, il quale s'era volontariamente consacrato all'Eterno, con duecentomila uomini forti e valorosi. </p>
<p id="v17"><sup><small>17</small></sup>  Di Beniamino: Eliada, uomo forte e valoroso, con duecentomila uomini, armati d'arco e di scudo; </p>
<p id="v18"><sup><small>18</small></sup>  e, dopo di lui, Jozabad con centottantamila uomini pronti per la guerra. </p>
<p id="v19"><sup><small>19</small></sup>  Tutti questi erano al servizio del re, senza contare quelli ch'egli avea collocati nelle città fortificate, in tutto il paese di Giuda. </p>
