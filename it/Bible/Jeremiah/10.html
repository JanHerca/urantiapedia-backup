<!--
title: Geremia - Capitolo 10
description: 
published: true
date: 2023-11-8T21:45:55Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/9">
          <span class="mdi mdi-arrow-left-drop-circle"></span><span class="pl-2">Geremia - Capitolo 9</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/11">
          <span class="pr-2">Geremia - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ascoltate la parola che l'Eterno vi rivolge, o casa d'Israele! </p>
<p id="v2"><sup><small>2</small></sup>  Così parla l'Eterno: Non imparate a camminare nella via delle nazioni, e non abbiate paura de' segni del cielo, perché sono le nazioni quelle che ne hanno paura. </p>
<p id="v3"><sup><small>3</small></sup>  Poiché i costumi dei popoli sono vanità; giacché si taglia un albero nella foresta e le mani dell'operaio lo lavorano con l'ascia; </p>
<p id="v4"><sup><small>4</small></sup>  lo si adorna d'argento e d'oro, lo si fissa con chiodi e coi martelli perché non si muova. </p>
<p id="v5"><sup><small>5</small></sup>  Cotesti dèi son come pali in un orto di cocomeri, e non parlano; bisogna portarli, perché non possono camminare. Non li temete! perché non possono fare alcun male, e non è in loro potere di far del bene. </p>
<p id="v6"><sup><small>6</small></sup>  Non v'è alcuno pari a te, o Eterno; tu sei grande, e grande in potenza è il tuo nome. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Chi non ti temerebbe, o re delle nazioni? Poiché questo t'è dovuto; giacché fra tutti i savi delle nazioni e in tutti i loro regni non v'è alcuno pari a te. </p>
<p id="v8"><sup><small>8</small></sup>  Ma costoro tutti insieme sono stupidi e insensati; non è che una dottrina di vanità; non è altro che legno; </p>
<p id="v9"><sup><small>9</small></sup>  argento battuto in lastre portato da Tarsis, oro venuto da Ufaz, opera di scultore e di man d'orefice; son vestiti di porpora e di scarlatto, son tutti lavoro d'abili artefici. </p>
<p id="v10"><sup><small>10</small></sup>  Ma l'Eterno è il vero Dio, egli è l'Iddio vivente, e il re eterno; per l'ira sua trema la terra, e le nazioni non possono reggere dinanzi al suo sdegno. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Così direte loro: 'Gli dèi che non han fatto i cieli e la terra, scompariranno di sulla terra e di sotto il cielo'. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Egli, con la sua potenza, ha fatto la terra; con la sua sapienza ha stabilito fermamente il mondo; con la sua intelligenza ha disteso i cieli. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Quando fa udire la sua voce c'è un rumor d'acque nel cielo; ei fa salire i vapori dalle estremità della terra, fa guizzare i lampi per la pioggia e trae il vento dai suoi serbatoi; <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  ogni uomo allora diventa stupido, privo di conoscenza; ogni orafo ha vergogna delle sue immagini scolpite; perché le sue immagini fuse sono una menzogna, e non v'è soffio vitale in loro. </p>
<p id="v15"><sup><small>15</small></sup>  Sono vanità, lavoro d'inganno; nel giorno del castigo, periranno. </p>
<p id="v16"><sup><small>16</small></sup>  A loro non somiglia Colui ch'è la parte di Giacobbe; perché Egli è quel che ha formato tutte le cose, e Israele è la tribù della sua eredità. Il suo nome è l'Eterno degli eserciti. <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Raccogli da terra il tuo bagaglio, o tu che sei cinta d'assedio! </p>
<p id="v18"><sup><small>18</small></sup>  Poiché così parla l'Eterno: Ecco, questa volta io lancerò lontano gli abitanti del paese, e li stringerò da presso affinché non isfuggano. </p>
<p id="v19"><sup><small>19</small></sup>  Guai a me a motivo della mia ferita! La mia piaga è dolorosa; ma io ho detto: 'Questo è il mio male, e lo devo sopportare'. </p>
<p id="v20"><sup><small>20</small></sup>  Le mie tende son guaste, e tutto il mio cordame è rotto; i miei figliuoli sono andati lungi da me e non sono più; non v'è più alcuno che stenda la mia tenda, che drizzi i miei padiglioni. </p>
<p id="v21"><sup><small>21</small></sup>  Perché i pastori sono stati stupidi, e non hanno cercato l'Eterno; perciò non hanno prosperato, e tutto il loro gregge è stato disperso. </p>
<p id="v22"><sup><small>22</small></sup>  Ecco, un rumore giunge, un gran tumulto arriva dal paese del settentrione, per ridurre le città di Giuda in desolazione, in un ricetto di sciacalli. </p>
<p id="v23"><sup><small>23</small></sup>  O Eterno, io so che la via dell'uomo non è in suo potere, e che non è in poter dell'uomo che cammina il dirigere i suoi passi. </p>
<p id="v24"><sup><small>24</small></sup>  O Eterno, correggimi, ma con giusta misura; non nella tua ira, che tu non abbia a ridurmi a poca cosa! </p>
<p id="v25"><sup><small>25</small></sup>  Riversa la tua ira sulle nazioni che non ti conoscono, e sui popoli che non invocano il tuo nome; poiché hanno divorato Giacobbe; sì, lo hanno divorato, l'han consumato, han desolato la sua dimora. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/9">
          <span class="mdi mdi-arrow-left-drop-circle"></span><span class="pl-2">Geremia - Capitolo 9</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/11">
          <span class="pr-2">Geremia - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 10:6-7 <i>Dio di tutte le nazioni</i>: <a href="/it/The_Urantia_Book/97#p6_2">LU 97:6.2</a>. </li>
  <li id="fn2"><a href="#cite2">↑</a> 10:10 <i>Il regno come realtà presente</i>: <a href="/it/The_Urantia_Book/170#p1_2">LU 170:1.2</a>. </li>
  <li id="fn3"><a href="#cite3">↑</a> 10:11-12 <i>Dio come Creatore del cielo, della terra</i>: <a href="/it/The_Urantia_Book/0#p2_9">LU 0:2.9</a>.  <i>Dio creò il cielo e la terra</i>: <a href="/it/The_Urantia_Book/131#p2_2">LU 131:2.2</a>.  <i>Dio creò</i>: <a href="/it/The_Urantia_Book/95#p5_9">LU 95:5.9</a>.  <i>Dio ha fatto tutto</i>: <a href="/it/The_Urantia_Book/6#p1_3">LU 6:1.3</a>.  <i>Creatore fedele e divino</i>: <a href="/it/The_Urantia_Book/2#p1_2">LU 2:1.2</a>.  <i>Dio creò il cielo e la terra</i>: <a href="/it/The_Urantia_Book/92#p6_6">LU 92:6.6</a>.  <i>Il Creatore</i>: <a href="/it/The_Urantia_Book/131#p10_6">LU 131:10.6</a>.  <i>Dio creò il cielo e la terra</i>: <a href="/it/The_Urantia_Book/1#p0_1">LU 1:0.1</a>.  <i>Creatore universale</i>: <a href="/it/The_Urantia_Book/142#p3_7">LU 142:3.7</a>.  <i>Creatore del cielo e della terra</i>: <a href="/it/The_Urantia_Book/128#p1_10">LU 128:1.10</a>.  <i>Dio ha fatto tutte le cose e gli esseri</i>: <a href="/it/The_Urantia_Book/131#p10_2">LU 131:10.2</a>. </li>
  <li id="fn4"><a href="#cite4">↑</a> 10:12 <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>. </li>
  <li id="fn5"><a href="#cite5">↑</a> 10:13 <i>Pioggia indesiderata</i>: <a href="/it/The_Urantia_Book/85#p4_3">LU 85:4.3</a>. </li>
  <li id="fn6"><a href="#cite6">↑</a> 10:16 <i>Fonte di tutte le cose</i>: <a href="/it/The_Urantia_Book/3#p2_5">LU 3:2.5</a>. </li>
</ol>
</div>
