<!--
title: Geremia - Capitolo 39
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/38">Geremia - Capitolo 38</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/40">Geremia - Capitolo 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando Gerusalemme fu presa - il nono anno di Sedekia, re di Giuda, il decimo mese, Nebucadnetsar, re di Babilonia, venne con tutto il suo esercito contro Gerusalemme e la cinse d'assedio; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  l'undecimo anno di Sedekia, il quarto mese, il nono giorno, una breccia fu fatta nella città </p>
<p id="v3"><sup><small>3</small></sup>  - tutti i capi del re di Babilonia entrarono, e si stabilirono alla porta di mezzo: Nergalsaretser, Samgarnebu, Sarsekim, capo degli eunuchi, Nergalsaretser, capo dei magi, e tutti gli altri capi del re di Babilonia. </p>
<p id="v4"><sup><small>4</small></sup>  E quando Sedekia, re di Giuda, e tutta la gente di guerra li ebbero veduti, fuggirono, uscirono di notte dalla città per la via del giardino reale, per la porta fra le due mura, e presero la via della pianura. </p>
<p id="v5"><sup><small>5</small></sup>  Ma l'esercito de' Caldei li inseguì, e raggiunse Sedekia nelle campagne di Gerico. Lo presero, lo menaron su da Nebucadnetsar, re di Babilonia, a Ribla, nel paese di Hamath, dove il re pronunziò la sua sentenza su di lui. </p>
<p id="v6"><sup><small>6</small></sup>  E il re di Babilonia fece scannare i figliuoli di Sedekia, a Ribla, sotto gli occhi di lui; il re di Babilonia fece pure scannare tutti i notabili di Giuda; </p>
<p id="v7"><sup><small>7</small></sup>  poi fece cavar gli occhi a Sedekia, e lo fe' legare con una doppia catena di rame per menarlo in Babilonia. </p>
<p id="v8"><sup><small>8</small></sup>  I Caldei incendiarono la casa del re e le case del popolo, e abbatterono le mura di Gerusalemme; </p>
<p id="v9"><sup><small>9</small></sup>  e Nebuzaradan, capo delle guardie, menò in cattività a Babilonia il residuo della gente ch'era ancora nella città, quelli ch'erano andati ad arrendersi a lui, e il resto del popolo. </p>
<p id="v10"><sup><small>10</small></sup>  Ma Nebuzaradan, capo delle guardie, lasciò nel paese di Giuda alcuni de' più poveri fra il popolo i quali non avevano nulla, e diede loro in quel giorno vigne e campi. </p>
<p id="v11"><sup><small>11</small></sup>  Or Nebucadnetsar, re di Babilonia, avea dato a Nebuzaradan, capo delle guardie, quest'ordine riguardo a Geremia: </p>
<p id="v12"><sup><small>12</small></sup>  'Prendilo, veglia su lui, e non gli fare alcun male, ma comportati verso di lui com'egli ti dirà'. </p>
<p id="v13"><sup><small>13</small></sup>  Così Nebuzaradan, capo delle guardie, Nebushazban, capo degli eunuchi, Nergal-saretser, capo de' magi, e tutti i capi del re di Babilonia </p>
<p id="v14"><sup><small>14</small></sup>  mandarono a far trarre Geremia fuori dal cortile della prigione, e lo consegnarono a Ghedalia, figliuolo di Ahikam, figliuolo di Shafan, perché fosse menato a casa; e così egli abitò fra il popolo. </p>
<p id="v15"><sup><small>15</small></sup>  Or la parola dell'Eterno fu rivolta a Geremia in questi termini, mentr'egli era rinchiuso nel cortile della prigione: </p>
<p id="v16"><sup><small>16</small></sup>  'Va' e parla ad Ebed-melec l'etiopo e digli: Così parla l'Eterno degli eserciti, l'Iddio d'Israele: Ecco, io sto per adempiere su questa città, per il suo male e non per il suo bene, le parole che ho pronunziate, ed in quel giorno esse si avvereranno in tua presenza. </p>
<p id="v17"><sup><small>17</small></sup>  Ma in quel giorno io ti libererò, dice l'Eterno; e tu non sarai dato in mano degli uomini che temi; </p>
<p id="v18"><sup><small>18</small></sup>  poiché, certo, io ti farò scampare, e tu non cadrai per la spada; la tua vita sarà il tuo bottino, giacché hai posto la tua fiducia in me, dice l'Eterno'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/38">Geremia - Capitolo 38</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/40">Geremia - Capitolo 40</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 39:1 <i>Il ritorno di Nabucodonosor</i>: <a href="/it/The_Urantia_Book/97#p9_25">LU 97:9.25</a>. </li>
</ol>
</div>
