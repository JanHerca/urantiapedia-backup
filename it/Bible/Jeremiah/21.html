<!--
title: Geremia - Capitolo 21
description: 
published: true
date: 2023-11-8T21:45:55Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/20">
          <span class="mdi mdi-arrow-left-drop-circle"></span><span class="pl-2">Geremia - Capitolo 20</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/22">
          <span class="pr-2">Geremia - Capitolo 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola che fu rivolta a Geremia da parte dell'Eterno, quando il re Sedekia gli mandò Pashur, figliuolo di Malchia, e Sefonia, figliuolo di Maaseia, il sacerdote, per dirgli: </p>
<p id="v2"><sup><small>2</small></sup>  'Deh, consulta per noi l'Eterno; poiché Nebucadnetsar, re di Babilonia, ci fa la guerra; forse l'Eterno farà a pro nostro qualcuna delle sue maraviglie, in guisa che quegli si ritragga da noi'. </p>
<p id="v3"><sup><small>3</small></sup>  Allora Geremia disse loro: Direte così a Sedekia: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  - Così parla l'Eterno, l'Iddio d'Israele: Ecco, io sto per far rientrare nelle città le armi di guerra che sono nelle vostre mani e con le quali voi combattete, fuori delle mura, contro il re di Babilonia, e contro i Caldei che vi assediano, e le raccoglierò in mezzo a questa città. </p>
<p id="v5"><sup><small>5</small></sup>  E io stesso combatterò contro di voi con mano distesa e con braccio potente, con ira, con furore, con grande indignazione. </p>
<p id="v6"><sup><small>6</small></sup>  E colpirò gli abitanti di questa città, uomini e bestie; e morranno d'un'orrenda peste. </p>
<p id="v7"><sup><small>7</small></sup>  Poi, dice l'Eterno, io darò Sedekia, re di Giuda, e i suoi servi, e il popolo, e coloro che in questa città saranno scampati dalla peste, dalla spada e dalla fame, in mano di Nebucadnetsar re di Babilonia, in mano dei loro nemici, in mano di quelli che cercano la loro vita; e Nebucadnetsar li passerà a fil di spada; non li risparmierà, e non ne avrà né pietà né compassione. </p>
<p id="v8"><sup><small>8</small></sup>  E a questo popolo dirai: Così parla l'Eterno: Ecco, io pongo dinanzi a voi la via della vita e la via della morte. </p>
<p id="v9"><sup><small>9</small></sup>  Colui che rimarrà in questa città morrà per la spada, per la fame o per la peste; ma chi ne uscirà per arrendersi ai Caldei che vi assediano vivrà, e avrà la vita per suo bottino. </p>
<p id="v10"><sup><small>10</small></sup>  Poiché io volgo la mia faccia contro questa città per farle del male e non del bene, dice l'Eterno; essa sarà data in mano del re di Babilonia, ed egli la darà alle fiamme. </p>
<p id="v11"><sup><small>11</small></sup>  Alla casa dei re di Giuda di': Ascoltate la parola dell'Eterno: </p>
<p id="v12"><sup><small>12</small></sup>  O casa di Davide, così dice l'Eterno: Amministrate la giustizia fin dal mattino, e liberate dalla mano dell'oppressore, colui a cui è tolto il suo, affinché l'ira mia non divampi a guisa di fuoco, e arda sì che nessuno la possa spegnere, per la malvagità delle vostre azioni. </p>
<p id="v13"><sup><small>13</small></sup>  Eccomi contro te, o abitatrice della valle, roccia della pianura, dice l'Eterno. Voi che dite: 'Chi scenderà contro di noi? Chi entrerà nelle nostre dimore?' </p>
<p id="v14"><sup><small>14</small></sup>  io vi punirò secondo il frutto delle vostre azioni, dice l'Eterno; e appiccherò il fuoco a questa selva di Gerusalemme, ed esso divorerà tutto quello che la circonda. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/20">
          <span class="mdi mdi-arrow-left-drop-circle"></span><span class="pl-2">Geremia - Capitolo 20</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/22">
          <span class="pr-2">Geremia - Capitolo 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:3-7 <i>Dio non per gli ebrei in guerra</i>: <a href="/it/The_Urantia_Book/97#p6_2">LU 97:6.2</a>. </li>
</ol>
</div>
