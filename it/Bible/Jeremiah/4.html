<!--
title: Geremia - Capitolo 4
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jeremiah/3">Geremia - Capitolo 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jeremiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jeremiah/5">Geremia - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O Israele, se tu torni, dice l'Eterno, se tu torni a me, e se togli dal mio cospetto le tue abominazioni, se non vai più vagando qua e là </p>
<p id="v2"><sup><small>2</small></sup>  e giuri per l'Eterno che vive! con verità, con rettitudine e con giustizia, allora le nazioni saranno benedette in te, e in te si glorieranno. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Poiché così parla l'Eterno a quei di Giuda e di Gerusalemme: Dissodatevi un campo nuovo, e non seminate fra le spine! </p>
<p id="v4"><sup><small>4</small></sup>  Circoncidetevi per l'Eterno, circoncidete i vostri cuori, o uomini di Giuda e abitanti di Gerusalemme, affinché il mio furore non scoppi come un fuoco, e non si infiammi sì che nessuno possa spegnerlo, a motivo della malvagità delle vostre azioni! </p>
<p id="v5"><sup><small>5</small></sup>  Annunziate in Giuda, bandite questo in Gerusalemme, e dite: 'Suonate le trombe nel paese!' gridate forte e dite: 'Adunatevi ed entriamo nelle città forti!' </p>
<p id="v6"><sup><small>6</small></sup>  Alzate la bandiera verso Sion, cercate un rifugio, non vi fermate, perch'io faccio venire dal settentrione una calamità e una grande rovina. </p>
<p id="v7"><sup><small>7</small></sup>  Un leone balza fuori dal folto del bosco, e un distruttore di nazioni s'è messo in via, ha lasciato il suo luogo, per ridurre il tuo paese in desolazione, sì che le tue città saranno rovinate e prive d'abitanti. </p>
<p id="v8"><sup><small>8</small></sup>  Perciò, cingetevi di sacchi, fate cordoglio, mandate lamenti! perché l'ardente ira dell'Eterno non s'è stornata da noi. </p>
<p id="v9"><sup><small>9</small></sup>  E in quel giorno avverrà, dice l'Eterno, che il cuore del re e il cuore de' capi verranno meno, i sacerdoti saranno attoniti, e i profeti stupefatti. </p>
<p id="v10"><sup><small>10</small></sup>  Allora io dissi: 'Ahi! Signore, Eterno! tu hai dunque ingannato questo popolo e Gerusalemme dicendo: Voi avrete pace mentre la spada penetra fino all'anima'. </p>
<p id="v11"><sup><small>11</small></sup>  In quel tempo si dirà a questo popolo e a Gerusalemme: Un vento ardente viene dalle alture del deserto verso la figliuola del mio popolo, non per vagliare, non per nettare il grano; </p>
<p id="v12"><sup><small>12</small></sup>  un vento anche più impetuoso di quello verrà da parte mia; ora anch'io pronunzierò la sentenza contro di loro. </p>
<p id="v13"><sup><small>13</small></sup>  Ecco, l'invasore sale come fan le nuvole, e i suoi carri sono come un turbine; i suoi cavalli son più rapidi delle aquile. 'Guai a noi! poiché siam devastati!' </p>
<p id="v14"><sup><small>14</small></sup>  O Gerusalemme, netta il tuo cuore dalla malvagità, affinché tu sia salvata. Fino a quando albergheranno in te i tuoi pensieri iniqui? </p>
<p id="v15"><sup><small>15</small></sup>  Poiché una voce che viene da Dan annunzia la calamità, e la bandisce dai colli d'Efraim. </p>
<p id="v16"><sup><small>16</small></sup>  'Avvertitene le nazioni, fatelo sapere a Gerusalemme: degli assedianti vengono da un paese lontano, e mandan le loro grida contro le città di Giuda'. </p>
<p id="v17"><sup><small>17</small></sup>  Si son posti contro Gerusalemme da ogni lato, a guisa di guardie d'un campo, perch'ella s'è ribellata contro di me, dice l'Eterno. </p>
<p id="v18"><sup><small>18</small></sup>  Il tuo procedere e le tue azioni t'hanno attirato queste cose; quest'è il frutto della tua malvagità; sì, è amaro; sì, è cosa che t'arriva al cuore. </p>
<p id="v19"><sup><small>19</small></sup>  Le mie viscere! le mie viscere! Io sento un gran dolore! Oh le pareti del mio cuore! Il mio cuore mi batte in petto! Io non posso tacermi; poiché, anima mia, tu odi il suon della tromba, il grido di guerra. </p>
<p id="v20"><sup><small>20</small></sup>  S'annunzia rovina sopra rovina, poiché tutto il paese è devastato. Le mie tende sono distrutte ad un tratto, i miei padiglioni, in un attimo. </p>
<p id="v21"><sup><small>21</small></sup>  Fino a quando vedrò la bandiera e udrò il suon della tromba? </p>
<p id="v22"><sup><small>22</small></sup>  Veramente il mio popolo è stolto, non mi conosce; son de' figliuoli insensati, e non hanno intelligenza; sono sapienti per fare il male; ma il bene non lo sanno fare. </p>
<p id="v23"><sup><small>23</small></sup>  Io guardo la terra, ed ecco è desolata e deserta; i cieli, e son senza luce. </p>
<p id="v24"><sup><small>24</small></sup>  Guardo i monti, ed ecco tremano, e tutti i colli sono agitati. </p>
<p id="v25"><sup><small>25</small></sup>  Guardo, ed ecco non c'è uomo, e tutti gli uccelli del cielo son volati via. </p>
<p id="v26"><sup><small>26</small></sup>  Guardo, ed ecco il Carmelo è un deserto, e tutte le sue città sono abbattute dinanzi all'Eterno, dinanzi all'ardente sua ira. </p>
<p id="v27"><sup><small>27</small></sup>  Poiché così parla l'Eterno: Tutto il paese sarà desolato, ma io non lo finirò del tutto. </p>
<p id="v28"><sup><small>28</small></sup>  A motivo di questo, la terra fa cordoglio, e i cieli di sopra s'oscurano; perché io l'ho detto, l'ho stabilito, e non me ne pento, e non mi ritratterò. <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  Al rumore dei cavalieri e degli arcieri tutte le città sono in fuga; tutti entrano nel folto de' boschi, montano sulle rocce; tutte le città sono abbandonate, e non v'è più alcun abitante. </p>
<p id="v30"><sup><small>30</small></sup>  E tu che stai per esser devastata, che fai? Hai un bel vestirti di scarlatto, un bel metterti i tuoi ornamenti d'oro, un bell'ingrandirti gli occhi col belletto! Invano t'abbellisci; i tuoi amanti ti sprezzano, voglion la tua vita. </p>
<p id="v31"><sup><small>31</small></sup>  Poiché io odo de' gridi come di donna ch'è nei dolori; un'angoscia come quella di donna nel suo primo parto; è la voce della figliuola di Sion, che sospira ansimando e stende le mani: 'Ahi me lassa! che l'anima mia vien meno dinanzi agli uccisori'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:2 <i>Tutte le nazioni devono essere benedette</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn2"><a href="#cite2">↑</a> 4:28 <i>Dio non si pente (per scelta)</i>: <a href="/it/The_Urantia_Book/2#p2_2">LU 2:2.2</a>.  <i>Dio non si pente (per scelta)</i>: <a href="/it/The_Urantia_Book/4#p3_4">LU 4:3.4</a>. </li>
</ol>
</div>
