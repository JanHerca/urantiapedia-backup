<!--
title: Geremia - Capitolo 11
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jeremiah/10">Geremia - Capitolo 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jeremiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jeremiah/12">Geremia - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola che fu rivolta a Geremia da parte dell'Eterno, in questi termini: </p>
<p id="v2"><sup><small>2</small></sup>  'Ascoltate le parole di questo patto, e parlate agli uomini di Giuda e agli abitanti di Gerusalemme! </p>
<p id="v3"><sup><small>3</small></sup>  Di' loro: - Così parla l'Eterno, l'Iddio d'Israele: Maledetto l'uomo che non ascolta le parole di questo patto, </p>
<p id="v4"><sup><small>4</small></sup>  che io comandai ai vostri padri il giorno che li feci uscire dal paese d'Egitto, dalla fornace di ferro, dicendo: Ascoltate la mia voce e fate tutto quello che vi comanderò, e voi sarete mio popolo e io sarò vostro Dio, </p>
<p id="v5"><sup><small>5</small></sup>  affinché io possa mantenere il giuramento che feci ai vostri padri, di dar loro un paese dove scorre il latte e il miele, come oggi vedete ch'esso è'. Allora io risposi: 'Amen, o Eterno!' </p>
<p id="v6"><sup><small>6</small></sup>  L'Eterno mi disse: 'Proclama tutte queste parole nelle città di Giuda e per le strade di Gerusalemme, dicendo: - Ascoltate le parole di questo patto, e mettetele ad effetto! </p>
<p id="v7"><sup><small>7</small></sup>  Poiché io ho scongiurato i vostri padri dal giorno che li trassi fuori dal paese d'Egitto fino a questo giorno, li ho scongiurati fin dal mattino, dicendo: - Ascoltate la mia voce! - </p>
<p id="v8"><sup><small>8</small></sup>  Ma essi non l'hanno ascoltata, non hanno prestato orecchio, e hanno camminato, seguendo ciascuno la caparbietà del loro cuore malvagio; perciò io ho fatto venir su loro tutto quello che avevo detto in quel patto che io avevo comandato loro d'osservare, e ch'essi non hanno osservato'. </p>
<p id="v9"><sup><small>9</small></sup>  Poi l'Eterno mi disse: 'Esiste una congiura fra gli uomini di Giuda e fra gli abitanti di Gerusalemme. </p>
<p id="v10"><sup><small>10</small></sup>  Son tornati alle iniquità dei loro padri antichi, i quali ricusarono di ascoltare le mie parole; e sono andati anch'essi dietro ad altri dèi, per servirli; la casa d'Israele e la casa di Giuda hanno rotto il patto, che io avevo fatto coi loro padri. </p>
<p id="v11"><sup><small>11</small></sup>  Perciò, così parla l'Eterno: - Ecco, io faccio venir su loro una calamità, alla quale non potranno sfuggire. Essi grideranno a me, ma io non li ascolterò. </p>
<p id="v12"><sup><small>12</small></sup>  Allora le città di Giuda e gli abitanti di Gerusalemme andranno a gridare agli dèi ai quali offron profumi; ma essi non li salveranno, nel tempo della calamità! </p>
<p id="v13"><sup><small>13</small></sup>  Poiché, o Giuda, tu hai tanti dèi quante sono le tue città; e quante sono le strade di Gerusalemme, tanti altari avete eretti all'infamia, altari per offrir profumi a Baal. </p>
<p id="v14"><sup><small>14</small></sup>  E tu non pregare per questo popolo, non ti mettere a gridare né a far supplicazioni per loro; perché io non li esaudirò quando grideranno a me a motivo della calamità che li avrà colpiti. </p>
<p id="v15"><sup><small>15</small></sup>  Che ha da fare l'amato mio nella mia casa? Delle scelleratezze? Forse che dei voti e della carne consacrata allontaneranno da te la calamità perché tu possa rallegrarti? </p>
<p id="v16"><sup><small>16</small></sup>  L'Eterno t'aveva chiamato 'Ulivo verdeggiante, adorno di bei frutti'. Al rumore di un gran tumulto, egli v'appicca il fuoco e i rami ne sono infranti. </p>
<p id="v17"><sup><small>17</small></sup>  L'Eterno degli eserciti che t'avea piantato pronunzia del male contro di te, a motivo della malvagità commessa a loro danno dalla casa d'Israele e dalla casa di Giuda allorché m'hanno provocato ad ira, offrendo profumi a Baal'. </p>
<p id="v18"><sup><small>18</small></sup>  L'Eterno me l'ha fatto sapere, ed io l'ho saputo; allora tu m'hai mostrato le loro azioni. </p>
<p id="v19"><sup><small>19</small></sup>  Io ero come un docile agnello che si mena al macello; io non sapevo che ordissero macchinazioni contro di me, dicendo: - 'Distruggiamo l'albero col suo frutto e sterminiamolo dalla terra dei viventi; affinché il suo nome non sia più ricordato'. - </p>
<p id="v20"><sup><small>20</small></sup>  Ma, o Eterno degli eserciti, giusto giudice, che scruti le reni ed il cuore, io vedrò la tua vendetta su di loro, poiché a te io rimetto la mia causa. </p>
<p id="v21"><sup><small>21</small></sup>  Perciò, così parla l'Eterno riguardo a que' di Anatoth, che cercan la tua vita e dicono: 'Non profetare nel nome dell'Eterno, se non vuoi morire per le nostre mani'; </p>
<p id="v22"><sup><small>22</small></sup>  perciò, così parla l'Eterno degli eserciti: Ecco, io sto per punirli; i giovani morranno per la spada, i loro figliuoli e le loro figliuole morranno di fame; </p>
<p id="v23"><sup><small>23</small></sup>  e non resterà di loro alcun residuo; poiché io farò venire la calamità su quei d'Anatoth, l'anno in cui li visiterò. </p>
