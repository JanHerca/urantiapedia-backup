<!--
title: Geremia - Capitolo 26
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/25">Geremia - Capitolo 25</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/27">Geremia - Capitolo 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nel principio del regno di Joiakim figliuolo di Giosia, re di Giuda, fu pronunziata questa parola da parte dell'Eterno: </p>
<p id="v2"><sup><small>2</small></sup>  Così parla l'Eterno: Preséntati nel cortile della casa dell'Eterno, e di' a tutte le città di Giuda che vengono a prostrarsi nella casa dell'Eterno, tutte le parole che io ti comando di dir loro; non ne detrarre verbo. </p>
<p id="v3"><sup><small>3</small></sup>  Forse daranno ascolto, e si convertiranno ciascuno dalla sua via malvagia; e io mi pentirò del male che penso di far loro per la malvagità delle loro azioni. </p>
<p id="v4"><sup><small>4</small></sup>  Tu dirai loro: Così parla l'Eterno: Se non date ascolto, se non camminate secondo la mia legge che vi ho posta dinanzi, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  se non date ascolto alle parole dei miei servitori, i profeti, i quali vi mando, che vi ho mandati fin dal mattino e non li avete ascoltati, </p>
<p id="v6"><sup><small>6</small></sup>  io tratterò questa casa come Sciloh, e farò che questa città serva di maledizione presso tutte le nazioni della terra. </p>
<p id="v7"><sup><small>7</small></sup>  Or i sacerdoti, i profeti e tutto il popolo udirono Geremia che pronunziava queste parole nella casa dell'Eterno. </p>
<p id="v8"><sup><small>8</small></sup>  E avvenne che, come Geremia ebbe finito di pronunziare tutto quello che l'Eterno gli aveva comandato di dire a tutto il popolo, i sacerdoti, i profeti e tutto il popolo lo presero, dicendo: - 'Tu devi morire! - </p>
<p id="v9"><sup><small>9</small></sup>  Perché hai profetizzato nel nome dell'Eterno dicendo: - Questa casa sarà come Sciloh e questa città sarà devastata, e priva d'abitanti?' - E tutto il popolo s'adunò contro Geremia nella casa dell'Eterno. </p>
<p id="v10"><sup><small>10</small></sup>  Quando i capi di Giuda ebbero udite queste cose, salirono dalla casa del re alla casa dell'Eterno, e si sedettero all'ingresso della porta nuova della casa dell'Eterno. </p>
<p id="v11"><sup><small>11</small></sup>  E i sacerdoti e i profeti parlarono ai capi e a tutto il popolo, dicendo: 'Quest'uomo merita la morte, perché ha profetizzato contro questa città, nel modo che avete udito coi vostri propri orecchi'. </p>
<p id="v12"><sup><small>12</small></sup>  Allora Geremia parlò a tutti i capi e a tutto il popolo, dicendo: 'L'Eterno mi ha mandato a profetizzare contro questa casa e contro questa città tutte le cose che avete udite. </p>
<p id="v13"><sup><small>13</small></sup>  Or dunque, emendate le vostre vie e le vostre azioni, date ascolto alla voce dell'Eterno, del vostro Dio, e l'Eterno si pentirà del male che ha pronunziato contro di voi. </p>
<p id="v14"><sup><small>14</small></sup>  Quanto a me, eccomi nelle vostre mani; fate di me quello che vi parrà buono e giusto. </p>
<p id="v15"><sup><small>15</small></sup>  Soltanto sappiate per certo che, se mi fate morire, mettete del sangue innocente addosso a voi, a questa città e ai suoi abitanti, perché l'Eterno m'ha veramente mandato a voi per farvi udire tutte queste parole'. </p>
<p id="v16"><sup><small>16</small></sup>  Allora i capi e tutto il popolo dissero ai sacerdoti e ai profeti: 'Quest'uomo non merita la morte, perché ci ha parlato nel nome dell'Eterno, del nostro Dio'. </p>
<p id="v17"><sup><small>17</small></sup>  E alcuni degli anziani del paese si levarono e parlaron così a tutta la raunanza del popolo: </p>
<p id="v18"><sup><small>18</small></sup>  'Michea, il Morashtita, profetizzò ai giorni d'Ezechia, re di Giuda, e parlò a tutto il popolo di Giuda in questi termini: Così dice l'Eterno degli eserciti: Sion sarà arata come un campo, Gerusalemme diventerà un monte di ruine, e la montagna del tempio, un'altura boscosa. </p>
<p id="v19"><sup><small>19</small></sup>  Ezechia, re di Giuda, e tutto Giuda lo misero essi a morte? Ezechia non temette egli l'Eterno, e non supplicò egli l'Eterno, sì che l'Eterno si pentì del male che aveva pronunziato contro di loro? E noi stiamo per fare un gran male a danno delle anime nostre'. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Vi fu anche un altro uomo che profetizzò nel nome dell'Eterno: Uria, figliuolo di Scemaia di Kiriath-Jearim, il quale profetizzò contro questa città e contro questo paese, in tutto e per tutto come Geremia; </p>
<p id="v21"><sup><small>21</small></sup>  e quando il re Joiakim, tutti i suoi uomini prodi e tutti i suoi capi ebbero udito le sue parole, il re cercò di farlo morire; ma Uria lo seppe, ebbe paura, fuggì e andò in Egitto; </p>
<p id="v22"><sup><small>22</small></sup>  e il re Joiakim mandò degli uomini in Egitto, cioè Elnathan, figliuolo di Acbor, e altra gente con lui. </p>
<p id="v23"><sup><small>23</small></sup>  Questi trassero Uria fuori d'Egitto, e lo menarono al re Joiakim, il quale lo colpì con la spada, e gettò il suo cadavere fra le sepolture de' figliuoli del popolo. </p>
<p id="v24"><sup><small>24</small></sup>  Ma la mano di Ahikam, figliuolo di Shafan, fu con Geremia, e impedì che fosse dato in man del popolo per esser messo a morte. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/25">Geremia - Capitolo 25</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/27">Geremia - Capitolo 27</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 26:4-15 <i>Un altro avvertimento</i>: <a href="/it/The_Urantia_Book/153#p2_2">LU 153:2.2</a>. </li>
  <li id="fn2"><a href="#cite2">↑</a> 26:19 <i>Dio si dice pentito</i>: <a href="/it/The_Urantia_Book/4#p3_4">LU 4:3.4</a>.  <i>Dio si dice pentito</i>: <a href="/it/The_Urantia_Book/2#p2_2">LU 2:2.2</a>. </li>
</ol>
</div>
