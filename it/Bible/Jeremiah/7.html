<!--
title: Geremia - Capitolo 7
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jeremiah/6">Geremia - Capitolo 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jeremiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jeremiah/8">Geremia - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola che fu rivolta a Geremia da parte dell'Eterno, dicendo: </p>
<p id="v2"><sup><small>2</small></sup>  Fermati alla porta della casa dell'Eterno, e quivi proclama questa parola: Ascoltate la parola dell'Eterno, o voi tutti uomini di Giuda ch'entrate per queste porte per prostrarvi dinanzi all'Eterno! </p>
<p id="v3"><sup><small>3</small></sup>  Così parla l'Eterno degli eserciti, l'Iddio d'Israele: Emendate le vostre vie e le vostre opere, ed io vi farò dimorare in questo luogo. </p>
<p id="v4"><sup><small>4</small></sup>  Non ponete la vostra fiducia in parole fallaci, dicendo: 'Questo è il tempio dell'Eterno, il tempio dell'Eterno, il tempio dell'Eterno!' </p>
<p id="v5"><sup><small>5</small></sup>  Ma se emendate veramente le vostre vie e le vostre opere, se praticate sul serio la giustizia gli uni verso gli altri, </p>
<p id="v6"><sup><small>6</small></sup>  se non opprimete lo straniero, l'orfano e la vedova, se non spargete sangue innocente in questo luogo e non andate per vostra sciagura dietro ad altri dèi, </p>
<p id="v7"><sup><small>7</small></sup>  io altresì vi farò abitare in questo luogo, nel paese che ho dato ai vostri padri in sempiterno. </p>
<p id="v8"><sup><small>8</small></sup>  Ecco, voi mettete la vostra fiducia in parole fallaci, che non giovano a nulla. </p>
<p id="v9"><sup><small>9</small></sup>  Come! Voi rubate, uccidete, commettete adulterî, giurate il falso, offrite profumi a Baal, andate dietro ad altri dèi che prima non conoscevate, </p>
<p id="v10"><sup><small>10</small></sup>  e poi venite a presentarvi davanti a me, in questa casa, sulla quale è invocato il mio nome, e dite 'Siamo salvi!' - e ciò per compiere tutte queste abominazioni?! È ella forse, agli occhi vostri, una spelonca di ladroni </p>
<p id="v11"><sup><small>11</small></sup>  questa casa sulla quale è invocato il mio nome? Ecco, tutto questo io l'ho veduto, dice l'Eterno. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Andate dunque al mio luogo ch'era a Silo, dove avevo da prima stanziato il mio nome, e guardate come l'ho trattato, a motivo della malvagità del mio popolo d'Israele. </p>
<p id="v13"><sup><small>13</small></sup>  Ed ora, poiché avete commesso tutte queste cose, dice l'Eterno, poiché v'ho parlato, parlato fin dal mattino, e voi non avete dato ascolto, poiché v'ho chiamati e voi non avete risposto, <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  io tratterò questa casa, sulla quale è invocato il mio nome e nella quale riponete la vostra fiducia, e il luogo che ho dato a voi e ai vostri padri, come ho trattato Silo; </p>
<p id="v15"><sup><small>15</small></sup>  e vi caccerò dal mio cospetto, come ho cacciato tutti i vostri fratelli, tutta la progenie d'Efraim. </p>
<p id="v16"><sup><small>16</small></sup>  E tu non intercedere per questo popolo, non innalzare per essi supplicazioni o preghiere, e non insistere presso di me, perché non t'esaudirò. </p>
<p id="v17"><sup><small>17</small></sup>  Non vedi tu quello che fanno nelle città di Giuda e nelle vie di Gerusalemme? </p>
<p id="v18"><sup><small>18</small></sup>  I figliuoli raccolgon le legna, i padri accendono il fuoco, e le donne intridon la pasta per far delle focacce alla regina del cielo e per far delle libazioni ad altri dèi, per offendermi. </p>
<p id="v19"><sup><small>19</small></sup>  È proprio me che offendono? dice l'Eterno; non offendon essi loro stessi, a loro propria confusione? </p>
<p id="v20"><sup><small>20</small></sup>  Perciò così parla il Signore, l'Eterno: Ecco, la mia ira, il mio furore, si riversa su questo luogo, sugli uomini e sulle bestie, sugli alberi della campagna e sui frutti della terra; essa consumerà ogni cosa e non si estinguerà. </p>
<p id="v21"><sup><small>21</small></sup>  Così parla l'Eterno degli eserciti, l'Iddio d'Israele: Aggiungete i vostri olocausti ai vostri sacrifizi, e mangiatene la carne! </p>
<p id="v22"><sup><small>22</small></sup>  Poiché io non parlai ai vostri padri e non diedi loro alcun comandamento, quando li trassi fuori dal paese d'Egitto, intorno ad olocausti ed a sacrifizi; </p>
<p id="v23"><sup><small>23</small></sup>  ma questo comandai loro: 'Ascoltate la mia voce, e sarò il vostro Dio, e voi sarete il mio popolo; camminate in tutte le vie ch'io vi prescrivo affinché siate felici'. </p>
<p id="v24"><sup><small>24</small></sup>  Ma essi non ascoltarono, non prestarono orecchio, ma camminarono seguendo i consigli e la caparbietà del loro cuore malvagio, e invece di andare avanti si sono vòlti indietro. </p>
<p id="v25"><sup><small>25</small></sup>  Dal giorno che i vostri padri uscirono dal paese d'Egitto fino al dì d'oggi, io v'ho mandato tutti i miei servi, i profeti, e ve l'ho mandati ogni giorno, fin dal mattino; </p>
<p id="v26"><sup><small>26</small></sup>  ma essi non m'hanno ascoltato, non hanno prestato orecchio; hanno fatto il collo duro; si son condotti peggio de' loro padri. </p>
<p id="v27"><sup><small>27</small></sup>  Di' loro tutte queste cose, ma essi non t'ascolteranno; chiamali, ma essi non ti risponderanno. </p>
<p id="v28"><sup><small>28</small></sup>  Perciò dirai loro: Questa è la nazione che non ascolta la voce dell'Eterno, del suo Dio, e che non vuol accettare correzione; la fedeltà è perita, è venuta meno nella loro bocca. </p>
<p id="v29"><sup><small>29</small></sup>  Ràditi la chioma, e buttala via, e leva sulle alture un lamento, poiché l'Eterno rigetta e abbandona la generazione ch'è divenuta oggetto della sua ira. </p>
<p id="v30"><sup><small>30</small></sup>  I figliuoli di Giuda hanno fatto ciò ch'è male agli occhi miei, dice l'Eterno; hanno collocato le loro abominazioni nella casa sulla quale è invocato il mio nome, per contaminarla. </p>
<p id="v31"><sup><small>31</small></sup>  Hanno edificato gli alti luoghi di Tofet, nella valle del figliuolo di Hinnom, per bruciarvi nel fuoco i loro figliuoli e le loro figliuole: cosa che io non avevo comandata, e che non m'era mai venuta in mente. </p>
<p id="v32"><sup><small>32</small></sup>  Perciò, ecco, i giorni vengono, dice l'Eterno, che non si dirà più 'Tofet' né 'la valle del figliuolo di Hinnom', ma 'la valle del massacro', e, per mancanza di spazio, si seppelliranno i morti a Tofet. </p>
<p id="v33"><sup><small>33</small></sup>  E i cadaveri di questo popolo serviran di pasto agli uccelli del cielo e alle bestie della terra; e non vi sarà alcuno che li scacci. </p>
<p id="v34"><sup><small>34</small></sup>  E farò cessare nelle città di Giuda e per le strade di Gerusalemme i gridi di gioia e i gridi d'esultanza, il canto dello sposo e il canto della sposa, perché il paese sarà una desolazione. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:11 <i>La casa del Padre: covo di ladri</i>: <a href="/it/The_Urantia_Book/173#p1_7">LU 173:1.7</a>. </li>
  <li id="fn2"><a href="#cite2">↑</a> 7:13-14 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
</ol>
</div>
