<!--
title: Geremia - Capitolo 40
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/39">Geremia - Capitolo 39</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/41">Geremia - Capitolo 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola che fu rivolta dall'Eterno a Geremia, dopo che Nebuzaradan, capo delle guardie, l'ebbe rimandato da Rama. Quando questi lo fece prendere, Geremia era incatenato in mezzo a tutti quelli di Gerusalemme e di Giuda, che dovevano esser menati in cattività a Babilonia. </p>
<p id="v2"><sup><small>2</small></sup>  Il capo delle guardie prese dunque Geremia, e gli disse: 'L'Eterno, il tuo Dio, aveva pronunziato questo male contro questo luogo; </p>
<p id="v3"><sup><small>3</small></sup>  e l'Eterno l'ha fatto venire e ha fatto come aveva detto, perché voi avete peccato contro l'Eterno, e non avete dato ascolto alla sua voce; perciò questo v'è avvenuto. </p>
<p id="v4"><sup><small>4</small></sup>  Ora ecco, io ti sciolgo oggi dalle catene che hai alle mani; se ti piace di venire con me a Babilonia, vieni; e io avrò cura di te; ma se non t'aggrada di venir con me a Babilonia, rimantene; ecco, tutto il paese ti sta dinanzi; va' dove ti piacerà e ti converrà d'andare'. </p>
<p id="v5"><sup><small>5</small></sup>  E come Geremia non si decideva a tornare con lui, l'altro aggiunse: 'Torna da Ghedalia, figliuolo di Ahikam, figliuolo di Shafan, che il re di Babilonia ha stabilito sulle città di Giuda, e dimora con lui in mezzo al popolo; ovvero va' dovunque ti piacerà'. E il capo delle guardie gli diede delle provviste e un regalo, e l'accomiatò. </p>
<p id="v6"><sup><small>6</small></sup>  E Geremia andò da Ghedalia, figliuolo di Ahikam, a Mitspa, e dimorò con lui in mezzo al popolo che era rimasto nel paese. </p>
<p id="v7"><sup><small>7</small></sup>  Or quando tutti i capi delle forze che erano per le campagne ebbero inteso, essi e la loro gente, che il re di Babilonia aveva stabilito Ghedalia, figliuolo di Ahikam, sul paese, e che gli aveva affidato gli uomini, le donne, i bambini, e quelli tra i poveri del paese che non erano stati menati in cattività a Babilonia, </p>
<p id="v8"><sup><small>8</small></sup>  si recarono da Ghedalia a Mitspa: erano Ismael, figliuolo di Nethania, Johanan e Gionathan, figliuoli di Kareah, Seraia, figliuolo di Tanhumeth, i figliuoli di Efai di Netofa, e Jezania, figliuolo del Maacatita: essi e i loro uomini. </p>
<p id="v9"><sup><small>9</small></sup>  E Ghedalia, figliuolo di Ahikam, figliuolo di Shafan, giurò loro e alla lor gente, dicendo: 'Non temete di servire i Caldei; abitate nel paese, servite il re di Babilonia, e tutto andrà bene per voi. </p>
<p id="v10"><sup><small>10</small></sup>  Quanto a me, ecco, io risiederò a Mitspa per tenermi agli ordini dei Caldei, che verranno da noi; e voi raccogliete il vino, le frutta d'estate e l'olio; metteteli nei vostri vasi, e dimorate nelle città di cui avete preso possesso'. </p>
<p id="v11"><sup><small>11</small></sup>  Anche tutti i Giudei ch'erano in Moab, fra gli Ammoniti, nel paese d'Edom e in tutti i paesi, quand'udirono che il re di Babilonia aveva lasciato un residuo in Giuda e che avea stabilito su di loro Ghedalia, figliuolo di Ahikam, figliuolo di Shafan, </p>
<p id="v12"><sup><small>12</small></sup>  se ne tornarono da tutti i luoghi dov'erano stati dispersi, e si recarono nel paese di Giuda da Ghedalia, a Mitspa; e raccolsero vino e frutta d'estate in grande abbondanza. </p>
<p id="v13"><sup><small>13</small></sup>  Or Johanan, figliuolo di Kareah, e tutti i capi delle forze che erano per la campagna, vennero da Ghedalia a Mitspa, e gli dissero: </p>
<p id="v14"><sup><small>14</small></sup>  'Sai tu che Baalis, re degli Ammoniti, ha mandato Ismael, figliuolo di Nethania, per toglierti la vita?' Ma Ghedalia, figliuolo di Ahikam, non credette loro. </p>
<p id="v15"><sup><small>15</small></sup>  Allora Johanan, figliuolo di Kareah, disse segretamente a Ghedalia, a Mitspa: 'Lasciami andare a uccidere Ismael, figliuolo di Nethania; nessuno lo risaprà; e perché ti toglierebbe egli la vita, e tutti i Giudei che si son raccolti presso di te andrebbero essi dispersi, e il residuo di Giuda perirebb'egli?' </p>
<p id="v16"><sup><small>16</small></sup>  Ma Ghedalia, figliuolo di Ahikam, disse a Johanan, figliuolo di Kareah: 'Non lo fare, perché quello che tu dici d'Ismael è falso'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/39">Geremia - Capitolo 39</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/41">Geremia - Capitolo 41</a></td>
      </tr>
    </tbody>
  </table>
</figure>
