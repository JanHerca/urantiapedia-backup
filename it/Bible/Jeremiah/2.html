<!--
title: Geremia - Capitolo 2
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/1">Geremia - Capitolo 1</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/3">Geremia - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola dell'Eterno mi fu ancora rivolta, dicendo: Va', e grida agli orecchi di Gerusalemme: </p>
<p id="v2"><sup><small>2</small></sup>  Così dice l'Eterno: Io mi ricordo dell'affezione che avevi per me quand'eri giovane, del tuo amore quand'eri fidanzata, allorché tu mi seguivi nel deserto, in una terra non seminata. </p>
<p id="v3"><sup><small>3</small></sup>  Israele era consacrato all'Eterno, le primizie della sua rendita; tutti quelli che lo divoravano si rendevan colpevoli, e la calamità piombava su loro, dice l'Eterno. </p>
<p id="v4"><sup><small>4</small></sup>  Ascoltate la parola dell'Eterno, o casa di Giacobbe, e voi tutte le famiglie della casa d'Israele! </p>
<p id="v5"><sup><small>5</small></sup>  Così parla l'Eterno: Quale iniquità hanno trovata i vostri padri in me, che si sono allontanati da me, e sono andati dietro alla vanità, e son diventati essi stessi vanità? </p>
<p id="v6"><sup><small>6</small></sup>  Essi non hanno detto: 'Dov'è l'Eterno che ci ha tratti fuori dal paese d'Egitto, che ci ha menati per il deserto, per un paese di solitudine e di crepacci, per un paese d'aridità e d'ombra di morte, per un paese per il quale nessuno passò mai e dove non abitò mai nessuno?' </p>
<p id="v7"><sup><small>7</small></sup>  E io v'ho condotti in un paese ch'è un frutteto, perché ne mangiaste i frutti ed i buoni prodotti; ma voi, quando vi siete entrati, avete contaminato il mio paese e avete fatto della mia eredità un'abominazione. </p>
<p id="v8"><sup><small>8</small></sup>  I sacerdoti non hanno detto: 'Dov'è l'Eterno?' i depositari della legge non m'hanno conosciuto, i pastori mi sono stati infedeli, i profeti hanno profetato nel nome di Baal, e sono andati dietro a cose che non giovano a nulla. </p>
<p id="v9"><sup><small>9</small></sup>  Perciò io contenderò ancora in giudizio con voi, dice l'Eterno, e contenderò coi figliuoli de' vostri figliuoli. </p>
<p id="v10"><sup><small>10</small></sup>  Passate dunque nelle isole di Kittim, e guardate! Mandate a Kedar e osservate bene, e guardate se avvenne mai qualcosa di simile! </p>
<p id="v11"><sup><small>11</small></sup>  V'ha egli una nazione che abbia cambiato i suoi dèi, quantunque non siano dèi? Ma il mio popolo ha cambiato la sua gloria per ciò che non giova a nulla. </p>
<p id="v12"><sup><small>12</small></sup>  O cieli, stupite di questo; inorridite e restate attoniti, dice l'Eterno. </p>
<p id="v13"><sup><small>13</small></sup>  Poiché il mio popolo ha commesso due mali: ha abbandonato me, la sorgente d'acqua viva, e s'è scavato delle cisterne, delle cisterne screpolate, che non tengono l'acqua. </p>
<p id="v14"><sup><small>14</small></sup>  Israele è egli uno schiavo? è egli uno schiavo nato in casa? Perché dunque è egli diventato una preda? </p>
<p id="v15"><sup><small>15</small></sup>  I leoncelli ruggono contro di lui, e fanno udire la loro voce, e riducono il suo paese in una desolazione; le sue città sono arse, e non vi son più abitanti. </p>
<p id="v16"><sup><small>16</small></sup>  Perfino gli abitanti di Nof e di Tahpanes ti divorano il cranio. </p>
<p id="v17"><sup><small>17</small></sup>  Tutto questo non ti succede egli perché hai abbandonato l'Eterno, il tuo Dio, mentr'egli ti menava per la buona via? </p>
<p id="v18"><sup><small>18</small></sup>  E ora, che hai tu da fare sulla via che mena in Egitto per andare a bere l'acqua del Nilo? o che hai tu da fare sulla via che mena in Assiria per andare a bere l'acqua del fiume? </p>
<p id="v19"><sup><small>19</small></sup>  La tua propria malvagità è quella che ti castiga, e le tue infedeltà sono la tua punizione. Sappi dunque e vedi che mala ed amara cosa è abbandonare l'Eterno, il tuo Dio, e il non aver di me alcun timore, dice il Signore, l'Eterno degli eserciti. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Già da lungo tempo tu hai spezzato il tuo giogo, rotti i tuoi legami, e hai detto: 'Non voglio più servire!' Ma sopra ogni alto colle e sotto ogni albero verdeggiante ti sei buttata giù come una prostituta. </p>
<p id="v21"><sup><small>21</small></sup>  Eppure, io t'avevo piantato come una nobile vigna tutta del miglior ceppo; come dunque mi ti sei mutato in rampolli degenerati di una vigna straniera? </p>
<p id="v22"><sup><small>22</small></sup>  Quand'anche tu ti lavassi col nitro e usassi molto sapone, la tua iniquità lascerebbe una macchia dinanzi a me, dice il Signore, l'Eterno. </p>
<p id="v23"><sup><small>23</small></sup>  Come puoi tu dire: 'Io non mi son contaminata, non sono andata dietro ai Baal?' Guarda i tuoi passi nella valle, riconosci quello che hai fatto, dromedaria leggera e vagabonda! </p>
<p id="v24"><sup><small>24</small></sup>  Asina selvatica, avvezza al deserto, che aspira l'aria nell'ardore della sua passione, chi le impedirà di soddisfare la sua brama? Tutti quelli che la cercano non hanno da affaticarsi; la trovano nel suo mese. </p>
<p id="v25"><sup><small>25</small></sup>  Guarda che il tuo piede non si scalzi e che la tua gola non s'inaridisca! Ma tu hai detto: 'Non c'è rimedio; no, io amo gli stranieri, e andrò dietro a loro!' </p>
<p id="v26"><sup><small>26</small></sup>  Come il ladro è confuso quand'è còlto sul fatto, così son confusi quelli della casa d'Israele: essi, i loro re, i loro capi, i loro sacerdoti e i loro profeti, </p>
<p id="v27"><sup><small>27</small></sup>  i quali dicono al legno: 'Tu sei mio padre', e alla pietra: 'Tu ci hai dato la vita!' Poich'essi m'han voltato le spalle e non la faccia; ma nel tempo della loro sventura dicono: 'Lèvati e salvaci!' </p>
<p id="v28"><sup><small>28</small></sup>  E dove sono i tuoi dèi che ti sei fatti? Si lèvino, se ti posson salvare nel tempo della tua sventura! Perché, o Giuda, tu hai tanti dèi quante città. </p>
<p id="v29"><sup><small>29</small></sup>  Perché contendereste meco? Voi tutti mi siete stati infedeli, dice l'Eterno. </p>
<p id="v30"><sup><small>30</small></sup>  Invano ho colpito i vostri figliuoli; non ne hanno ricevuto correzione; la vostra spada ha divorato i vostri profeti, come un leone distruttore. </p>
<p id="v31"><sup><small>31</small></sup>  O generazione, considera la parola dell'Eterno! Son io stato un deserto per Israele? o un paese di fitte tenebre? Perché dice il mio popolo: 'Noi siamo liberi, non vogliamo tornar più a te?' </p>
<p id="v32"><sup><small>32</small></sup>  La fanciulla può essa dimenticare i suoi ornamenti, o la sposa la sua cintura? Eppure, il mio popolo ha dimenticato me, da giorni innumerevoli. </p>
<p id="v33"><sup><small>33</small></sup>  Come sei brava a trovar la via per correr dietro ai tuoi amori! Perfino alle male femmine hai insegnato i tuoi modi! </p>
<p id="v34"><sup><small>34</small></sup>  Fino nei lembi della tua veste si trova il sangue di poveri innocenti, che tu non hai còlto in flagrante delitto di scasso; </p>
<p id="v35"><sup><small>35</small></sup>  eppure, dopo tutto questo, tu dici: 'Io sono innocente; certo, l'ira sua s'è stornata da me'. Ecco, io entrerò in giudizio con te, perché hai detto: 'Non ho peccato'. </p>
<p id="v36"><sup><small>36</small></sup>  Perché hai tanta premura di mutare il tuo cammino? Anche dall'Egitto riceverai confusione, come già l'hai ricevuta dall'Assiria. </p>
<p id="v37"><sup><small>37</small></sup>  Anche di là uscirai con le mani sul capo; perché l'Eterno rigetta quelli ne' quali tu confidi, e tu non riuscirai nel tuo intento per loro mezzo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/1">Geremia - Capitolo 1</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/3">Geremia - Capitolo 3</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:19 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
</ol>
</div>
