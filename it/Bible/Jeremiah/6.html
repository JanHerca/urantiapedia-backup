<!--
title: Geremia - Capitolo 6
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jeremiah/5">Geremia - Capitolo 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jeremiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jeremiah/7">Geremia - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O figliuoli di Beniamino, cercate un rifugio lungi dal mezzo di Gerusalemme, e sonate la tromba in Tekoa, e innalzate un segnale su Bethkerem! perché dal settentrione s'avanza una calamità, una grande ruina. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  La bella, la voluttuosa figliuola di Sion io la distruggo! </p>
<p id="v3"><sup><small>3</small></sup>  Verso di lei vengono de' pastori coi loro greggi; essi piantano le loro tende intorno a lei; ognun d'essi bruca dal suo lato. </p>
<p id="v4"><sup><small>4</small></sup>  'Preparate l'attacco contro di lei; levatevi, saliamo in pien mezzodì!' 'Guai a noi! ché il giorno declina, e le ombre della sera s'allungano!' </p>
<p id="v5"><sup><small>5</small></sup>  'Levatevi, saliamo di notte, e distruggiamo i suoi palazzi!' </p>
<p id="v6"><sup><small>6</small></sup>  Poiché così parla l'Eterno degli eserciti: Abbattete i suoi alberi, ed elevate un bastione contro Gerusalemme; quella è la città che dev'esser punita; dovunque, in mezzo a lei, non v'è che oppressione. </p>
<p id="v7"><sup><small>7</small></sup>  Come un pozzo fa scaturire le sue acque, così ella fa scaturire la sua malvagità; in lei non si sente parlar che di violenza e di rovina; dinanzi a me stanno continuamente sofferenze e piaghe. </p>
<p id="v8"><sup><small>8</small></sup>  Correggiti, o Gerusalemme, affinché l'anima mia non si alieni da te, e io non faccia di te un deserto, una terra disabitata! </p>
<p id="v9"><sup><small>9</small></sup>  Così parla l'Eterno degli eserciti: Il resto d'Israele sarà interamente racimolato come una vigna; mettivi e rimettivi la mano, come fa il vendemmiatore sui tralci. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  A chi parlerò io, chi prenderò a testimonio perché m'ascolti? Ecco, l'orecchio loro è incirconciso, ed essi sono incapaci di prestare attenzione; ecco, la parola dell'Eterno è diventata per loro un obbrobrio, e non vi trovano più alcun piacere. </p>
<p id="v11"><sup><small>11</small></sup>  Ma io son pieno del furore dell'Eterno; sono stanco di contenermi. Rivèrsalo ad un tempo sui bambini per la strada e sulle adunate dei giovani; poiché il marito e la moglie, il vecchio e l'uomo carico d'anni saranno tutti presi. </p>
<p id="v12"><sup><small>12</small></sup>  Le loro case saran passate ad altri; e così pure i loro campi e le loro mogli; poiché io stenderò la mia mano sugli abitanti del paese, dice l'Eterno. </p>
<p id="v13"><sup><small>13</small></sup>  Perché dal più piccolo al più grande, son tutti quanti avidi di guadagno; dal profeta al sacerdote, tutti praticano la menzogna. </p>
<p id="v14"><sup><small>14</small></sup>  Essi curano alla leggera la piaga del mio popolo; dicono: 'Pace, pace', mentre pace non v'è. </p>
<p id="v15"><sup><small>15</small></sup>  Saranno confusi perché commettono delle abominazioni; non si vergognano affatto, non sanno che cosa sia arrossire; perciò cadranno fra quelli che cadono; quand'io li visiterò saranno rovesciati, dice l'Eterno. </p>
<p id="v16"><sup><small>16</small></sup>  Così dice l'Eterno: Fermatevi sulle vie, e guardate, e domandate quali siano i sentieri antichi, dove sia la buona strada, e incamminatevi per essa; e voi troverete riposo alle anime vostre! Ma quelli rispondono: 'Non c'incammineremo per essa!' </p>
<p id="v17"><sup><small>17</small></sup>  Io ho posto presso a voi delle sentinelle: 'State attenti al suon della tromba!' Ma quelli rispondono: 'Non staremo attenti'. </p>
<p id="v18"><sup><small>18</small></sup>  Perciò, ascoltate, o nazioni! Sappiate, o assemblea de' popoli, quello che avverrà loro. </p>
<p id="v19"><sup><small>19</small></sup>  Ascolta, o terra! Ecco, io fo venire su questo popolo una calamità, frutto de' loro pensieri; perché non hanno prestato attenzione alle mie parole; e quanto alla mia legge, l'hanno rigettata. </p>
<p id="v20"><sup><small>20</small></sup>  Che m'importa dell'incenso che viene da Seba, della canna odorosa che vien dal paese lontano? I vostri olocausti non mi sono graditi, e i vostri sacrifizi non mi piacciono. </p>
<p id="v21"><sup><small>21</small></sup>  Perciò così parla l'Eterno: Ecco, io porrò dinanzi a questo popolo delle pietre d'intoppo, nelle quali inciamperanno assieme padri e figliuoli, vicini ed amici, e periranno. </p>
<p id="v22"><sup><small>22</small></sup>  Così parla l'Eterno: Ecco, un popolo viene dal paese di settentrione, e una grande nazione si muove dalle estremità della terra. </p>
<p id="v23"><sup><small>23</small></sup>  Essi impugnano l'arco ed il dardo; son crudeli, non hanno pietà; la loro voce è come il muggito del mare; montan cavalli; son pronti a combattere come un solo guerriero, contro di te, o figliuola di Sion. </p>
<p id="v24"><sup><small>24</small></sup>  Noi ne abbiamo udito la fama, e le nostre mani si sono infiacchite; l'angoscia ci coglie, un dolore come di donna che partorisce. </p>
<p id="v25"><sup><small>25</small></sup>  Non uscite nei campi, non camminate per le vie, perché la spada del nemico è là, e il terrore d'ogn'intorno. </p>
<p id="v26"><sup><small>26</small></sup>  O figliuola del mio popolo, cingiti d'un sacco, avvoltolati nella cenere, prendi il lutto come per un figliuolo unico, fa' udire un amaro lamento, perché il devastatore ci piomba addosso improvviso. </p>
<p id="v27"><sup><small>27</small></sup>  Io t'avevo messo fra il mio popolo come un saggiatore di metalli, perché tu conoscessi e saggiassi la loro via. </p>
<p id="v28"><sup><small>28</small></sup>  Essi son tutti de' ribelli fra i ribelli, vanno attorno seminando calunnie, son rame e ferro, son tutti dei corrotti. </p>
<p id="v29"><sup><small>29</small></sup>  Il mantice soffia con forza, il piombo è consumato dal fuoco; invano si cerca di raffinare, ché le scorie non si staccano. </p>
<p id="v30"><sup><small>30</small></sup>  Saranno chiamati: argento di rifiuto, perché l'Eterno li ha rigettati. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:1-6 <i>Geremia: Gerusalemme cadrà</i>: <a href="/it/The_Urantia_Book/97#p9_22">LU 97:9.22</a>. </li>
  <li id="fn2"><a href="#cite2">↑</a> 6:9 <i>Resti di Israele</i>: <a href="/it/The_Urantia_Book/97#p9_21">LU 97:9.21</a>. </li>
</ol>
</div>
