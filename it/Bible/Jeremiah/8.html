<!--
title: Geremia - Capitolo 8
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/7">Geremia - Capitolo 7</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/9">Geremia - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel tempo, dice l'Eterno, si trarranno dai loro sepolcri le ossa dei re di Giuda, e le ossa dei suoi principi, le ossa dei sacerdoti, le ossa dei profeti, le ossa degli abitanti di Gerusalemme, </p>
<p id="v2"><sup><small>2</small></sup>  e le si esporranno dinanzi al sole, dinanzi alla luna e dinanzi a tutto l'esercito del cielo, i quali essi hanno amato, hanno servito, hanno seguito, hanno consultato, e dinanzi ai quali si sono prostrati; non si raccoglieranno, non si seppelliranno, ma saranno come letame sulla faccia della terra. </p>
<p id="v3"><sup><small>3</small></sup>  E la morte sarà preferibile alla vita per tutto il residuo che rimarrà di questa razza malvagia, in tutti i luoghi dove li avrò cacciati, dice l'Eterno degli eserciti. </p>
<p id="v4"><sup><small>4</small></sup>  E tu di' loro: Così parla l'Eterno: Se uno cade non si rialza forse? Se uno si svia, non torna egli indietro? </p>
<p id="v5"><sup><small>5</small></sup>  Perché dunque questo popolo di Gerusalemme si svia egli d'uno sviamento perpetuo? Essi persistono nella malafede, e rifiutano di convertirsi. </p>
<p id="v6"><sup><small>6</small></sup>  Io sto attento ed ascolto: essi non parlano come dovrebbero; nessuno si pente della sua malvagità e dice: 'Che ho io fatto?' Ognuno riprende la sua corsa, come il cavallo che si slancia alla battaglia. </p>
<p id="v7"><sup><small>7</small></sup>  Anche la cicogna conosce nel cielo le sue stagioni; la tortora, la rondine e la gru osservano il tempo quando debbon venire, ma il mio popolo non conosce quel che l'Eterno ha ordinato. </p>
<p id="v8"><sup><small>8</small></sup>  Come potete voi dire: 'Noi siam savi e la legge dell'Eterno è con noi!' Sì certo, ma la penna bugiarda degli scribi ne ha falsato il senso. </p>
<p id="v9"><sup><small>9</small></sup>  I savi saranno confusi, saranno costernati, saranno presi; ecco, hanno rigettato la parola dell'Eterno; che sapienza possono essi avere? </p>
<p id="v10"><sup><small>10</small></sup>  Perciò io darò le loro mogli ad altri, e i loro campi a de' nuovi possessori; poiché dal più piccolo al più grande, son tutti avidi di guadagno; dal profeta al sacerdote, tutti praticano la menzogna. </p>
<p id="v11"><sup><small>11</small></sup>  Essi curano alla leggera la piaga del mio popolo; dicono: 'Pace, pace', mentre pace non v'è. </p>
<p id="v12"><sup><small>12</small></sup>  Essi saranno confusi perché commettono delle abominazioni: non si vergognano affatto, non sanno che cosa sia arrossire; perciò cadranno fra quelli che cadono; quand'io li visiterò saranno rovesciati, dice l'Eterno. </p>
<p id="v13"><sup><small>13</small></sup>  Certo io li sterminerò, dice l'Eterno. Non v'è più uva sulla vite, non più fichi sul fico, e le foglie sono appassite! Io ho dato loro de' nemici che passeranno sui loro corpi. </p>
<p id="v14"><sup><small>14</small></sup>  'Perché ce ne stiamo qui seduti? Adunatevi ed entriamo nelle città forti, per quivi perire! Poiché l'Eterno, il nostro Dio, ci condanna a perire, ci fa bere delle acque avvelenate, perché abbiam peccato contro l'Eterno. </p>
<p id="v15"><sup><small>15</small></sup>  Noi aspettavamo la pace, ma nessun bene giunge; aspettavamo un tempo di guarigione, ed ecco il terrore!' </p>
<p id="v16"><sup><small>16</small></sup>  S'ode da Dan lo sbuffare de' suoi cavalli; al rumore del nitrito de' suoi destrieri, trema tutto il paese; poiché vengono, divorano il paese e tutto ciò che contiene, la città e i suoi abitanti. </p>
<p id="v17"><sup><small>17</small></sup>  Poiché, ecco, io mando contro di voi de' serpenti, degli aspidi, contro i quali non v'è incantagione che valga; e vi morderanno, dice l'Eterno. </p>
<p id="v18"><sup><small>18</small></sup>  Ove trovar conforto nel mio dolore? Il cuore mi langue in seno. </p>
<p id="v19"><sup><small>19</small></sup>  Ecco il grido d'angoscia della figliuola del mio popolo da terra lontana: 'L'Eterno non è egli più in Sion? Il suo re non è egli più in mezzo a lei?' 'Perché m'hanno provocato ad ira con le loro immagini scolpite e con vanità straniere?' </p>
<p id="v20"><sup><small>20</small></sup>  'La mèsse è passata, l'estate è finita, e noi non siamo salvati'. </p>
<p id="v21"><sup><small>21</small></sup>  Per la piaga della figliuola del mio popolo io son tutto affranto; sono in lutto, sono in preda alla costernazione. </p>
<p id="v22"><sup><small>22</small></sup>  Non v'è egli balsamo in Galaad? Non v'è egli colà alcun medico? Perché dunque la piaga della figliuola del mio popolo non è stata medicata? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/7">Geremia - Capitolo 7</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/9">Geremia - Capitolo 9</a></td>
      </tr>
    </tbody>
  </table>
</figure>
