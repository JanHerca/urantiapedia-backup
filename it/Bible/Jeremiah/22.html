<!--
title: Geremia - Capitolo 22
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jeremiah/21">Geremia - Capitolo 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jeremiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jeremiah/23">Geremia - Capitolo 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Così parla l'Eterno: Scendi nella casa del re di Giuda, e pronunzia quivi questa parola, e di': </p>
<p id="v2"><sup><small>2</small></sup>  Ascolta la parola dell'Eterno, o re di Giuda, che siedi sul trono di Davide: tu, i tuoi servitori e il tuo popolo, che entrate per queste porte! </p>
<p id="v3"><sup><small>3</small></sup>  Così parla l'Eterno: Fate ragione e giustizia, liberate dalla mano dell'oppressore colui al quale è tolto il suo, non fate torto né violenza allo straniero, all'orfano e alla vedova, e non spargete sangue innocente, in questo luogo. </p>
<p id="v4"><sup><small>4</small></sup>  Poiché, se metterete realmente ad effetto questa parola, dei re assisi sul trono di Davide entreranno per le porte di questa casa, montati su carri e su cavalli: essi, i loro servitori e il loro popolo. </p>
<p id="v5"><sup><small>5</small></sup>  Ma, se non date ascolto a queste parole, io giuro per me stesso, dice l'Eterno, che questa casa sarà ridotta in una rovina. </p>
<p id="v6"><sup><small>6</small></sup>  Poiché così parla l'Eterno riguardo alla casa del re di Giuda: Tu eri per me come Galaad, come la vetta del Libano. Ma, certo, io ti ridurrò simile a un deserto, a delle città disabitate. </p>
<p id="v7"><sup><small>7</small></sup>  Preparo contro di te dei devastatori, armati ciascuno delle sue armi; essi abbatteranno i cedri tuoi più belli, e li getteranno nel fuoco. </p>
<p id="v8"><sup><small>8</small></sup>  Molte nazioni passeranno presso questa città, e ognuno dirà all'altro: 'Perché l'Eterno ha egli fatto così a questa grande città?' </p>
<p id="v9"><sup><small>9</small></sup>  E si risponderà: 'Perché hanno abbandonato il patto dell'Eterno, del loro Dio, perché si son prostrati davanti ad altri dèi, e li hanno serviti'. </p>
<p id="v10"><sup><small>10</small></sup>  Non piangete per il morto, non vi affliggete per lui; ma piangete, piangete per colui che se ne va, perché non tornerà più e non vedrà più il suo paese natìo. </p>
<p id="v11"><sup><small>11</small></sup>  Poiché così parla l'Eterno, riguardo a Shallum, figliuolo di Giosia, re di Giuda, che regnava in luogo di Giosia suo padre, e ch'è uscito da questo luogo: Egli non vi ritornerà più; </p>
<p id="v12"><sup><small>12</small></sup>  ma morrà nel luogo dove l'hanno menato in cattività, e non vedrà più questo paese. </p>
<p id="v13"><sup><small>13</small></sup>  Guai a colui ch'edifica la sua casa senza giustizia, e le sue camere senza equità; che fa lavorare il prossimo per nulla, e non gli paga il suo salario; </p>
<p id="v14"><sup><small>14</small></sup>  e dice: 'Mi edificherò una casa grande e delle camere spaziose', e vi fa eseguire delle finestre, la riveste di legno di cedro e la dipinge di rosso! </p>
<p id="v15"><sup><small>15</small></sup>  Regni tu forse perché hai la passione del cedro? Tuo padre non mangiava egli e non beveva? Ma faceva ciò ch'è retto e giusto, e tutto gli andava bene. </p>
<p id="v16"><sup><small>16</small></sup>  Egli giudicava la causa del povero e del bisognoso, e tutto gli andava bene. Questo non è egli conoscermi? dice l'Eterno. </p>
<p id="v17"><sup><small>17</small></sup>  Ma tu non hai occhi né cuore che per la tua cupidigia, per spargere sangue innocente, e per fare oppressione e violenza. </p>
<p id="v18"><sup><small>18</small></sup>  Perciò, così parla l'Eterno riguardo a Joiakim, figliuolo di Giosia, re di Giuda: Non se ne farà cordoglio, dicendo: 'Ahimè, fratel mio, ahimè sorella!' Non se ne farà cordoglio, dicendo: 'Ahimè, signore, ahimè sua maestà!' </p>
<p id="v19"><sup><small>19</small></sup>  Sarà sepolto come si seppellisce un asino, trascinato e gettato fuori delle porte di Gerusalemme. </p>
<p id="v20"><sup><small>20</small></sup>  Sali sul Libano e grida, alza la voce in Basan, e grida dall'Abarim, perché tutti i tuoi amanti sono distrutti. </p>
<p id="v21"><sup><small>21</small></sup>  Io t'ho parlato al tempo della tua prosperità, ma tu dicevi: 'Io non ascolterò'. Questo è stato il tuo modo di fare fin dalla tua fanciullezza; tu non hai mai dato ascolto alla mia voce. </p>
<p id="v22"><sup><small>22</small></sup>  Tutti i tuoi pastori saranno pastura del vento, e i tuoi amanti andranno in cattività; e allora sarai svergognata, confusa, per tutta la tua malvagità. </p>
<p id="v23"><sup><small>23</small></sup>  O tu che dimori sul Libano, che t'annidi fra i cedri, come farai pietà quando ti coglieranno i dolori, le doglie pari a quelle d'una donna di parto! </p>
<p id="v24"><sup><small>24</small></sup>  Com'è vero ch'io vivo, dice l'Eterno, quand'anche Conia, figliuolo di Joiakim, re di Giuda, fosse un sigillo nella mia destra, io ti strapperei di lì. </p>
<p id="v25"><sup><small>25</small></sup>  Io ti darò in mano di quelli che cercan la tua vita, in mano di quelli de' quali hai paura, in mano di Nebucadnetsar, re di Babilonia, in mano de' Caldei. </p>
<p id="v26"><sup><small>26</small></sup>  E caccerò te e tua madre che t'ha partorito, in un paese straniero dove non siete nati, e quivi morrete. </p>
<p id="v27"><sup><small>27</small></sup>  Ma quanto al paese al quale brameranno tornare, essi non vi torneranno. </p>
<p id="v28"><sup><small>28</small></sup>  Questo Conia è egli dunque un vaso spezzato, infranto? È egli un oggetto che non fa più alcun piacere? Perché son dunque cacciati, egli e la sua progenie, lanciati in un paese che non conoscono? </p>
<p id="v29"><sup><small>29</small></sup>  O paese, o paese, o paese, ascolta la parola dell'Eterno! </p>
<p id="v30"><sup><small>30</small></sup>  Così parla l'Eterno: Inscrivete quest'uomo come privo di figliuoli, come un uomo che non prospererà durante i suoi giorni; perché nessuno della sua progenie giungerà a sedersi sul trono di Davide, ed a regnare ancora su Giuda. </p>
