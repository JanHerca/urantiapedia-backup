<!--
title: Geremia - Capitolo 29
description: 
published: true
date: 2023-11-8T21:45:55Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/28">
          <span class="mdi mdi-arrow-left-drop-circle"></span><span class="pl-2">Geremia - Capitolo 28</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/30">
          <span class="pr-2">Geremia - Capitolo 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or queste son le parole della lettera che il profeta Geremia mandò da Gerusalemme al residuo degli anziani in cattività, ai sacerdoti, ai profeti e a tutto il popolo che Nebucadnetsar avea menato in cattività da Gerusalemme in Babilonia, </p>
<p id="v2"><sup><small>2</small></sup>  dopo che il re Jeconia, la regina, gli eunuchi, i principi di Giuda e di Gerusalemme, i falegnami e i fabbri furono usciti da Gerusalemme. </p>
<p id="v3"><sup><small>3</small></sup>  La lettera fu portata per man di Elasa, figliuolo di Shafan, e di Ghemaria, figliuolo di Hilkia, che Sedekia, re di Giuda, mandava a Babilonia da Nebucadnetsar, re di Babilonia. Essa diceva: </p>
<p id="v4"><sup><small>4</small></sup>  Così parla l'Eterno degli eserciti, l'Iddio d'Israele, a tutti i deportati ch'egli ha fatto menare in cattività da Gerusalemme in Babilonia: </p>
<p id="v5"><sup><small>5</small></sup>  Fabbricate delle case e abitatele; piantate de' giardini e mangiatene il frutto; </p>
<p id="v6"><sup><small>6</small></sup>  prendete delle mogli e generate figliuoli e figliuole; prendete delle mogli per i vostri figliuoli, date marito alle vostre figliuole perché faccian figliuoli e figliuole; e moltiplicate là dove siete, e non diminuite. </p>
<p id="v7"><sup><small>7</small></sup>  Cercate il bene della città dove io vi ho fatti menare in cattività e pregate l'Eterno per essa; poiché dal bene d'essa dipende il vostro bene. </p>
<p id="v8"><sup><small>8</small></sup>  Poiché così dice l'Eterno degli eserciti, l'Iddio d'Israele: I vostri profeti che sono in mezzo a voi e i vostri indovini non v'ingannino, e non date retta ai sogni che fate. </p>
<p id="v9"><sup><small>9</small></sup>  Giacché quelli vi profetano falsamente nel mio nome; io non li ho mandati, dice l'Eterno. </p>
<p id="v10"><sup><small>10</small></sup>  Poiché così parla l'Eterno: Quando settant'anni saranno compiuti per Babilonia, io vi visiterò e manderò ad effetto per voi la mia buona parola, facendovi tornare in questo luogo. </p>
<p id="v11"><sup><small>11</small></sup>  Poiché io so i pensieri che medito per voi, dice l'Eterno: pensieri di pace e non di male, per darvi un avvenire e una speranza. </p>
<p id="v12"><sup><small>12</small></sup>  Voi m'invocherete, verrete a pregarmi e io v'esaudirò. </p>
<p id="v13"><sup><small>13</small></sup>  Voi mi cercherete e mi troverete, perché mi cercherete con tutto il vostro cuore; <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  e io mi lascerò trovare da voi, dice l'Eterno, e vi farò tornare dalla vostra cattività; vi raccoglierò di fra tutte le nazioni e da tutti i luoghi dove vi ho cacciati, dice l'Eterno; e vi ricondurrò nel luogo donde vi ho fatti andare in cattività. </p>
<p id="v15"><sup><small>15</small></sup>  Voi dite: 'L'Eterno ci ha suscitato de' profeti in Babilonia'. </p>
<p id="v16"><sup><small>16</small></sup>  Ebbene, così parla l'Eterno riguardo al re che siede sul trono di Davide, riguardo a tutto il popolo che abita in questa città, ai vostri fratelli che non sono andati con voi in cattività; </p>
<p id="v17"><sup><small>17</small></sup>  così parla l'Eterno degli eserciti: Ecco, io manderò contro di loro la spada, la fame, la peste, e li renderò come quegli orribili fichi che non si posson mangiare, tanto sono cattivi. </p>
<p id="v18"><sup><small>18</small></sup>  E li inseguirò con la spada, con la fame, con la peste; farò sì che saranno agitati fra tutti i regni della terra, e li abbandonerò alla esecrazione, allo stupore, alla derisione e al vituperio fra tutte le nazioni dove li caccerò; </p>
<p id="v19"><sup><small>19</small></sup>  perché non han dato ascolto alle mie parole, dice l'Eterno, che io ho mandate loro a dire dai miei servitori i profeti, del continuo, fin dal mattino; ma essi non han dato ascolto, dice l'Eterno. </p>
<p id="v20"><sup><small>20</small></sup>  Ascoltate dunque la parola dell'Eterno, o voi tutti, che io ho mandati in cattività da Gerusalemme in Babilonia! </p>
<p id="v21"><sup><small>21</small></sup>  Così parla l'Eterno degli eserciti, l'Iddio d'Israele, riguardo ad Achab, figliuolo di Kolaia, e riguardo a Sedekia, figliuolo di Maaseia, che vi profetizzano la menzogna nel mio nome: Ecco, io do costoro in mano di Nebucadnetsar, re di Babilonia, ed ei li metterà a morte davanti agli occhi vostri; </p>
<p id="v22"><sup><small>22</small></sup>  da essi trarrà una formula di maledizione fra tutti quei di Giuda che sono in cattività in Babilonia, e si dirà: 'L'Eterno ti tratti come Sedekia e come Achab, che il re di Babilonia ha fatti arrostire al fuoco!' </p>
<p id="v23"><sup><small>23</small></sup>  Perché costoro han fatto delle cose nefande in Israele, han commesso adulterio con le mogli del loro prossimo, e hanno pronunziato in mio nome parole di menzogna; il che io non avevo loro comandato. Io stesso lo so, e ne son testimone, dice l'Eterno. </p>
<p id="v24"><sup><small>24</small></sup>  E quanto a Scemaia il Nehelamita, gli parlerai in questo modo: </p>
<p id="v25"><sup><small>25</small></sup>  Così dice l'Eterno degli eserciti, l'Iddio d'Israele: Tu hai mandato in tuo nome una lettera a tutto il popolo che è in Gerusalemme, a Sofonia, figliuolo di Maaseia, il sacerdote, e a tutti i sacerdoti, per dire: </p>
<p id="v26"><sup><small>26</small></sup>  'L'Eterno ti ha costituito sacerdote in luogo del sacerdote Jehoiada, perché vi siano nella casa dell'Eterno de' sovrintendenti per sorvegliare ogni uomo che è pazzo e che fa il profeta, e perché tu lo metta ne' ceppi e ai ferri. </p>
<p id="v27"><sup><small>27</small></sup>  E ora perché non reprimi tu Geremia d'Anatoth che fa il profeta tra voi, </p>
<p id="v28"><sup><small>28</small></sup>  e ci ha perfino mandato a dire a Babilonia: La cattività sarà lunga; fabbricate delle case e abitatele; piantate dei giardini e mangiatene il frutto?' </p>
<p id="v29"><sup><small>29</small></sup>  - Or il sacerdote Sofonia lesse questa lettera in presenza del profeta Geremia. - </p>
<p id="v30"><sup><small>30</small></sup>  E la parola dell'Eterno fu rivolta a Geremia, dicendo: </p>
<p id="v31"><sup><small>31</small></sup>  Manda a dire a tutti quelli che sono in cattività: Così parla l'Eterno riguardo a Scemaia il Nehelamita: Poiché Scemaia vi ha profetato, benché io non l'abbia mandato, e vi ha fatto confidare nella menzogna, </p>
<p id="v32"><sup><small>32</small></sup>  così parla l'Eterno: Ecco, io punirò Scemaia il Nehelamita, e la sua progenie; non vi sarà alcuno de' suoi discendenti che abiti in mezzo a questo popolo, ed egli non vedrà il bene che io farò al mio popolo, dice l'Eterno; poich'egli ha parlato di ribellione contro l'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/28">
          <span class="mdi mdi-arrow-left-drop-circle"></span><span class="pl-2">Geremia - Capitolo 28</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/30">
          <span class="pr-2">Geremia - Capitolo 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 29:13 <i>Cercami, trovami, se cerca</i>: <a href="/it/The_Urantia_Book/130#p8_2">LU 130:8.2</a>.  <i>Cerca e trovami</i>: <a href="/it/The_Urantia_Book/131#p2_9">LU 131:2.9</a>. </li>
</ol>
</div>
