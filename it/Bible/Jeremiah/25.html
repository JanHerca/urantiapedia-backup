<!--
title: Geremia - Capitolo 25
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/24">Geremia - Capitolo 24</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/26">Geremia - Capitolo 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola che fu rivolta a Geremia riguardo a tutto il popolo di Giuda, nel quarto anno di Joiakim, figliuolo di Giosia, re di Giuda (era il primo anno di Nebucadnetsar, re di Babilonia), </p>
<p id="v2"><sup><small>2</small></sup>  e che Geremia pronunziò davanti a tutto il popolo di Giuda e a tutti gli abitanti di Gerusalemme, dicendo: </p>
<p id="v3"><sup><small>3</small></sup>  Dal tredicesimo anno di Giosia, figliuolo di Amon, re di Giuda, fino ad oggi, son già ventitre anni che la parola dell'Eterno m'è stata rivolta, e che io v'ho parlato del continuo, fin dal mattino, ma voi non avete dato ascolto. </p>
<p id="v4"><sup><small>4</small></sup>  L'Eterno vi ha pure mandato tutti i suoi servitori, i profeti; ve li ha mandati del continuo fin dal mattino, ma voi non avete ubbidito, né avete pòrto l'orecchio per ascoltare. </p>
<p id="v5"><sup><small>5</small></sup>  Essi hanno detto: 'Convertasi ciascun di voi dalla sua cattiva via e dalla malvagità delle sue azioni, e voi abiterete di secolo in secolo sul suolo che l'Eterno ha dato a voi e ai vostri padri; </p>
<p id="v6"><sup><small>6</small></sup>  e non andate dietro ad altri dèi per servirli e per prostrarvi dinanzi a loro; non mi provocate con l'opera delle vostre mani, e io non vi farò male alcuno'. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ma voi non mi avete dato ascolto, dice l'Eterno, per provocarmi, a vostro danno, con l'opera delle vostre mani. </p>
<p id="v8"><sup><small>8</small></sup>  Perciò, così dice l'Eterno degli eserciti: Giacché non avete dato ascolto alle mie parole, ecco, </p>
<p id="v9"><sup><small>9</small></sup>  io manderò a prendere tutte le nazioni del settentrione, dice l'Eterno, e manderò a chiamare Nebucadnetsar re di Babilonia, mio servitore, e le farò venire contro questo paese e contro i suoi abitanti, e contro tutte le nazioni che gli stanno d'intorno, e li voterò allo sterminio e li abbandonerò alla desolazione, alla derisione, a una solitudine perpetua. </p>
<p id="v10"><sup><small>10</small></sup>  E farò cessare fra loro i gridi di gioia e i gridi d'esultanza, il canto dello sposo e il canto della sposa, il rumore della macina, e la luce della lampada. </p>
<p id="v11"><sup><small>11</small></sup>  E tutto questo paese sarà ridotto in una solitudine e in una desolazione, e queste nazioni serviranno il re di Babilonia per settant'anni. </p>
<p id="v12"><sup><small>12</small></sup>  Ma quando saran compiuti i settant'anni, io punirò il re di Babilonia e quella nazione, dice l'Eterno, a motivo della loro iniquità, e punirò il paese de' Caldei, e lo ridurrò in una desolazione perpetua. </p>
<p id="v13"><sup><small>13</small></sup>  E farò venire su quel paese tutte le cose che ho annunziate contro di lui, tutto ciò ch'è scritto in questo libro, ciò che Geremia ha profetizzato contro tutte le nazioni. </p>
<p id="v14"><sup><small>14</small></sup>  Infatti, nazioni numerose e re potenti ridurranno in servitù i Caldei stessi; e io li retribuirò secondo le loro azioni, secondo l'opera delle loro mani. </p>
<p id="v15"><sup><small>15</small></sup>  Poiché così m'ha parlato l'Eterno, l'Iddio d'Israele: Prendi di mano mia questa coppa del vino della mia ira, e danne a bere a tutte le nazioni alle quali ti manderò. </p>
<p id="v16"><sup><small>16</small></sup>  Esse berranno, barcolleranno, saran come pazze, a motivo della spada ch'io manderò fra loro. </p>
<p id="v17"><sup><small>17</small></sup>  E io presi la coppa di mano dell'Eterno, e ne diedi a bere a tutte le nazioni alle quali l'Eterno mi mandava: </p>
<p id="v18"><sup><small>18</small></sup>  a Gerusalemme e alle città di Giuda, ai suoi re ed ai suoi principi, per abbandonarli alla rovina, alla desolazione, alla derisione, alla maledizione, come oggi si vede; </p>
<p id="v19"><sup><small>19</small></sup>  a Faraone, re d'Egitto, ai suoi servitori, ai suoi principi, a tutto il suo popolo; </p>
<p id="v20"><sup><small>20</small></sup>  a tutta la mescolanza di popoli, a tutti i re del paese di Ur, a tutti i re del paese de' Filistei, ad Askalon, a Gaza, a Ekron, e al residuo d'Asdod; </p>
<p id="v21"><sup><small>21</small></sup>  a Edom, a Moab, e ai figliuoli d'Ammon; </p>
<p id="v22"><sup><small>22</small></sup>  a tutti i re di Tiro, a tutti i re di Sidon, e ai re delle isole d'oltremare; </p>
<p id="v23"><sup><small>23</small></sup>  a Dedan, a Tema, a Buz, e a tutti quelli che si radono i canti della barba; </p>
<p id="v24"><sup><small>24</small></sup>  a tutti i re d'Arabia, e a tutti i re della mescolanza di popoli che abita nel deserto; </p>
<p id="v25"><sup><small>25</small></sup>  a tutti i re di Zimri, a tutti i re d'Elam, </p>
<p id="v26"><sup><small>26</small></sup>  e a tutti i re di Media e a tutti i re del settentrione, vicini o lontani, agli uni e agli altri, e a tutti i regni del mondo che sono sulla faccia della terra. E il re di Sceshac ne berrà dopo di loro. </p>
<p id="v27"><sup><small>27</small></sup>  Tu dirai loro: Così parla l'Eterno degli eserciti, l'Iddio d'Israele: Bevete, ubriacatevi, vomitate, cadete senza rialzarvi più, dinanzi alla spada ch'io mando fra voi. </p>
<p id="v28"><sup><small>28</small></sup>  E se ricusano di prender dalla tua mano la coppa per bere, di' loro: Così dice l'Eterno degli eserciti: Voi berrete in ogni modo! </p>
<p id="v29"><sup><small>29</small></sup>  Poiché, ecco, io comincio a punire la città sulla quale è invocato il mio nome, e voi rimarreste del tutto impuniti? Voi non rimarrete impuniti; poiché io chiamerò la spada su tutti gli abitanti della terra, dice l'Eterno degli eserciti. </p>
<p id="v30"><sup><small>30</small></sup>  E tu, profetizza loro tutte queste cose, e di' loro: L'Eterno rugge dall'alto, e fa risonare la sua voce dalla sua santa dimora; egli rugge fieramente contro la sua residenza; manda un grido, come quelli che calcan l'uva, contro tutti gli abitanti della terra. </p>
<p id="v31"><sup><small>31</small></sup>  Il rumore ne giunge fino all'estremità della terra; poiché l'Eterno ha una lite con le nazioni, egli entra in giudizio contro ogni carne; gli empi, li dà in balìa della spada, dice l'Eterno. </p>
<p id="v32"><sup><small>32</small></sup>  Così parla l'Eterno degli eserciti: Ecco, una calamità passa di nazione in nazione, e un gran turbine si leva dalle estremità della terra. </p>
<p id="v33"><sup><small>33</small></sup>  In quel giorno, gli uccisi dall'Eterno copriranno la terra dall'una all'altra estremità di essa, e non saranno rimpianti, né raccolti, né seppelliti; serviranno di letame sulla faccia del suolo. </p>
<p id="v34"><sup><small>34</small></sup>  Urlate, o pastori, gridate, voltolatevi nella polvere, o guide del gregge! Poiché è giunto il tempo in cui dovete essere scannati; io vi frantumerò, e cadrete, come un vaso prezioso. </p>
<p id="v35"><sup><small>35</small></sup>  Ai pastori mancherà ogni rifugio, e le guide del gregge non avranno via di scampo. </p>
<p id="v36"><sup><small>36</small></sup>  S'ode il grido de' pastori e l'urlo delle guide del gregge; poiché l'Eterno devasta il loro pascolo; </p>
<p id="v37"><sup><small>37</small></sup>  e i tranquilli ovili son ridotti al silenzio, a motivo dell'ardente ira dell'Eterno. </p>
<p id="v38"><sup><small>38</small></sup>  Egli ha abbandonato il suo ricetto, come un leoncello, perché il loro paese è diventato una desolazione, a motivo del furor della spada crudele, a motivo dell'ardente ira dell'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/24">Geremia - Capitolo 24</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/26">Geremia - Capitolo 26</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 25:6 <i>Un solo Dio e falsi dei</i>: <a href="/it/The_Urantia_Book/160#p5_9">LU 160:5.9</a>. </li>
</ol>
</div>
