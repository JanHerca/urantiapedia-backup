<!--
title: Geremia - Capitolo 13
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/12">Geremia - Capitolo 12</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/14">Geremia - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Così mi ha detto l'Eterno: 'Va', comprati una cintura di lino, mettitela sui fianchi, ma non la porre nell'acqua'. </p>
<p id="v2"><sup><small>2</small></sup>  Così io comprai la cintura, secondo la parola dell'Eterno, e me la misi sui fianchi. </p>
<p id="v3"><sup><small>3</small></sup>  E la parola dell'Eterno mi fu indirizzata per la seconda volta, in questi termini: </p>
<p id="v4"><sup><small>4</small></sup>  'Prendi la cintura che hai comprata e che hai sui fianchi; va' verso l'Eufrate, e quivi nascondila nella fessura d'una roccia'. </p>
<p id="v5"><sup><small>5</small></sup>  E io andai, e la nascosi presso l'Eufrate, come l'Eterno mi aveva comandato. </p>
<p id="v6"><sup><small>6</small></sup>  Dopo molti giorni l'Eterno mi disse: 'Lèvati, va' verso l'Eufrate, e togli di là la cintura, che io t'avevo comandato di nascondervi'. </p>
<p id="v7"><sup><small>7</small></sup>  E io andai verso l'Eufrate, e scavai, e tolsi la cintura dal luogo dove l'avevo nascosta; ed ecco, la cintura era guasta, e non era più buona a nulla. </p>
<p id="v8"><sup><small>8</small></sup>  Allora la parola dell'Eterno mi fu rivolta in questi termini: </p>
<p id="v9"><sup><small>9</small></sup>  Così parla l'Eterno: 'In questo modo io distruggerò l'orgoglio di Giuda e il grande orgoglio di Gerusalemme, </p>
<p id="v10"><sup><small>10</small></sup>  di questo popolo malvagio che ricusa di ascoltare le mie parole, che cammina seguendo la caparbietà del suo cuore, e va dietro ad altri dèi per servirli e per prostrarsi dinanzi a loro; esso diventerà come questa cintura, che non è più buona a nulla. </p>
<p id="v11"><sup><small>11</small></sup>  Poiché, come la cintura aderisce ai fianchi dell'uomo, così io avevo strettamente unita a me tutta la casa d'Israele e tutta la casa di Giuda, dice l'Eterno, perché fossero mio popolo, mia fama, mia lode, mia gloria; ma essi non han voluto dare ascolto. </p>
<p id="v12"><sup><small>12</small></sup>  Tu dirai dunque loro questa parola: Così parla l'Eterno, l'Iddio d'Israele: 'Ogni vaso sarà riempito di vino'; e quando essi ti diranno: 'Non lo sappiamo noi che ogni vaso si riempie di vino?' </p>
<p id="v13"><sup><small>13</small></sup>  Allora tu di' loro: Così parla l'Eterno: Ecco, io empirò d'ebbrezza tutti gli abitanti di questo paese, i re che seggono sul trono di Davide, i sacerdoti, i profeti, e tutti gli abitanti di Gerusalemme. </p>
<p id="v14"><sup><small>14</small></sup>  Li sbatterò l'uno contro l'altro, padri e figli assieme, dice l'Eterno; io non risparmierò alcuno; nessuna pietà, nessuna compassione, m'impedirà di distruggerli. </p>
<p id="v15"><sup><small>15</small></sup>  Ascoltate, porgete orecchio! non insuperbite, perché l'Eterno parla. </p>
<p id="v16"><sup><small>16</small></sup>  Date gloria all'Eterno, al vostro Dio, prima ch'ei faccia venir le tenebre, e prima che i vostri piedi inciampino sui monti avvolti nel crepuscolo, e voi aspettiate la luce ed egli ne faccia un'ombra di morte, e la muti in oscurità profonda. </p>
<p id="v17"><sup><small>17</small></sup>  Ma se voi non date ascolto, l'anima mia piangerà in segreto, a motivo del vostro orgoglio, gli occhi miei piangeranno dirottamente, si scioglieranno in lacrime, perché il gregge dell'Eterno sarà menato in cattività. </p>
<p id="v18"><sup><small>18</small></sup>  Di' al re e alla regina: 'Sedetevi in terra! perché la vostra gloriosa corona vi cade di testa'. </p>
<p id="v19"><sup><small>19</small></sup>  Le città del mezzogiorno sono chiuse, e non v'è più chi le apra; tutto Giuda è menato in cattività, è menato in esilio tutto quanto. </p>
<p id="v20"><sup><small>20</small></sup>  Alzate gli occhi, e guardate quelli che vengono dal settentrione; dov'è il gregge, il magnifico gregge, che t'era stato dato? </p>
<p id="v21"><sup><small>21</small></sup>  Che dirai tu quand'Egli ti punirà? Ma tu stessa hai insegnato ai tuoi amici a dominar su te. Non ti piglieranno i dolori, come piglian la donna che sta per partorire? </p>
<p id="v22"><sup><small>22</small></sup>  E se tu dici in cuor tuo: 'Perché m'avvengon queste cose?' Per la grandezza della tua iniquità i lembi della tua veste ti son rimboccati, e i tuoi calcagni sono violentemente scoperti. </p>
<p id="v23"><sup><small>23</small></sup>  Un moro può egli mutar la sua pelle o un leopardo le sue macchie? Allora anche voi, abituati come siete a fare il male, potrete fare il bene? </p>
<p id="v24"><sup><small>24</small></sup>  E io li disperderò, come stoppia portata via dal vento del deserto. </p>
<p id="v25"><sup><small>25</small></sup>  È questa la tua sorte, la parte ch'io ti misuro, dice l'Eterno, perché tu m'hai dimenticato, e hai riposto la tua fiducia nella menzogna. </p>
<p id="v26"><sup><small>26</small></sup>  E io pure ti rovescerò i lembi della veste sul viso, sì che si vegga la tua vergogna. </p>
<p id="v27"><sup><small>27</small></sup>  Io ho visto le tue abominazioni, i tuoi adulterî, i tuoi nitriti, l'infamia della tua prostituzione sulle colline e per i campi. Guai a te, o Gerusalemme! Quando avverrà mai che tu ti purifichi?' </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/12">Geremia - Capitolo 12</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/14">Geremia - Capitolo 14</a></td>
      </tr>
    </tbody>
  </table>
</figure>
