<!--
title: Geremia - Capitolo 17
description: 
published: true
date: 2023-11-8T21:45:55Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/16">
          <span class="mdi mdi-arrow-left-drop-circle"></span><span class="pl-2">Geremia - Capitolo 16</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/18">
          <span class="pr-2">Geremia - Capitolo 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Il peccato di Giuda è scritto con uno stilo di ferro, con una punta di diamante; è scolpito sulla tavola del loro cuore e sui corni de' vostri altari. </p>
<p id="v2"><sup><small>2</small></sup>  Come si ricordano dei loro figliuoli, così si ricordano dei loro altari e dei loro idoli d'Astarte presso gli alberi verdeggianti sugli alti colli. </p>
<p id="v3"><sup><small>3</small></sup>  O mia montagna che domini la campagna, io darò i tuoi beni e tutti i tuoi tesori e i tuoi alti luoghi come preda, a cagione de' peccati che tu hai commessi entro tutti i tuoi confini! </p>
<p id="v4"><sup><small>4</small></sup>  E tu, per tua colpa, perderai l'eredità ch'io t'avevo data, e ti farò servire ai tuoi nemici in un paese che non conosci; perché avete acceso il fuoco della mia ira, ed esso arderà in perpetuo. </p>
<p id="v5"><sup><small>5</small></sup>  Così parla l'Eterno: Maledetto l'uomo che confida nell'uomo e fa della carne il suo braccio, e il cui cuore si ritrae dall'Eterno! </p>
<p id="v6"><sup><small>6</small></sup>  Egli è come una tamerice nella pianura sterile; e quando giunge il bene, ei non lo vede; dimora in luoghi aridi, nel deserto, in terra salata, senza abitanti. </p>
<p id="v7"><sup><small>7</small></sup>  Benedetto l'uomo che confida nell'Eterno, e la cui fiducia è l'Eterno! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Egli è come un albero piantato presso all'acque, che distende le sue radici lungo il fiume; non s'accorge quando vien la caldura, e il suo fogliame riman verde; nell'anno della siccità non è in affanno, e non cessa di portar frutto. </p>
<p id="v9"><sup><small>9</small></sup>  Il cuore è ingannevole più d'ogni altra cosa, e insanabilmente maligno; chi lo conoscerà? <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  - Io, l'Eterno, che investigo il cuore, che metto alla prova le reni, per retribuire ciascuno secondo le sue vie, secondo il frutto delle sue azioni. </p>
<p id="v11"><sup><small>11</small></sup>  Chi acquista ricchezze, ma non con giustizia, è come la pernice che cova uova che non ha fatte; nel bel mezzo de' suoi giorni egli deve lasciarle, e quando arriva la sua fine, non è che uno stolto. </p>
<p id="v12"><sup><small>12</small></sup>  Trono di gloria, eccelso fin dal principio, è il luogo del nostro santuario. </p>
<p id="v13"><sup><small>13</small></sup>  Speranza d'Israele, o Eterno, tutti quelli che t'abbandonano saranno confusi; quelli che s'allontanano da te saranno iscritti sulla polvere, perché hanno abbandonato l'Eterno, la sorgente delle acque vive. </p>
<p id="v14"><sup><small>14</small></sup>  Guariscimi, o Eterno, e sarò guarito; salvami e sarò salvo; poiché tu sei la mia lode. </p>
<p id="v15"><sup><small>15</small></sup>  Ecco, essi mi dicono: 'Dov'è la parola dell'Eterno? ch'essa si compia, dunque!' </p>
<p id="v16"><sup><small>16</small></sup>  Quanto a me, io non mi son rifiutato d'esser loro pastore agli ordini tuoi, né ho desiderato il giorno funesto, tu lo sai; quello ch'è uscito dalle mie labbra è stato manifesto dinanzi a te. </p>
<p id="v17"><sup><small>17</small></sup>  Non esser per me uno spavento; tu sei il mio rifugio nel giorno della calamità. </p>
<p id="v18"><sup><small>18</small></sup>  Siano confusi i miei persecutori; non io sia confuso; siano spaventati essi; non io sia spaventato; fa' venir su loro il giorno della calamità, e colpiscili di doppia distruzione! </p>
<p id="v19"><sup><small>19</small></sup>  Così m'ha detto l'Eterno: Va', e fermati alla porta de' figliuoli del popolo per la quale entrano ed escono i re di Giuda, e a tutte le porte di Gerusalemme e di' loro: </p>
<p id="v20"><sup><small>20</small></sup>  Ascoltate la parola dell'Eterno, o re di Giuda, e tutto Giuda, e voi tutti gli abitanti di Gerusalemme, ch'entrate per queste porte! </p>
<p id="v21"><sup><small>21</small></sup>  Così parla l'Eterno: Per amore delle anime vostre, guardatevi dal portare alcun carico e dal farlo passare per le porte di Gerusalemme, in giorno di sabato; </p>
<p id="v22"><sup><small>22</small></sup>  e non traete fuori delle vostre case alcun carico e non fate lavoro alcuno in giorno di sabato; ma santificate il giorno del sabato, com'io comandai ai vostri padri. </p>
<p id="v23"><sup><small>23</small></sup>  Essi, però, non diedero ascolto, non porsero orecchio, ma indurarono la loro cervice per non ascoltare, e per non ricevere istruzione. </p>
<p id="v24"><sup><small>24</small></sup>  E se voi mi date attentamente ascolto, dice l'Eterno, se non fate entrare alcun carico per le porte di questa città in giorno di sabato, ma santificate il giorno del sabato e non fate in esso alcun lavoro, </p>
<p id="v25"><sup><small>25</small></sup>  i re ed i principi che seggono sul trono di Davide entreranno per le porte di questa città montati su carri e su cavalli: v'entreranno essi, i loro principi, gli uomini di Giuda, gli abitanti di Gerusalemme; e questa città sarà abitata in perpetuo, </p>
<p id="v26"><sup><small>26</small></sup>  e dalle città di Giuda, dai luoghi circonvicini di Gerusalemme, dal paese di Beniamino, dal piano, dal monte e dal mezzodì, si verrà a portare olocausti, vittime, oblazioni, incenso, e ad offrire sacrifizi d'azioni di grazie nella casa dell'Eterno. </p>
<p id="v27"><sup><small>27</small></sup>  Ma, se non mi date ascolto e non santificate il giorno del sabato e non v'astenete dal portar de' carichi e dall'introdurne per le porte di Gerusalemme in giorno di sabato, io accenderò un fuoco alle porte della città, ed esso divorerà i palazzi di Gerusalemme, e non s'estinguerà. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/16">
          <span class="mdi mdi-arrow-left-drop-circle"></span><span class="pl-2">Geremia - Capitolo 16</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/18">
          <span class="pr-2">Geremia - Capitolo 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:7 <i>Beato l'uomo che confida in Dio</i>: <a href="/it/The_Urantia_Book/131#p2_3">LU 131:2.3</a>.  <i>Beato chi confida</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn2"><a href="#cite2">↑</a> 17:9 <i>Il cuore iniquo distrugge la preghiera</i>: <a href="/it/The_Urantia_Book/146#p2_2">LU 146:2.2</a>.  <i>Il cuore dell'uomo è malvagio</i>: <a href="/it/The_Urantia_Book/143#p2_5">LU 143:2.5</a>. </li>
  <li id="fn3"><a href="#cite3">↑</a> 17:9-10 <i>Cerca nei cuori individuali</i>: <a href="/it/The_Urantia_Book/145#p2_6">LU 145:2.6</a>. </li>
</ol>
</div>
