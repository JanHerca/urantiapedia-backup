<!--
title: Geremia - Capitolo 31
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/30">Geremia - Capitolo 30</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/32">Geremia - Capitolo 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel tempo, dice l'Eterno, io sarò l'Iddio di tutte le famiglie d'Israele, ed esse saranno il mio popolo. </p>
<p id="v2"><sup><small>2</small></sup>  Così parla l'Eterno: Il popolo scampato dalla spada ha trovato grazia nel deserto; io sto per dar riposo a Israele. </p>
<p id="v3"><sup><small>3</small></sup>  Da tempi lontani l'Eterno m'è apparso. 'Sì, io t'amo d'un amore eterno; perciò ti prolungo la mia bontà. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Io ti riedificherò, e tu sarai riedificata, o vergine d'Israele! Tu sarai di nuovo adorna de' tuoi tamburelli, e uscirai in mezzo alle danze di quei che si rallegrano. </p>
<p id="v5"><sup><small>5</small></sup>  Pianterai ancora delle vigne sui monti di Samaria; i piantatori pianteranno e raccoglieranno il frutto. </p>
<p id="v6"><sup><small>6</small></sup>  Poiché il giorno verrà, quando le guardie grideranno sul monte d'Efraim: Levatevi, saliamo a Sion, all'Eterno, ch'è il nostro Dio'. </p>
<p id="v7"><sup><small>7</small></sup>  Poiché così parla l'Eterno: Levate canti di gioia per Giacobbe, date in gridi, per il capo delle nazioni; fate udire delle laudi, e dite: 'O Eterno, salva il tuo popolo, il residuo d'Israele!' </p>
<p id="v8"><sup><small>8</small></sup>  Ecco, io li riconduco dal paese del settentrione, e li raccolgo dalle estremità della terra; fra loro sono il cieco e lo zoppo, la donna incinta e quella in doglie di parto: una gran moltitudine, che ritorna qua. </p>
<p id="v9"><sup><small>9</small></sup>  Vengono piangenti; li conduco supplichevoli; li meno ai torrenti d'acqua, per una via diritta dove non inciamperanno; perché son diventato un padre per Israele, ed Efraim è il mio primogenito. </p>
<p id="v10"><sup><small>10</small></sup>  O nazioni, ascoltate la parola dell'Eterno, e proclamatela alle isole lontane, e dite: 'Colui che ha disperso Israele lo raccoglie, e lo custodisce come un pastore il suo gregge'. </p>
<p id="v11"><sup><small>11</small></sup>  Poiché l'Eterno ha riscattato Giacobbe, l'ha redento dalla mano d'uno più forte di lui. </p>
<p id="v12"><sup><small>12</small></sup>  E quelli verranno e canteranno di gioia sulle alture di Sion, e affluiranno verso i beni dell'Eterno: al frumento, al vino, all'olio, al frutto de' greggi e degli armenti; e l'anima loro sarà come un giardino annaffiato, e non continueranno più a languire. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Allora la vergine si rallegrerà nella danza, i giovani gioiranno insieme ai vecchi; io muterò il loro lutto in gioia, li consolerò, li rallegrerò liberandoli del loro dolore. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Satollerò di grasso l'anima de' sacerdoti, ed il mio popolo sarà saziato dei miei beni, dice l'Eterno. </p>
<p id="v15"><sup><small>15</small></sup>  Così parla l'Eterno: S'è udita una voce in Rama, un lamento, un pianto amaro; Rachele piange i suoi figliuoli; ella rifiuta d'esser consolata de' suoi figliuoli, perché non sono più. </p>
<p id="v16"><sup><small>16</small></sup>  Così parla l'Eterno: Trattieni la tua voce dal piangere, i tuoi occhi dal versar lagrime; poiché l'opera tua sarà ricompensata, dice l'Eterno: essi ritorneranno dal paese del nemico; </p>
<p id="v17"><sup><small>17</small></sup>  e v'è speranza per il tuo avvenire, dice l'Eterno; i tuoi figliuoli ritorneranno nelle loro frontiere. </p>
<p id="v18"><sup><small>18</small></sup>  Io odo, odo Efraim che si rammarica: 'Tu m'hai castigato, e io sono stato castigato, come un giovenco non domato; convertimi, e io mi convertirò, giacché tu sei l'Eterno, il mio Dio. </p>
<p id="v19"><sup><small>19</small></sup>  Dopo che mi sono sviato, io mi son pentito; e dopo che ho riconosciuto il mio stato, mi son battuto l'anca; io son coperto di vergogna, confuso, perché porto l'obbrobrio della mia giovinezza'. </p>
<p id="v20"><sup><small>20</small></sup>  - Efraim è egli dunque per me un figliuolo sì caro? un figliuolo prediletto? Dacché io parlo contro di lui, è più vivo e continuo il ricordo che ho di esso; perciò le mie viscere si commuovono per lui, ed io certo ne avrò pietà, dice l'Eterno. </p>
<p id="v21"><sup><small>21</small></sup>  Rizza delle pietre miliari, fatti de' pali indicatori, poni ben mente alla strada, alla via che hai seguita. Ritorna, o vergine d'Israele, torna a queste città che son tue! </p>
<p id="v22"><sup><small>22</small></sup>  Fino a quando n'andrai tu vagabonda, o figliuola infedele? Poiché l'Eterno crea una cosa nuova sulla terra: la donna che corteggia l'uomo. </p>
<p id="v23"><sup><small>23</small></sup>  Così parla l'Eterno degli eserciti, l'Iddio d'Israele: Ancora si dirà questa parola nel paese di Giuda e nelle sue città, quando li avrò fatti tornare dalla cattività: 'L'Eterno ti benedica, o dimora di giustizia, o monte di santità!' </p>
<p id="v24"><sup><small>24</small></sup>  Là si stabiliranno assieme Giuda e tutte le sue città: gli agricoltori e quei che menano i greggi. </p>
<p id="v25"><sup><small>25</small></sup>  Poiché io ristorerò l'anima stanca, e sazierò ogni anima languente. </p>
<p id="v26"><sup><small>26</small></sup>  A questo punto mi sono svegliato e ho guardato; e il mio sonno m'è stato dolce. </p>
<p id="v27"><sup><small>27</small></sup>  Ecco, i giorni vengono, dice l'Eterno, ch'io seminerò la casa d'Israele e la casa di Giuda di semenza d'uomini e di semenza d'animali. </p>
<p id="v28"><sup><small>28</small></sup>  E avverrà che, come ho vegliato su loro per svellere e per demolire, per rovesciare, per distruggere e per nuocere, così veglierò su loro per edificare e per piantare, dice l'Eterno. </p>
<p id="v29"><sup><small>29</small></sup>  In quei giorni non si dirà più: 'I padri han mangiato l'agresto, e i denti de' figliuoli si sono allegati', <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  ma ognuno morrà per la propria iniquità: chiunque mangerà l'agresto ne avrà i denti allegati. </p>
<p id="v31"><sup><small>31</small></sup>  Ecco, i giorni vengono, dice l'Eterno, che io farò un nuovo patto con la casa d'Israele e con la casa di Giuda; </p>
<p id="v32"><sup><small>32</small></sup>  non come il patto che fermai coi loro padri il giorno che li presi per mano per trarli fuori dal paese d'Egitto: patto ch'essi violarono, benché io fossi loro Signore, dice l'Eterno; </p>
<p id="v33"><sup><small>33</small></sup>  ma questo è il patto che farò con la casa d'Israele, dopo quei giorni, dice l'Eterno: io metterò la mia legge nell'intimo loro, la scriverò sul loro cuore, e io sarò loro Dio, ed essi saranno mio popolo. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  E non insegneranno più ciascuno il suo compagno e ciascuno il suo fratello, dicendo: 'Conoscete l'Eterno!' poiché tutti mi conosceranno, dal più piccolo al più grande, dice l'Eterno. Poiché io perdonerò la loro iniquità, e non mi ricorderò più del loro peccato. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Così parla l'Eterno, che ha dato il sole come luce del giorno, e le leggi alla luna e alle stelle perché sian luce alla notte; che solleva il mare sì che ne muggon le onde; colui che ha nome: l'Eterno degli eserciti. </p>
<p id="v36"><sup><small>36</small></sup>  Se quelle leggi vengono a mancare dinanzi a me, dice l'Eterno, allora anche la progenie d'Israele cesserà d'essere in perpetuo una nazione nel mio cospetto. </p>
<p id="v37"><sup><small>37</small></sup>  Così parla l'Eterno: Se i cieli di sopra possono esser misurati, e le fondamenta della terra di sotto, scandagliate, allora anch'io rigetterò tutta la progenie d'Israele per tutto quello ch'essi hanno fatto, dice l'Eterno. </p>
<p id="v38"><sup><small>38</small></sup>  Ecco, i giorni vengono, dice l'Eterno, che questa città sarà riedificata in onore dell'Eterno, dalla torre di Hananeel alla porta dell'angolo. </p>
<p id="v39"><sup><small>39</small></sup>  E di là la corda per misurare sarà tirata in linea retta fino al colle di Gareb, e girerà dal lato di Goah. </p>
<p id="v40"><sup><small>40</small></sup>  E tutta la valle de' cadaveri e delle ceneri e tutti i campi fino al torrente di Kidron, fino all'angolo della porta de' cavalli verso oriente, saranno consacrati all'Eterno, e non saranno più sconvolti né distrutti in perpetuo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/30">Geremia - Capitolo 30</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/32">Geremia - Capitolo 32</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 31:3 <i>Mente gravità</i>: <a href="/it/The_Urantia_Book/9#p6_2">LU 9:6.2</a>.  <i>Gravità dello spirito</i>: <a href="/it/The_Urantia_Book/7#p3_2">LU 7:3.2</a>.  <i>Amato con amore eterno</i>: <a href="/it/The_Urantia_Book/97#p6_3">LU 97:6.3</a>.  <i>Gravità dello spirito</i>: <a href="/it/The_Urantia_Book/195#p10_1">LU 195:10.1</a>.  <i>Gravità dello spirito</i>: <a href="/it/The_Urantia_Book/188#p5_10">LU 188:5.10</a>.  <i>Gravità dello spirito</i>: <a href="/it/The_Urantia_Book/7#p1_1">LU 7:1.1</a>.  <i>Gravità dello spirito</i>: <a href="/it/The_Urantia_Book/14#p2_7">LU 14:2.7</a>.  <i>Gravità dello spirito</i>: <a href="/it/The_Urantia_Book/174#p5_13">LU 174:5.13</a>.  <i>Attira tutti gli uomini (gravità dello spirito)</i>: <a href="/it/The_Urantia_Book/1#p4_2">LU 1:4.2</a>.  <i>Gravità dello spirito</i>: <a href="/it/The_Urantia_Book/5#p6_9">LU 5:6.9</a>.  <i>Gravità dello spirito</i>: <a href="/it/The_Urantia_Book/34#p4_2">LU 34:4.2</a>.  <i>Gravità dello spirito</i>: <a href="/it/The_Urantia_Book/12#p8_4">LU 12:8.4</a>.  <i>Gravità dello spirito</i>: <a href="/it/The_Urantia_Book/20#p1_6">LU 20:1.6</a>.  <i>Gravità dello spirito</i>: <a href="/it/The_Urantia_Book/157#p6_10">LU 157:6.10</a>.  <i>Amore con amore eterno</i>: <a href="/it/The_Urantia_Book/131#p2_13">LU 131:2.13</a>.  <i>Gravità dello spirito</i>: <a href="/it/The_Urantia_Book/108#p4_1">LU 108:4.1</a>.  <i>Gravità dello spirito</i>: <a href="/it/The_Urantia_Book/180#p4_5">LU 180:4.5</a>.  <i>Gravità dello spirito</i>: <a href="/it/The_Urantia_Book/107#p0_5">LU 107:0.5</a>.  <i>Gravità dello spirito</i>: <a href="/it/The_Urantia_Book/11#p8_9">LU 11:8.9</a>. </li>
  <li id="fn2"><a href="#cite2">↑</a> 31:12,14 <i>Dio è generoso</i>: <a href="/it/The_Urantia_Book/2#p1_2">LU 2:1.2</a>. </li>
  <li id="fn3"><a href="#cite3">↑</a> 31:13 <i>Egli consolerà chi è in lutto</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn4"><a href="#cite4">↑</a> 31:29-30 <i>Solo l'anima peccatrice muore</i>: <a href="/it/The_Urantia_Book/145#p2_7">LU 145:2.7</a>. </li>
  <li id="fn5"><a href="#cite5">↑</a> 31:29-34 <i>Uva acida, denti stretti</i>: <a href="/it/The_Urantia_Book/145#p2_5">LU 145:2.5</a>. </li>
  <li id="fn6"><a href="#cite6">↑</a> 31:33 <i>Legge scritta nel cuore degli uomini</i>: <a href="/it/The_Urantia_Book/121#p7_5">LU 121:7.5</a>. </li>
  <li id="fn7"><a href="#cite7">↑</a> 31:34 <i>Conosci il tuo Dio</i>: <a href="/it/The_Urantia_Book/5#p4_8">LU 5:4.8</a>. </li>
</ol>
</div>
