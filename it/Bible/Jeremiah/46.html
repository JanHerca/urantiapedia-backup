<!--
title: Geremia - Capitolo 46
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jeremiah/45">Geremia - Capitolo 45</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jeremiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jeremiah/47">Geremia - Capitolo 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Parola dell'Eterno che fu rivolta a Geremia riguardo alle nazioni. </p>
<p id="v2"><sup><small>2</small></sup>  Riguardo all'Egitto. Circa l'esercito di Faraone Neco, re d'Egitto, che era presso al fiume Eufrate a Carkemish, e che Nebucadnetsar, re di Babilonia, sconfisse il quarto anno di Joiakim, figliuolo di Giosia, re di Giuda. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Preparate lo scudo e la targa, e avvicinatevi per la battaglia. </p>
<p id="v4"><sup><small>4</small></sup>  Attaccate i cavalli, e voi, cavalieri, montate, e presentatevi con gli elmi in capo; forbite le lance, indossate le corazze! </p>
<p id="v5"><sup><small>5</small></sup>  Perché li veggo io sbigottiti, vòlti in rotta? I loro prodi sono sconfitti, si danno alla fuga senza volgersi indietro; d'ogn'intorno è terrore, dice l'Eterno. </p>
<p id="v6"><sup><small>6</small></sup>  Il veloce non fugga, il prode non scampi! Al settentrione, presso il fiume Eufrate vacillano e cadono. </p>
<p id="v7"><sup><small>7</small></sup>  Chi è colui che sale come il Nilo, e le cui acque s'agitano come quelle de' fiumi? </p>
<p id="v8"><sup><small>8</small></sup>  È l'Egitto, che sale come il Nilo, e le cui acque s'agitano come quelle de' fiumi. Egli dice: 'Io salirò, ricoprirò la terra, distruggerò le città e i loro abitanti'. </p>
<p id="v9"><sup><small>9</small></sup>  All'assalto! cavalli; al galoppo! carri; si facciano avanti i prodi, quei d'Etiopia e di Put che portan lo scudo e que' di Lud che maneggiano e tendono l'arco. </p>
<p id="v10"><sup><small>10</small></sup>  Questo giorno, per il Signore, per l'Eterno degli eserciti, è giorno di vendetta in cui si vendica de' suoi nemici. La spada divorerà, si sazierà, s'inebrierà del loro sangue; poiché il Signore, l'Eterno degli eserciti, immola le vittime nel paese del settentrione, presso il fiume Eufrate. </p>
<p id="v11"><sup><small>11</small></sup>  Sali a Galaad, prendi del balsamo, o vergine, figliuola d'Egitto! Invano moltiplichi i rimedi; non v'è medicatura che valga per te. </p>
<p id="v12"><sup><small>12</small></sup>  Le nazioni odono la tua ignominia, e la terra è piena del tuo grido; poiché il prode vacilla appoggiandosi al prode, ambedue cadono assieme. </p>
<p id="v13"><sup><small>13</small></sup>  Parola che l'Eterno rivolse al profeta Geremia sulla venuta di Nebucadnetsar, re di Babilonia, per colpire il paese d'Egitto. </p>
<p id="v14"><sup><small>14</small></sup>  Annunziatelo in Egitto, banditelo a Migdol, banditelo a Nof e Tahpanes! Dite: 'Lèvati, preparati, poiché la spada divora tutto ciò che ti circonda'. </p>
<p id="v15"><sup><small>15</small></sup>  Perché i tuoi prodi son essi atterrati? Non posson resistere perché l'Eterno li abbatte. </p>
<p id="v16"><sup><small>16</small></sup>  Egli ne fa vacillar molti; essi cadono l'un sopra l'altro, e dicono: 'Andiamo, torniamo al nostro popolo e al nostro paese natìo, sottraendoci alla spada micidiale'. </p>
<p id="v17"><sup><small>17</small></sup>  Là essi gridano: 'Faraone, re d'Egitto, non è che un vano rumore, ha lasciato passare il tempo fissato'. </p>
<p id="v18"><sup><small>18</small></sup>  Com'è vero ch'io vivo, dice il Re che ha nome l'Eterno degli eserciti, il nemico verrà come un Tabor fra le montagne, come un Carmel che s'avanza sul mare. </p>
<p id="v19"><sup><small>19</small></sup>  O figliuola che abiti l'Egitto, fa' il tuo bagaglio per la cattività! poiché Nof diventerà una desolazione; sarà devastata, nessuno v'abiterà più. </p>
<p id="v20"><sup><small>20</small></sup>  L'Egitto è una giovenca bellissima, ma viene un tafano, viene dal settentrione. </p>
<p id="v21"><sup><small>21</small></sup>  Anche i mercenari che sono in mezzo all'Egitto son come vitelli da ingrasso; anch'essi volgono il dorso, fuggon tutti assieme, non resistono; poiché piomba su loro il giorno della loro calamità, il tempo della loro visitazione. </p>
<p id="v22"><sup><small>22</small></sup>  La sua voce giunge come quella d'un serpente; poiché s'avanzano con un esercito, marcian contro a lui con scuri, come tanti tagliaboschi. </p>
<p id="v23"><sup><small>23</small></sup>  Essi abbattono la sua foresta, dice l'Eterno, benché sia impenetrabile, perché quelli son più numerosi delle locuste, non si posson contare. </p>
<p id="v24"><sup><small>24</small></sup>  La figliuola dell'Egitto è coperta d'onta, è data in mano del popolo del settentrione. </p>
<p id="v25"><sup><small>25</small></sup>  L'Eterno degli eserciti, l'Iddio d'Israele, dice: Ecco, io punirò Amon di No, Faraone, l'Egitto, i suoi dèi, i suoi re, Faraone e quelli che confidano in lui; </p>
<p id="v26"><sup><small>26</small></sup>  li darò in mano di quei che cercano la loro vita, in mano di Nebucadnetsar, re di Babilonia, e in mano de' suoi servitori; ma, dopo questo, l'Egitto sarà abitato come ai giorni di prima, dice l'Eterno. </p>
<p id="v27"><sup><small>27</small></sup>  Tu dunque non temere, o Giacobbe, mio servitore, non ti sgomentare, o Israele! poiché, ecco, io ti salverò dal lontano paese, salverò la tua progenie dalla terra della sua cattività; Giacobbe ritornerà, sarà in riposo, sarà tranquillo, e nessuno più lo spaventerà. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Tu non temere, o Giacobbe, mio servitore, dice l'Eterno; poiché io son teco, io annienterò tutte le nazioni fra le quali t'ho disperso, ma non annienterò te; però ti castigherò con giusta misura, e non ti lascerò del tutto impunito. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 46:2 <i>La sconfitta di Neco</i>: <a href="/it/The_Urantia_Book/97#p9_25">LU 97:9.25</a>. </li>
  <li id="fn2"><a href="#cite2">↑</a> 46:27 <i>Non lasciatevi scoraggiare dagli eventi futuri</i>: <a href="/it/The_Urantia_Book/174#p0_2">LU 174:0.2</a>. </li>
</ol>
</div>
