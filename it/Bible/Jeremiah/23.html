<!--
title: Geremia - Capitolo 23
description: 
published: true
date: 2023-11-8T21:45:55Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/22">
          <span class="mdi mdi-arrow-left-drop-circle"></span><span class="pl-2">Geremia - Capitolo 22</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/24">
          <span class="pr-2">Geremia - Capitolo 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Guai ai pastori che distruggono e disperdono il gregge del mio pascolo! dice l'Eterno. </p>
<p id="v2"><sup><small>2</small></sup>  Perciò così parla l'Eterno, l'Iddio d'Israele, riguardo ai pastori che pascono il mio popolo: Voi avete disperse le mie pecore, le avete scacciate, e non ne avete avuto cura; ecco, io vi punirò, per la malvagità delle vostre azioni, dice l'Eterno. </p>
<p id="v3"><sup><small>3</small></sup>  E raccoglierò il rimanente delle mie pecore da tutti i paesi dove le ho cacciate, e le ricondurrò ai loro pascoli, e saranno feconde, e moltiplicheranno. </p>
<p id="v4"><sup><small>4</small></sup>  E costituirò su loro de' pastori che le pastureranno, ed esse non avranno più paura né spavento, e non ne mancherà alcuna, dice l'Eterno. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ecco, i giorni vengono, dice l'Eterno, quand'io farò sorgere a Davide un germoglio giusto, il quale regnerà da re e prospererà, e farà ragione e giustizia nel paese. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Ai giorni d'esso, Giuda sarà salvato, e Israele starà sicuro nella sua dimora: e questo sarà il nome col quale sarà chiamato: 'l'Eterno nostra giustizia'. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Perciò, ecco, i giorni vengono, dice l'Eterno, che non si dirà più: 'L'Eterno è vivente, egli che ha tratto i figliuoli d'Israele fuori del paese d'Egitto', </p>
<p id="v8"><sup><small>8</small></sup>  ma: 'l'Eterno è vivente, egli che ha tratto fuori e ha ricondotto la progenie della casa d'Israele dal paese del settentrione, e da tutti i paesi dove io li avevo cacciati'; ed essi dimoreranno nel loro paese. </p>
<p id="v9"><sup><small>9</small></sup>  Contro i profeti. Il cuore mi si spezza in seno, tutte le mie ossa tremano; io sono come un ubriaco, come un uomo sopraffatto dal vino, a cagione dell'Eterno e a cagione delle sue parole sante. </p>
<p id="v10"><sup><small>10</small></sup>  Poiché il paese è pieno di adulteri; poiché il paese fa cordoglio a motivo della maledizione che lo colpisce; i pascoli del deserto sono inariditi. La corsa di costoro è diretta al male, la loro forza non tende al bene. </p>
<p id="v11"><sup><small>11</small></sup>  Profeti e sacerdoti sono empi, nella mia casa stessa ho trovato la loro malvagità, dice l'Eterno. </p>
<p id="v12"><sup><small>12</small></sup>  Perciò la loro via sarà per loro come luoghi lùbrici in mezzo alle tenebre; essi vi saranno spinti, e cadranno; poiché io farò venir su loro la calamità, l'anno in cui li visiterò, dice l'Eterno. </p>
<p id="v13"><sup><small>13</small></sup>  Avevo ben visto cose insulse tra i profeti di Samaria; profetizzavano nel nome di Baal, e traviavano il mio popolo d'Israele. </p>
<p id="v14"><sup><small>14</small></sup>  Ma fra i profeti di Gerusalemme ho visto cose nefande: commettono adulteri, procedono con falsità, fortificano le mani dei malfattori, talché nessuno si converte dalla sua malvagità; tutti quanti sono per me come Sodoma, e gli abitanti di Gerusalemme, come quei di Gomorra. </p>
<p id="v15"><sup><small>15</small></sup>  Perciò così parla l'Eterno degli eserciti riguardo ai profeti: Ecco, io farò loro mangiare dell'assenzio, e farò loro bere dell'acqua avvelenata; poiché dai profeti di Gerusalemme l'empietà s'è sparsa per tutto il paese. </p>
<p id="v16"><sup><small>16</small></sup>  Così parla l'Eterno degli eserciti: Non ascoltate le parole de' profeti che vi profetizzano; essi vi pascono di cose vane; vi espongono le visioni del loro proprio cuore, e non ciò che procede dalla bocca dell'Eterno. </p>
<p id="v17"><sup><small>17</small></sup>  Dicono del continuo a quei che mi sprezzano: 'L'Eterno ha detto: Avrete pace'; e a tutti quelli che camminano seguendo la caparbietà del proprio cuore: 'Nessun male v'incoglierà'; </p>
<p id="v18"><sup><small>18</small></sup>  poiché chi ha assistito al consiglio dell'Eterno, chi ha veduto, chi ha udito la sua parola? Chi ha prestato orecchio alla sua parola e l'ha udita? </p>
<p id="v19"><sup><small>19</small></sup>  Ecco, la tempesta dell'Eterno, il furore scoppia, la tempesta scroscia, scroscia sul capo degli empi. </p>
<p id="v20"><sup><small>20</small></sup>  L'ira dell'Eterno non si acqueterà, finché non abbia eseguito, compiuto i disegni del suo cuore; negli ultimi giorni, lo capirete appieno. </p>
<p id="v21"><sup><small>21</small></sup>  Io non ho mandato quei profeti; ed essi son corsi; io non ho parlato loro, ed essi hanno profetizzato. </p>
<p id="v22"><sup><small>22</small></sup>  Se avessero assistito al mio consiglio, avrebbero fatto udire le mie parole al mio popolo, e li avrebbero stornati dalla loro cattiva via e dalla malvagità delle loro azioni. </p>
<p id="v23"><sup><small>23</small></sup>  Son io soltanto un Dio da vicino, dice l'Eterno, e non un Dio da lungi? <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Potrebbe uno nascondersi in luogo occulto sì ch'io non lo vegga? dice l'Eterno. Non riempio io il cielo e la terra? dice l'Eterno. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Io ho udito quel che dicono i profeti che profetizzano menzogne nel mio nome, dicendo: 'Ho avuto un sogno! ho avuto un sogno!' <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Fino a quando durerà questo? Hanno essi in mente, questi profeti che profetizzan menzogne, questi profeti dell'inganno del cuor loro, </p>
<p id="v27"><sup><small>27</small></sup>  pensan essi di far dimenticare il mio nome al mio popolo coi loro sogni che si raccontan l'un l'altro, come i loro padri dimenticarono il mio nome per Baal? </p>
<p id="v28"><sup><small>28</small></sup>  Il profeta che ha avuto un sogno, racconti il sogno, e colui che ha udito la mia parola riferisca la mia parola fedelmente. Che ha da fare la paglia col frumento? dice l'Eterno. </p>
<p id="v29"><sup><small>29</small></sup>  La mia parola non è essa come il fuoco? dice l'Eterno; e come un martello che spezza il sasso? </p>
<p id="v30"><sup><small>30</small></sup>  Perciò, ecco, dice l'Eterno, io vengo contro i profeti che ruban gli uni agli altri le mie parole. </p>
<p id="v31"><sup><small>31</small></sup>  Ecco, dice l'Eterno, io vengo contro i profeti che fan parlar la loro propria lingua, eppure dicono: 'Egli dice'. </p>
<p id="v32"><sup><small>32</small></sup>  Ecco, dice l'Eterno, io vengo contro quelli che profetizzano sogni falsi, che li raccontano e traviano il mio popolo con le loro menzogne e con la loro temerità, benché io non li abbia mandati e non abbia dato loro alcun ordine, ed essi non possan recare alcun giovamento a questo popolo, dice l'Eterno. </p>
<p id="v33"><sup><small>33</small></sup>  Se questo popolo o un profeta o un sacerdote ti domandano: 'Qual è l'oracolo dell'Eterno?' Tu risponderai loro: 'Qual oracolo? Io vi rigetterò, dice l'Eterno'. </p>
<p id="v34"><sup><small>34</small></sup>  E quanto al profeta, al sacerdote, o al popolo che dirà: 'Oracolo dell'Eterno', io lo punirò: lui, e la sua casa. </p>
<p id="v35"><sup><small>35</small></sup>  Direte così, ognuno al suo vicino, ognuno al suo fratello: 'Che ha risposto l'Eterno?' e: 'Che ha detto l'Eterno?' </p>
<p id="v36"><sup><small>36</small></sup>  Ma l'oracolo dell'Eterno non lo mentoverete più; poiché la parola di ciascuno sarà per lui il suo oracolo, giacché avete tòrte le parole dell'Iddio vivente, dell'Eterno degli eserciti, dell'Iddio nostro. </p>
<p id="v37"><sup><small>37</small></sup>  Tu dirai così al profeta: 'Che t'ha risposto l'Eterno?' e: 'Che ha detto l'Eterno?' </p>
<p id="v38"><sup><small>38</small></sup>  E se dite ancora: 'Oracolo dell'Eterno', allora l'Eterno parla così: 'Siccome avete detto questa parola 'oracolo dell'Eterno', benché io v'avessi mandato a dire: 'Non dite più: - Oracolo dell'Eterno', </p>
<p id="v39"><sup><small>39</small></sup>  ecco, io vi dimenticherò del tutto, e vi rigetterò lungi dalla mia faccia, voi e la città che avevo data a voi e ai vostri padri, </p>
<p id="v40"><sup><small>40</small></sup>  e vi coprirò d'un obbrobrio eterno e d'un'eterna vergogna, che non saran mai dimenticati'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/22">
          <span class="mdi mdi-arrow-left-drop-circle"></span><span class="pl-2">Geremia - Capitolo 22</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/24">
          <span class="pr-2">Geremia - Capitolo 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:4 <i>Significati della paura</i>: <a href="/it/The_Urantia_Book/149#p6_3">LU 149:6.3</a>. </li>
  <li id="fn2"><a href="#cite2">↑</a> 23:5-6 <i>Fusto o tralcio della vite</i>: <a href="/it/The_Urantia_Book/180#p2_3">LU 180:2.3</a>. </li>
  <li id="fn3"><a href="#cite3">↑</a> 23:6 <i>Il Signore nostra giustizia</i>: <a href="/it/The_Urantia_Book/150#p5_2">LU 150:5.2</a>. </li>
  <li id="fn4"><a href="#cite4">↑</a> 23:23 <i>Parte 1: Dio non lontano</i>: <a href="/it/The_Urantia_Book/3#p1_4">LU 3:1.4</a>. </li>
  <li id="fn5"><a href="#cite5">↑</a> 23:23-24 <i>Dio a portata di mano e lontano</i>: <a href="/it/The_Urantia_Book/3#p1_2">LU 3:1.2</a>. </li>
  <li id="fn6"><a href="#cite6">↑</a> 23:24 <i>Nessun nascondersi da Dio</i>: <a href="/it/The_Urantia_Book/131#p2_4">LU 131:2.4</a>. </li>
  <li id="fn7"><a href="#cite7">↑</a> 23:25-26 <i>Dio che «parla» nei sogni</i>: <a href="/it/The_Urantia_Book/86#p5_7">LU 86:5.7</a>. </li>
</ol>
</div>
