<!--
title: Geremia - Capitolo 33
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/32">Geremia - Capitolo 32</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/34">Geremia - Capitolo 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola dell'Eterno fu rivolta per la seconda volta a Geremia in questi termini, mentr'egli era ancora rinchiuso nel cortile della prigione: </p>
<p id="v2"><sup><small>2</small></sup>  Così parla l'Eterno, che sta per far questo, l'Eterno che lo concepisce per mandarlo ad effetto, colui che ha nome l'Eterno: </p>
<p id="v3"><sup><small>3</small></sup>  Invocami, e io ti risponderò, e t'annunzierò cose grandi e impenetrabili, che tu non conosci. </p>
<p id="v4"><sup><small>4</small></sup>  Poiché così parla l'Eterno, l'Iddio d'Israele, riguardo alle case di questa città, e riguardo alle case dei re di Giuda che saran diroccate per far fronte ai terrapieni ed alla spada del nemico </p>
<p id="v5"><sup><small>5</small></sup>  quando si verrà a combattere contro i Caldei, e a riempire quelle case di cadaveri d'uomini, che io percuoterò nella mia ira e nel mio furore, e per le cui malvagità io nasconderò la mia faccia a questa città: </p>
<p id="v6"><sup><small>6</small></sup>  Ecco, io recherò ad essa medicazione e rimedi, e guarirò i suoi abitanti, e aprirò loro un tesoro di pace e di verità. </p>
<p id="v7"><sup><small>7</small></sup>  E farò tornare dalla cattività Giuda e Israele, e li ristabilirò com'erano prima; </p>
<p id="v8"><sup><small>8</small></sup>  e li purificherò di tutta l'iniquità colla quale hanno peccato contro di me; e perdonerò loro tutte le iniquità colle quali hanno peccato contro di me, e si sono ribellati a me. </p>
<p id="v9"><sup><small>9</small></sup>  E questa città sarà per me un palese argomento di gioia, di lode e di gloria fra tutte le nazioni della terra, che udranno tutto il bene ch'io sto per far loro, e temeranno e tremeranno a motivo di tutto il bene e di tutta la pace ch'io procurerò a Gerusalemme. </p>
<p id="v10"><sup><small>10</small></sup>  Così parla l'Eterno: In questo luogo, del quale voi dite: 'È un deserto, non v'è più uomo né bestia', nelle città di Giuda, e per le strade di Gerusalemme che son desolate e dove non è più né uomo, né abitante, né bestia, </p>
<p id="v11"><sup><small>11</small></sup>  s'udranno ancora i gridi di gioia, i gridi d'esultanza, la voce dello sposo e la voce della sposa, la voce di quelli che dicono: 'Celebrate l'Eterno degli eserciti, poiché l'Eterno è buono, poiché la sua benignità dura in perpetuo', e che portano offerte di azioni di grazie nella casa dell'Eterno. Poiché io farò tornare i deportati del paese, e lo ristabilirò com'era prima, dice l'Eterno. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Così parla l'Eterno degli eserciti: In questo luogo ch'è deserto, dove non v'è più né uomo né bestia, e in tutte le sue città vi saranno ancora delle dimore di pastori, che faranno riposare i loro greggi. </p>
<p id="v13"><sup><small>13</small></sup>  Nelle città della contrada montuosa, nelle città della pianura, nelle città del mezzogiorno, nel paese di Beniamino, nei dintorni di Gerusalemme e nelle città di Giuda le pecore passeranno ancora sotto la mano di colui che le conta, dice l'Eterno. </p>
<p id="v14"><sup><small>14</small></sup>  Ecco, i giorni vengono, dice l'Eterno, che io manderò ad effetto la buona parola che ho pronunziata riguardo alla casa d'Israele e riguardo alla casa di Giuda. </p>
<p id="v15"><sup><small>15</small></sup>  In que' giorni e in quel tempo, io farò germogliare a Davide un germe di giustizia, ed esso farà ragione e giustizia nel paese. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  In que' giorni, Giuda sarà salvato, e Gerusalemme abiterà al sicuro, e questo è il nome onde sarà chiamato: 'l'Eterno, nostra giustizia'. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Poiché così parla l'Eterno: Non verrà mai meno a Davide chi segga sul trono della casa d'Israele, </p>
<p id="v18"><sup><small>18</small></sup>  e ai sacerdoti levitici non verrà mai meno nel mio cospetto chi offra olocausti, chi faccia fumare le offerte, e chi faccia tutti i giorni i sacrifizi. </p>
<p id="v19"><sup><small>19</small></sup>  E la parola dell'Eterno fu rivolta a Geremia in questi termini: </p>
<p id="v20"><sup><small>20</small></sup>  Così parla l'Eterno: Se voi potete annullare il mio patto col giorno e il mio patto con la notte, sì che il giorno e la notte non vengano al tempo loro, </p>
<p id="v21"><sup><small>21</small></sup>  allora si potrà anche annullare il mio patto con Davide mio servitore, sì ch'egli non abbia più figliuolo che regni sul suo trono, e coi sacerdoti levitici miei ministri. </p>
<p id="v22"><sup><small>22</small></sup>  Come non si può contare l'esercito del cielo né misurare la rena del mare, così io moltiplicherò la progenie di Davide, mio servitore, e i Leviti che fanno il mio servizio. </p>
<p id="v23"><sup><small>23</small></sup>  La parola dell'Eterno fu rivolta a Geremia in questi termini: </p>
<p id="v24"><sup><small>24</small></sup>  Non hai tu posto mente alle parole di questo popolo quando va dicendo: 'Le due famiglie che l'Eterno aveva scelte, le ha rigettate?' Così disprezzano il mio popolo, che agli occhi loro non è più una nazione. </p>
<p id="v25"><sup><small>25</small></sup>  Così parla l'Eterno: Se io non ho stabilito il mio patto col giorno e con la notte, e se non ho fissato le leggi del cielo e della terra, </p>
<p id="v26"><sup><small>26</small></sup>  allora rigetterò anche la progenie di Giacobbe e di Davide mio servitore, e non prenderò più dal suo legnaggio i reggitori della progenie d'Abrahamo, d'Isacco e di Giacobbe! poiché io farò tornare i loro esuli, e avrò pietà di loro. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/32">Geremia - Capitolo 32</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/34">Geremia - Capitolo 34</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 33:11 <i>Parte 1: Dio è buono</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn2"><a href="#cite2">↑</a> 33:15 <i>Fusto o tralcio della vite</i>: <a href="/it/The_Urantia_Book/180#p2_3">LU 180:2.3</a>. </li>
  <li id="fn3"><a href="#cite3">↑</a> 33:16 <i>Il Signore nostra giustizia</i>: <a href="/it/The_Urantia_Book/150#p5_2">LU 150:5.2</a>. </li>
</ol>
</div>
