<!--
title: Geremia - Capitolo 18
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/17">Geremia - Capitolo 17</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/19">Geremia - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola che fu rivolta a Geremia da parte dell'Eterno, in questi termini: </p>
<p id="v2"><sup><small>2</small></sup>  'Lèvati, scendi in casa del vasaio, e quivi ti farò udire le mie parole'. </p>
<p id="v3"><sup><small>3</small></sup>  Allora io scesi in casa del vasaio, ed ecco egli stava lavorando alla ruota; </p>
<p id="v4"><sup><small>4</small></sup>  e il vaso che faceva si guastò, come succede all'argilla in man del vasaio, ed egli da capo ne fece un altro vaso come a lui parve bene di farlo. </p>
<p id="v5"><sup><small>5</small></sup>  E la parola dell'Eterno mi fu rivolta in questi termini: </p>
<p id="v6"><sup><small>6</small></sup>  'O casa d'Israele, non posso io far di voi quello che fa questo vasaio? dice l'Eterno. Ecco, quel che l'argilla è in mano al vasaio, voi lo siete in mano mia, o casa d'Israele! </p>
<p id="v7"><sup><small>7</small></sup>  A un dato momento io parlo riguardo a una nazione, riguardo a un regno, di svellere, d'abbattere, di distruggere; </p>
<p id="v8"><sup><small>8</small></sup>  ma se quella nazione contro la quale ho parlato, si converte dalla sua malvagità, io mi pento del male che avevo pensato di farle. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ed ad un altro dato momento io parlo riguardo a una nazione, a un regno, di edificare e di piantare; </p>
<p id="v10"><sup><small>10</small></sup>  ma, se quella nazione fa ciò ch'è male agli occhi miei senza dare ascolto alla mia voce, io mi pento del bene di cui avevo parlato di colmarla'. </p>
<p id="v11"><sup><small>11</small></sup>  Or dunque parla agli uomini di Giuda e agli abitanti di Gerusalemme, e di': Così parla l'Eterno: Ecco, io preparo contro di voi del male, e formo contro di voi un disegno. Si converta ora ciascun di voi dalla sua via malvagia, ed emendate le vostre vie e le vostre azioni! </p>
<p id="v12"><sup><small>12</small></sup>  Ma costoro dicono: 'È inutile; noi vogliamo camminare seguendo i nostri propri pensieri, e vogliamo agire ciascuno seguendo la caparbietà del nostro cuore malvagio'. </p>
<p id="v13"><sup><small>13</small></sup>  Perciò, così parla l'Eterno: Chiedete dunque fra le nazioni chi ha udito cotali cose! La vergine d'Israele ha fatto una cosa orribile, enorme. </p>
<p id="v14"><sup><small>14</small></sup>  La neve del Libano scompare essa mai dalle rocce che dominano la campagna? O le acque che vengon di lontano, fresche, correnti, s'asciugan esse mai? </p>
<p id="v15"><sup><small>15</small></sup>  Eppure il mio popolo m'ha dimenticato, offre profumi agl'idoli vani; l'han tratto a inciampare nelle sue vie, ch'erano i sentieri antichi, per seguire sentieri laterali, una via non appianata, </p>
<p id="v16"><sup><small>16</small></sup>  e per far così del loro paese una desolazione, un oggetto di perpetuo scherno; talché tutti quelli che vi passano rimangono stupiti e scuotono il capo. </p>
<p id="v17"><sup><small>17</small></sup>  Io li disperderò dinanzi al nemico, come fa il vento orientale; io volterò loro le spalle e non la faccia nel giorno della loro calamità. </p>
<p id="v18"><sup><small>18</small></sup>  Ed essi hanno detto: 'Venite, ordiamo macchinazioni contro Geremia; poiché l'insegnamento della legge non verrà meno per mancanza di sacerdoti, né il consiglio per mancanza di savi, né la parola per mancanza di profeti. Venite, colpiamolo con la lingua, e non diamo retta ad alcuna delle sue parole'. </p>
<p id="v19"><sup><small>19</small></sup>  Tu dunque, o Eterno, volgi a me la tua attenzione, e odi la voce di quelli che contendono meco. </p>
<p id="v20"><sup><small>20</small></sup>  Il male sarà esso reso per il bene? Poiché essi hanno scavato una fossa per l'anima mia. Ricordati com'io mi son presentato dinanzi a te per parlare in loro favore, e per stornare da loro l'ira tua. </p>
<p id="v21"><sup><small>21</small></sup>  Perciò abbandona i loro figliuoli alla fame; dàlli essi stessi in balìa della spada; le loro mogli siano orbate di figliuoli, e rimangan vedove; i loro mariti sian feriti a morte; i loro giovani sian colpiti dalla spada in battaglia. </p>
<p id="v22"><sup><small>22</small></sup>  Un grido s'oda uscire dalle loro case, quando tu farai piombar su loro a un tratto le bande nemiche: poiché hanno scavata una fossa per pigliarmi, e han teso de' lacci ai miei piedi. </p>
<p id="v23"><sup><small>23</small></sup>  E tu, o Eterno, conosci tutti i loro disegni contro di me per farmi morire; non perdonare la loro iniquità, non cancellare il loro peccato d'innanzi ai tuoi occhi! Siano essi rovesciati davanti a te! Agisci contro di loro nel giorno della tua ira! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/17">Geremia - Capitolo 17</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/19">Geremia - Capitolo 19</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 18:8,10 <i>Dio si dice pentito</i>: <a href="/it/The_Urantia_Book/4#p3_4">LU 4:3.4</a>.  <i>Dio si dice pentito</i>: <a href="/it/The_Urantia_Book/2#p2_2">LU 2:2.2</a>. </li>
</ol>
</div>
