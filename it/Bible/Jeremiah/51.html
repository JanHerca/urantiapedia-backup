<!--
title: Geremia - Capitolo 51
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jeremiah/50">Geremia - Capitolo 50</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jeremiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jeremiah/52">Geremia - Capitolo 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Così parla l'Eterno: Ecco, io faccio levare contro Babilonia e contro gli abitanti di questo paese, ch'è il cuore de' miei nemici, un vento distruttore. </p>
<p id="v2"><sup><small>2</small></sup>  E mando contro Babilonia degli stranieri che la ventoleranno, e vuoteranno il suo paese; poiché, nel giorno della calamità, piomberanno su di lei da tutte le parti. </p>
<p id="v3"><sup><small>3</small></sup>  Tenda l'arciere il suo arco contro chi tende l'arco, e contro chi s'erge fieramente nella sua corazza! Non risparmiate i suoi giovani, votate allo sterminio tutto il suo esercito! </p>
<p id="v4"><sup><small>4</small></sup>  Cadano uccisi nel paese de' Caldei, crivellati di ferite per le vie di Babilonia! </p>
<p id="v5"><sup><small>5</small></sup>  Poiché Israele e Giuda non son vedovati del loro Dio, dell'Eterno degli eserciti; e il paese de' Caldei è pieno di colpe contro il Santo d'Israele. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Fuggite di mezzo a Babilonia, e salvi ognuno la sua vita, guardate di non perire per l'iniquità di lei! Poiché questo è il tempo della vendetta dell'Eterno; egli le dà la sua retribuzione. </p>
<p id="v7"><sup><small>7</small></sup>  Babilonia era nelle mani dell'Eterno una coppa d'oro, che inebriava tutta la terra; le nazioni han bevuto del suo vino, perciò le nazioni son divenute deliranti. </p>
<p id="v8"><sup><small>8</small></sup>  A un tratto Babilonia è caduta, è frantumata. Mandate su di lei alti lamenti, prendete del balsamo pel suo dolore; forse guarirà! </p>
<p id="v9"><sup><small>9</small></sup>  Noi abbiam voluto guarire Babilonia, ma essa non è guarita; abbandonatela, e andiamocene ognuno al nostro paese; poiché la sua punizione arriva sino al cielo, s'innalza fino alle nuvole. </p>
<p id="v10"><sup><small>10</small></sup>  L'Eterno ha prodotto in luce la giustizia della nostra causa; venite, raccontiamo in Sion l'opera dell'Eterno, del nostro Dio. </p>
<p id="v11"><sup><small>11</small></sup>  Forbite le saette, imbracciate gli scudi! L'Eterno ha eccitato lo spirito dei re dei Medi, perché il suo disegno contro Babilonia è di distruggerla; poiché questa è la vendetta dell'Eterno, la vendetta del suo tempio. </p>
<p id="v12"><sup><small>12</small></sup>  Alzate la bandiera contro le mura di Babilonia! Rinforzate le guardie, ponete le sentinelle, preparate gli agguati! Poiché l'Eterno ha divisato e già mette ad effetto ciò che ha detto contro gli abitanti di Babilonia. </p>
<p id="v13"><sup><small>13</small></sup>  O tu che abiti in riva alle grandi acque, tu che abbondi di tesori, la tua fine è giunta, il termine delle tue rapine! </p>
<p id="v14"><sup><small>14</small></sup>  L'Eterno degli eserciti l'ha giurato per se stesso: Sì, certo, io t'empirò d'uomini come di locuste ed essi leveranno contro di te gridi di trionfo. </p>
<p id="v15"><sup><small>15</small></sup>  Egli, con la sua potenza, ha fatto la terra, con la sua sapienza ha stabilito fermamente il mondo; con la sua intelligenza ha disteso i cieli. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Quando fa udire la sua voce, v'è un rumor d'acque nel cielo, ei fa salire i vapori dalle estremità della terra, fa guizzare i lampi per la pioggia e trae il vento dai suoi serbatoi; </p>
<p id="v17"><sup><small>17</small></sup>  ogni uomo allora diventa stupido, privo di conoscenza, ogni orafo ha vergogna delle sue immagini scolpite; perché le sue immagini fuse sono una menzogna, e non v'è soffio vitale in loro. </p>
<p id="v18"><sup><small>18</small></sup>  Sono vanità, lavoro d'inganno; nel giorno del castigo, periranno. </p>
<p id="v19"><sup><small>19</small></sup>  A loro non somiglia Colui ch'è la parte di Giacobbe; perché Egli è quel che ha formato tutte le cose, e Israele è la tribù della sua eredità. Il suo nome è l'Eterno degli eserciti. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  O Babilonia, tu sei stata per me un martello, uno strumento di guerra; con te ho schiacciato le nazioni, con te ho distrutto i regni; </p>
<p id="v21"><sup><small>21</small></sup>  con te ho schiacciato cavalli e cavalieri, con te ho schiacciato i carri e chi vi stava sopra; </p>
<p id="v22"><sup><small>22</small></sup>  con te ho schiacciato uomini e donne, con te ho schiacciato vecchi e bambini, con te ho schiacciato giovani e fanciulle; </p>
<p id="v23"><sup><small>23</small></sup>  con te ho schiacciato i pastori e i lor greggi, con te ho schiacciato i lavoratori e i lor buoi aggiogati; con te ho schiacciato governatori e magistrati. </p>
<p id="v24"><sup><small>24</small></sup>  Ma, sotto gli occhi vostri, io renderò a Babilonia e a tutti gli abitanti della Caldea tutto il male che han fatto a Sion, dice l'Eterno. </p>
<p id="v25"><sup><small>25</small></sup>  Eccomi a te, o montagna di distruzione, dice l'Eterno; a te che distruggi tutta la terra! Io stenderò la mia mano su di te, ti rotolerò giù dalle rocce, e farò di te una montagna bruciata. </p>
<p id="v26"><sup><small>26</small></sup>  E da te non si trarrà più pietra angolare, né pietre da fondamenta; ma tu sarai una desolazione perpetua, dice l'Eterno. </p>
<p id="v27"><sup><small>27</small></sup>  Issate una bandiera sulla terra! Sonate la tromba fra le nazioni! Preparate le nazioni contro di lei, chiamate a raccolta contro di lei i regni d'Ararat, di Minni e d'Ashkenaz! Costituite contro di lei de' generali! Fate avanzare i cavalli come locuste dalle ali ritte. </p>
<p id="v28"><sup><small>28</small></sup>  Preparate contro di lei le nazioni, i re di Media, i suoi governatori, tutti i suoi magistrati, e tutti i paesi de' suoi dominî. </p>
<p id="v29"><sup><small>29</small></sup>  La terra trema, è in doglia perché i disegni dell'Eterno contro Babilonia s'effettuano: di ridurre il paese di Babilonia in un deserto senz'abitanti. </p>
<p id="v30"><sup><small>30</small></sup>  I prodi di Babilonia cessan di combattere; se ne stanno nelle loro fortezze; la loro bravura è venuta meno, son come donne; le sue abitazioni sono in fiamme, le sbarre delle sue porte sono spezzate. </p>
<p id="v31"><sup><small>31</small></sup>  Un corriere incrocia l'altro, un messaggero incrocia l'altro, per annunziare al re di Babilonia che la sua città è presa da ogni lato, </p>
<p id="v32"><sup><small>32</small></sup>  che i guadi son occupati, che le paludi sono in preda alle fiamme, che gli uomini di guerra sono allibiti. </p>
<p id="v33"><sup><small>33</small></sup>  Poiché così parla l'Eterno degli eserciti, l'Iddio d'Israele: La figliuola di Babilonia è come un'aia al tempo in cui la si trebbia; ancora un poco, e verrà per lei il tempo della mietitura. </p>
<p id="v34"><sup><small>34</small></sup>  Nebucadnetsar, re di Babilonia, ci ha divorati, ci ha schiacciati, ci ha posti là come un vaso vuoto; ci ha inghiottiti come un dragone; ha empito il suo ventre con le nostre delizie, ci ha cacciati via. </p>
<p id="v35"><sup><small>35</small></sup>  'La violenza che m'è fatta e la mia carne ricadano su Babilonia', dirà l'abitante di Sion; 'Il mio sangue ricada sugli abitanti di Caldea', dirà Gerusalemme. </p>
<p id="v36"><sup><small>36</small></sup>  Perciò, così parla l'Eterno: Ecco, io difenderò la tua causa, e farò la tua vendetta! io prosciugherò il suo mare, disseccherò la sua sorgente, </p>
<p id="v37"><sup><small>37</small></sup>  e Babilonia diventerà un monte di ruine, un ricetto di sciacalli, un oggetto di stupore e di scherno, un luogo senz'abitanti. </p>
<p id="v38"><sup><small>38</small></sup>  Essi ruggiranno assieme come leoni, grideranno come piccini di leonesse. </p>
<p id="v39"><sup><small>39</small></sup>  Quando saranno riscaldati, darò loro da bere, li inebrierò perché stiano allegri, e poi s'addormentino d'un sonno perpetuo, e non si risveglino più, dice l'Eterno. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Io li farò scendere al macello come agnelli, come montoni, come capri. </p>
<p id="v41"><sup><small>41</small></sup>  Come mai è stata presa Sceshac, ed è stata conquistata colei ch'era il vanto di tutta la terra? Come mai Babilonia è ella diventata una desolazione fra le nazioni? </p>
<p id="v42"><sup><small>42</small></sup>  Il mare è salito su Babilonia; essa è stata coperta dal tumulto de' suoi flutti. </p>
<p id="v43"><sup><small>43</small></sup>  Le sue città son diventate una desolazione, una terra arida, un deserto, un paese dove non abita alcuno, per dove non passa alcun figliuol d'uomo. </p>
<p id="v44"><sup><small>44</small></sup>  Io punirò Bel in Babilonia, e gli trarrò di gola ciò che ha trangugiato, e le nazioni non affluiranno più a lui; perfin le mura di Babilonia son cadute. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  O popolo mio, uscite di mezzo a lei, e salvi ciascuno la sua vita d'innanzi all'ardente ira dell'Eterno! </p>
<p id="v46"><sup><small>46</small></sup>  Il vostro cuore non s'avvilisca, e non vi spaventate delle voci che s'udranno nel paese; poiché un anno correrà una voce, e l'anno seguente correrà un'altra voce; vi sarà nel paese violenza, dominatore contro dominatore. </p>
<p id="v47"><sup><small>47</small></sup>  Perciò, ecco, i giorni vengono ch'io farò giustizia delle immagini scolpite di Babilonia, e tutto il suo paese sarà coperto d'onta, e tutti i suoi feriti a morte cadranno in mezzo a lei. </p>
<p id="v48"><sup><small>48</small></sup>  E i cieli, la terra, e tutto ciò ch'è in essi, giubileranno su Babilonia, perché i devastatori piomberanno su lei dal settentrione, dice l'Eterno. </p>
<p id="v49"><sup><small>49</small></sup>  Come Babilonia ha fatto cadere i feriti a morte d'Israele, così in Babilonia cadranno i feriti a morte di tutto il paese. </p>
<p id="v50"><sup><small>50</small></sup>  O voi che siete scampati dalla spada, partite, non vi fermate, ricordatevi da lungi dell'Eterno, e Gerusalemme vi ritorni in cuore! </p>
<p id="v51"><sup><small>51</small></sup>  Noi eravamo coperti d'onta all'udire gli oltraggi, la vergogna ci copriva la faccia, perché gli stranieri eran venuti nel santuario della casa dell'Eterno. </p>
<p id="v52"><sup><small>52</small></sup>  Perciò, ecco, i giorni vengono, dice l'Eterno, ch'io farò giustizia delle sue immagini scolpite, e in tutto il suo paese gemeranno i feriti a morte. </p>
<p id="v53"><sup><small>53</small></sup>  Quand'anche Babilonia s'elevasse fino al cielo, quand'anche rendesse inaccessibili i suoi alti baluardi, le verranno da parte mia dei devastatori, dice l'Eterno. </p>
<p id="v54"><sup><small>54</small></sup>  Giunge da Babilonia un grido, la notizia d'un gran disastro dalla terra de' Caldei. </p>
<p id="v55"><sup><small>55</small></sup>  Poiché l'Eterno devasta Babilonia, e fa cessare il suo grande rumore; le onde dei devastatori muggono come grandi acque, se ne ode il fracasso; </p>
<p id="v56"><sup><small>56</small></sup>  poiché il devastatore piomba su lei, su Babilonia, i suoi prodi son presi, i loro archi spezzati, giacché l'Eterno è l'Iddio delle retribuzioni, non manca di rendere ciò ch'è dovuto. </p>
<p id="v57"><sup><small>57</small></sup>  Io inebrierò i suoi capi e i suoi savi, i suoi governatori, i suoi magistrati, i suoi prodi, ed essi s'addormenteranno d'un sonno eterno, e non si risveglieranno più, dice il Re, che ha nome l'Eterno degli eserciti. </p>
<p id="v58"><sup><small>58</small></sup>  Così parla l'Eterno degli eserciti: Le larghe mura di Babilonia saranno spianate al suolo, le sue alte porte saranno incendiate, sicché i popoli avran lavorato per nulla, le nazioni si saranno stancate per il fuoco. </p>
<p id="v59"><sup><small>59</small></sup>  Ordine, dato dal profeta Geremia a Seraia, figliuolo di Neria, figliuolo di Mahaseia, quando si recò a Babilonia con Sedekia, re di Giuda, il quarto anno del regno di Sedekia. Seraia era capo dei ciambellani. </p>
<p id="v60"><sup><small>60</small></sup>  Geremia scrisse in un libro tutto il male che doveva accadere a Babilonia, cioè tutte queste parole che sono scritte riguardo a Babilonia. </p>
<p id="v61"><sup><small>61</small></sup>  E Geremia disse a Seraia: 'Quando sarai arrivato a Babilonia, avrai cura di leggere tutte queste parole, </p>
<p id="v62"><sup><small>62</small></sup>  e dirai: - O Eterno, tu hai detto di questo luogo che lo avresti distrutto, sì che non sarebbe più abitato né da uomo, né da bestia, e che sarebbe ridotto in una desolazione perpetua. - </p>
<p id="v63"><sup><small>63</small></sup>  E quando avrai finito di leggere questo libro, tu vi legherai una pietra, lo getterai in mezzo all'Eufrate, </p>
<p id="v64"><sup><small>64</small></sup>  e dirai: - Così affonderà Babilonia, e non si rialzerà più, a motivo del male ch'io faccio venire su di lei; cadrà esausta'. Fin qui, le parole di Geremia. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 51:5 <i>Santo di Israele</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn2"><a href="#cite2">↑</a> 51:15 <i>Dio creò</i>: <a href="/it/The_Urantia_Book/95#p5_9">LU 95:5.9</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>Creatore fedele e divino</i>: <a href="/it/The_Urantia_Book/2#p1_2">LU 2:1.2</a>.  <i>Il Creatore</i>: <a href="/it/The_Urantia_Book/131#p10_6">LU 131:10.6</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Creatore universale</i>: <a href="/it/The_Urantia_Book/142#p3_7">LU 142:3.7</a>.  <i>Dio è onnisciente</i>: <a href="/it/The_Urantia_Book/131#p10_3">LU 131:10.3</a>.  <i>Dio ha fatto tutto</i>: <a href="/it/The_Urantia_Book/6#p1_3">LU 6:1.3</a>.  <i>Dio ha fatto tutte le cose e gli esseri</i>: <a href="/it/The_Urantia_Book/131#p10_2">LU 131:10.2</a>. </li>
  <li id="fn3"><a href="#cite3">↑</a> 51:15-16 <i>Dio creò il cielo e la terra</i>: <a href="/it/The_Urantia_Book/92#p6_6">LU 92:6.6</a>.  <i>Dio come Creatore di tutto</i>: <a href="/it/The_Urantia_Book/0#p2_9">LU 0:2.9</a>.  <i>Dio creò il cielo e la terra</i>: <a href="/it/The_Urantia_Book/1#p0_1">LU 1:0.1</a>.  <i>Creatore del cielo e della terra</i>: <a href="/it/The_Urantia_Book/128#p1_10">LU 128:1.10</a>.  <i>Dio ha creato tutto</i>: <a href="/it/The_Urantia_Book/131#p2_2">LU 131:2.2</a>. </li>
  <li id="fn4"><a href="#cite4">↑</a> 51:19 <i>Fonte di tutte le cose</i>: <a href="/it/The_Urantia_Book/3#p2_5">LU 3:2.5</a>. </li>
  <li id="fn5"><a href="#cite5">↑</a> 51:39 <i>Non sopravvivenza</i>: <a href="/it/The_Urantia_Book/49#p6_7">LU 49:6.7</a>. </li>
  <li id="fn6"><a href="#cite6">↑</a> 51:44 <i>«Dei» Bel concorrenti</i>: <a href="/it/The_Urantia_Book/95#p1_3">LU 95:1.3</a>. </li>
</ol>
</div>
