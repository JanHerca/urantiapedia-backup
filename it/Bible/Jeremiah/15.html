<!--
title: Geremia - Capitolo 15
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/14">Geremia - Capitolo 14</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/16">Geremia - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma l'Eterno mi disse: 'Quand'anche Mosè e Samuele si presentassero davanti a me, l'anima mia non si piegherebbe verso questo popolo; caccialo via dalla mia presenza, e ch'ei se ne vada! </p>
<p id="v2"><sup><small>2</small></sup>  E se pur ti dicono: - Dove ce ne andremo? tu risponderai loro: - Così dice l'Eterno: Alla morte, i destinati alla morte; alla spada, i destinati alla spada; alla fame, i destinati alla fame; alla cattività, i destinati alla cattività. </p>
<p id="v3"><sup><small>3</small></sup>  Io manderò contro di loro quattro specie di flagelli, dice l'Eterno: la spada, per ucciderli; i cani, per trascinarli; gli uccelli del cielo e le bestie della terra, per divorarli e per distruggerli. </p>
<p id="v4"><sup><small>4</small></sup>  E farò sì che saranno agitati per tutti i regni della terra, a cagione di Manasse, figliuolo di Ezechia, re di Giuda, e di tutto quello ch'egli ha fatto in Gerusalemme. </p>
<p id="v5"><sup><small>5</small></sup>  Poiché chi avrebbe pietà di te, o Gerusalemme? Chi ti compiangerebbe? Chi s'incomoderebbe per domandarti come stai? <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Tu m'hai respinto, dice l'Eterno; ti sei tirata indietro; perciò io stendo la mano contro di te, e ti distruggo; sono stanco di pentirmi. </p>
<p id="v7"><sup><small>7</small></sup>  Io ti ventolo col ventilabro alle porte del paese, privo di figli il mio popolo, e lo faccio perire, poiché non si converte dalle sue vie. </p>
<p id="v8"><sup><small>8</small></sup>  Le sue vedove son più numerose della rena del mare; io faccio venire contro di loro, contro la madre de' giovani, un nemico che devasta in pien mezzodì; faccio piombar su lei, a un tratto, angoscia e terrore. </p>
<p id="v9"><sup><small>9</small></sup>  Colei che avea partorito sette figliuoli è languente, esala lo spirito; il suo sole tramonta mentr'è giorno ancora; è coperta di vergogna, di confusione; e il rimanente di loro io lo do in balìa della spada de' loro nemici, dice l'Eterno'. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Me infelice! o madre mia, poiché m'hai fatto nascere uomo di lite e di contesa per tutto il paese! Io non do né prendo in imprestito, e nondimeno tutti mi maledicono. </p>
<p id="v11"><sup><small>11</small></sup>  L'Eterno dice: Per certo, io ti riserbo un avvenire felice; io farò che il nemico ti rivolga supplicazioni nel tempo dell'avversità, nel tempo dell'angoscia. </p>
<p id="v12"><sup><small>12</small></sup>  Il ferro potrà esso spezzare il ferro del settentrione ed il rame? </p>
<p id="v13"><sup><small>13</small></sup>  Le tue facoltà e i tuoi tesori io li darò gratuitamente come preda, a cagione di tutti i tuoi peccati, e dentro tutti i tuoi confini. </p>
<p id="v14"><sup><small>14</small></sup>  E li farò passare coi tuoi nemici in un paese che non conosci; perché un fuoco s'è acceso nella mia ira, che arderà contro di voi. </p>
<p id="v15"><sup><small>15</small></sup>  Tu sai tutto, o Eterno; ricordati di me, visitami, e vendicami dei miei persecutori; nella tua longanimità, non mi portar via! riconosci che per amor tuo io porto l'obbrobrio. </p>
<p id="v16"><sup><small>16</small></sup>  Tosto che ho trovato le tue parole, io le ho divorate; e le tue parole sono state la mia gioia, l'allegrezza del mio cuore, perché il tuo nome è invocato su me, o Eterno, Dio degli eserciti. </p>
<p id="v17"><sup><small>17</small></sup>  Io non mi son seduto nell'assemblea di quelli che ridono, e non mi son rallegrato, ma per cagion della tua mano mi son seduto solitario, perché tu mi riempivi d'indignazione. </p>
<p id="v18"><sup><small>18</small></sup>  Perché il mio dolore è desso perpetuo, e la mia piaga, incurabile, ricusa di guarire? Vuoi tu essere per me come una sorgente fallace, come un'acqua che non dura? </p>
<p id="v19"><sup><small>19</small></sup>  Perciò, così parla l'Eterno: Se tu torni a me, io ti ricondurrò, e tu ti terrai dinanzi a me; e se tu separi ciò ch'è prezioso da ciò ch'è vile, tu sarai come la mia bocca; ritorneranno essi a te, ma tu non tornerai a loro. </p>
<p id="v20"><sup><small>20</small></sup>  Io ti farò essere per questo popolo un forte muro di rame; essi combatteranno contro di te, ma non potranno vincerti, perché io sarò teco per salvarti e per liberarti, dice l'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/14">Geremia - Capitolo 14</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/16">Geremia - Capitolo 16</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 15:5-6 <i>Geremia: Gerusalemme cadrà</i>: <a href="/it/The_Urantia_Book/97#p9_22">LU 97:9.22</a>. </li>
  <li id="fn2"><a href="#cite2">↑</a> 15:9 <i>Rinuncia al fantasma</i>: <a href="/it/The_Urantia_Book/86#p5_2">LU 86:5.2</a>. </li>
</ol>
</div>
