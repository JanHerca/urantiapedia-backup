<!--
title: Geremia - Capitolo 38
description: 
published: true
date: 2023-11-8T21:45:55Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/37">
          <span class="mdi mdi-arrow-left-drop-circle"></span><span class="pl-2">Geremia - Capitolo 37</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/39">
          <span class="pr-2">Geremia - Capitolo 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Scefatia figliuolo di Mattan, Ghedalia figliuolo di Pashur, Jucal figliuolo di Scelamia e Pashur figliuolo di Malkia, udirono le parole che Geremia rivolgeva a tutto il popolo, dicendo: </p>
<p id="v2"><sup><small>2</small></sup>  'Così parla l'Eterno: Chi rimarrà in questa città morrà di spada, di fame o di peste; ma chi andrà ad arrendersi ai Caldei avrà salva la vita, la vita sarà il suo bottino, e vivrà. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Così parla l'Eterno: Questa città sarà certamente data in mano dell'esercito del re di Babilonia, che la prenderà'. </p>
<p id="v4"><sup><small>4</small></sup>  E i capi dissero al re: 'Deh, sia quest'uomo messo a morte! poich'egli rende fiacche le mani degli uomini di guerra che rimangono in questa città, e le mani di tutto il popolo, tenendo loro cotali discorsi; quest'uomo non cerca il bene, ma il male di questo popolo'. </p>
<p id="v5"><sup><small>5</small></sup>  Allora il re Sedekia disse: 'Ecco, egli è in mano vostra; poiché il re non può nulla contro di voi'. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Allora essi presero Geremia e lo gettarono nella cisterna di Malkia, figliuolo del re, ch'era nel cortile della prigione; vi calarono Geremia con delle funi. Nella cisterna non c'era acqua ma solo fango, e Geremia affondò nel fango. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Or Ebed-melec, etiopo, eunuco che stava nella casa del re, udì che aveano messo Geremia nella cisterna. - Il re stava allora seduto alla porta di Beniamino. - </p>
<p id="v8"><sup><small>8</small></sup>  Ebed-melec uscì dalla casa del re, e parlò al re dicendo: </p>
<p id="v9"><sup><small>9</small></sup>  'O re, mio signore, quegli uomini hanno male agito in tutto quello che hanno fatto al profeta Geremia, che hanno gettato nella cisterna; egli morrà di fame là dov'è, giacché non v'è più pane in città'. </p>
<p id="v10"><sup><small>10</small></sup>  E il re diede quest'ordine ad Ebed-melec, l'etiopo: 'Prendi teco di qui trenta uomini, e tira su il profeta Geremia dalla cisterna prima che muoia'. </p>
<p id="v11"><sup><small>11</small></sup>  Ebed-melec prese seco quegli uomini, entrò nella casa del re, sotto il Tesoro; prese di lì dei pezzi di stoffa logora e de' vecchi stracci, e li calò a Geremia, nella cisterna, con delle funi. </p>
<p id="v12"><sup><small>12</small></sup>  Ed Ebed-melec, l'etiopo, disse a Geremia: 'Mettiti ora questi pezzi di stoffa logora e questi stracci sotto le ascelle, sotto le funi'. E Geremia fece così. </p>
<p id="v13"><sup><small>13</small></sup>  E quelli trassero su Geremia con quelle funi, e lo fecero salir fuori dalla cisterna. E Geremia rimase nel cortile della prigione. </p>
<p id="v14"><sup><small>14</small></sup>  Allora il re Sedekia mandò a prendere il profeta Geremia, e se lo fece condurre al terzo ingresso della casa dell'Eterno; e il re disse a Geremia: 'Io ti domando una cosa; non mi celar nulla'. </p>
<p id="v15"><sup><small>15</small></sup>  E Geremia rispose a Sedekia: 'Se te la dico, non è egli certo che mi farai morire? E se ti do qualche consiglio, non mi darai ascolto'. </p>
<p id="v16"><sup><small>16</small></sup>  E il re Sedekia giurò in segreto a Geremia, dicendo: 'Com'è vero che l'Eterno, il quale ci ha dato questa vita, vive, io non ti farò morire, e non ti darò in mano di questi uomini che cercan la tua vita'. </p>
<p id="v17"><sup><small>17</small></sup>  Allora Geremia disse a Sedekia: 'Così parla l'Eterno, l'Iddio degli eserciti, l'Iddio d'Israele: Se tu ti vai ad arrendere ai capi del re di Babilonia, avrai salva la vita; questa città non sarà data alle fiamme, e vivrai tu con la tua casa; </p>
<p id="v18"><sup><small>18</small></sup>  ma se non vai ad arrenderti ai capi del re di Babilonia, questa città sarà data in mano de' Caldei che la daranno alle fiamme, e tu non scamperai dalle loro mani'. </p>
<p id="v19"><sup><small>19</small></sup>  E il re Sedekia disse a Geremia: 'Io temo que' Giudei che si sono arresi ai Caldei, ch'io non abbia ad esser dato nelle loro mani, e ch'essi non mi scherniscano'. </p>
<p id="v20"><sup><small>20</small></sup>  Ma Geremia rispose: 'Tu non sarai dato nelle loro mani. Deh! ascolta la voce dell'Eterno in questo che ti dico: tutto andrà bene per te, e tu vivrai. </p>
<p id="v21"><sup><small>21</small></sup>  Ma se rifiuti d'uscire, ecco quello che l'Eterno m'ha fatto vedere: </p>
<p id="v22"><sup><small>22</small></sup>  Tutte le donne rimaste nella casa del re di Giuda saranno menate fuori ai capi del re di Babilonia; e queste donne diranno: - 'I tuoi familiari amici t'hanno incitato, t'hanno vinto; i tuoi piedi sono affondati nel fango, e quelli si son ritirati'. - </p>
<p id="v23"><sup><small>23</small></sup>  E tutte le tue mogli coi tuoi figliuoli saranno menate ai Caldei; e tu non scamperai dalle loro mani, ma sarai preso e dato in mano del re di Babilonia, e questa città sarà data alle fiamme'. </p>
<p id="v24"><sup><small>24</small></sup>  E Sedekia disse a Geremia: 'Nessuno sappia nulla di queste parole, e tu non morrai. </p>
<p id="v25"><sup><small>25</small></sup>  E se i capi odono che io ho parlato teco e vengono da te a dirti: - Dichiaraci quello che tu hai detto al re; non ce lo celare, e non ti faremo morire; e il re che t'ha detto?... - </p>
<p id="v26"><sup><small>26</small></sup>  rispondi loro: Io ho presentato al re la mia supplicazione, ch'egli non mi facesse ritornare nella casa di Gionàthan, per morirvi'. </p>
<p id="v27"><sup><small>27</small></sup>  E tutti i capi vennero a Geremia, e lo interrogarono; ma egli rispose loro secondo tutte le parole che il re gli aveva comandate, e quelli lo lasciarono in pace, perché la cosa non s'era divulgata. </p>
<p id="v28"><sup><small>28</small></sup>  E Geremia rimase nel cortile della prigione fino al giorno che Gerusalemme fu presa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/37">
          <span class="mdi mdi-arrow-left-drop-circle"></span><span class="pl-2">Geremia - Capitolo 37</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/39">
          <span class="pr-2">Geremia - Capitolo 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 38:2-3 <i>Geremia consiglia la resa</i>: <a href="/it/The_Urantia_Book/97#p6_4">LU 97:6.4</a>.  <i>Avvertimento di sventura</i>: <a href="/it/The_Urantia_Book/97#p9_25">LU 97:9.25</a>. </li>
  <li id="fn2"><a href="#cite2">↑</a> 38:2-9 <i>Distruzione totale</i>: <a href="/it/The_Urantia_Book/97#p9_26">LU 97:9.26</a>. </li>
  <li id="fn3"><a href="#cite3">↑</a> 38:5-6 <i>La prigione di Geremia</i>: <a href="/it/The_Urantia_Book/153#p2_3">LU 153:2.3</a>. </li>
  <li id="fn4"><a href="#cite4">↑</a> 38:6 <i>Geremia in prigione</i>: <a href="/it/The_Urantia_Book/97#p6_4">LU 97:6.4</a>. </li>
</ol>
</div>
