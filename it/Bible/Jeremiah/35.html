<!--
title: Geremia - Capitolo 35
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/34">Geremia - Capitolo 34</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/36">Geremia - Capitolo 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola che fu rivolta a Geremia dall'Eterno, al tempo di Joiakim, figliuolo di Giosia, re di Giuda, in questi termini: </p>
<p id="v2"><sup><small>2</small></sup>  'Va' alla casa dei Recabiti, e parla loro: ménali nella casa dell'Eterno, in una delle camere, e offri loro del vino da bere'. </p>
<p id="v3"><sup><small>3</small></sup>  Allora io presi Jaazania, figliuolo di Geremia, figliuolo di Habazzinia, i suoi fratelli, tutti i suoi figliuoli e tutta la casa dei Recabiti, </p>
<p id="v4"><sup><small>4</small></sup>  e li menai nella casa dell'Eterno, nella camera dei figliuoli di Hanan figliuolo d'Igdalia, uomo di Dio, la quale era presso alla camera de' capi, sopra la camera di Maaseia, figliuolo di Shallum, guardiano della soglia; </p>
<p id="v5"><sup><small>5</small></sup>  e misi davanti ai figliuoli della casa dei Recabiti dei vasi pieni di vino e delle coppe, e dissi loro: 'Bevete del vino'. </p>
<p id="v6"><sup><small>6</small></sup>  Ma quelli risposero: 'Noi non beviamo vino; perché Gionadab, figliuolo di Recab, nostro padre, ce l'ha proibito, dicendo: - Non berrete mai in perpetuo vino, né voi né i vostri figliuoli; </p>
<p id="v7"><sup><small>7</small></sup>  e non edificherete case, non seminerete alcuna semenza, non pianterete vigne, e non ne possederete alcuna, ma abiterete in tende tutti i giorni della vostra vita, affinché viviate lungamente nel paese dove state come forestieri. </p>
<p id="v8"><sup><small>8</small></sup>  E noi abbiamo ubbidito alla voce di Gionadab, figliuolo di Recab, nostro padre, in tutto quello che ci ha comandato: non beviamo vino durante tutti i nostri giorni, tanto noi, che le nostre mogli, i nostri figliuoli e le nostre figliuole; </p>
<p id="v9"><sup><small>9</small></sup>  non edifichiamo case per abitarvi, non abbiamo vigna, campo, né sementa; </p>
<p id="v10"><sup><small>10</small></sup>  abitiamo in tende, e abbiamo ubbidito e fatto tutto quello che Gionadab, nostro padre, ci ha comandato. </p>
<p id="v11"><sup><small>11</small></sup>  Ma quando Nebucadnetsar, re di Babilonia, è salito contro il paese, abbiam detto: - Venite, ritiriamoci a Gerusalemme, per paura dell'esercito dei Caldei e dell'esercito di Siria. E così ci siamo stabiliti a Gerusalemme'. </p>
<p id="v12"><sup><small>12</small></sup>  Allora la parola dell'Eterno fu rivolta a Geremia in questi termini: </p>
<p id="v13"><sup><small>13</small></sup>  'Così parla l'Eterno degli eserciti, l'Iddio d'Israele: Va' e di' agli uomini di Giuda e agli abitanti di Gerusalemme: - Non riceverete voi dunque la lezione, imparando ad ubbidire alle mie parole? dice l'Eterno. </p>
<p id="v14"><sup><small>14</small></sup>  Le parole di Gionadab, figliuolo di Recab, che comandò ai suoi figliuoli di non bever vino, sono state messe ad effetto; ed essi fino al dì d'oggi non hanno bevuto vino, in ubbidienza all'ordine del padre loro; e io v'ho parlato, parlato fin dal mattino, e voi non m'avete dato ascolto; </p>
<p id="v15"><sup><small>15</small></sup>  ho continuato a mandarvi ogni mattina tutti i miei servitori i profeti per dirvi: - Convertitevi dunque ciascuno dalla sua via malvagia, emendate le vostre azioni, non andate dietro ad altri dèi per servirli, e abiterete nel paese che ho dato a voi ed ai vostri padri; ma voi non avete prestato orecchio, e non m'avete ubbidito. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Sì, i figliuoli di Gionadab, figliuolo di Recab, hanno messo ad effetto l'ordine dato dal padre loro, ma questo popolo non mi ha ubbidito! </p>
<p id="v17"><sup><small>17</small></sup>  Perciò, così parla l'Eterno, l'Iddio degli eserciti, l'Iddio d'Israele: Ecco, io faccio venire su Giuda e su tutti gli abitanti di Gerusalemme tutto il male che ho pronunziato contro di loro, perché ho parlato loro, ed essi non hanno ascoltato; perché li ho chiamati, ed essi non hanno risposto'. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  E alla casa dei Recabiti Geremia disse: 'Così parla l'Eterno degli eserciti, l'Iddio d'Israele: Poiché avete ubbidito all'ordine di Gionadab, vostro padre, e avete osservato tutti i suoi precetti, e avete fatto tutto quello ch'egli vi avea prescritto, </p>
<p id="v19"><sup><small>19</small></sup>  così parla l'Eterno degli eserciti, l'Iddio d'Israele: A Gionadab, figliuolo di Recab, non verranno mai meno in perpetuo discendenti, che stiano davanti alla mia faccia'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/34">Geremia - Capitolo 34</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/36">Geremia - Capitolo 36</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 35:15 <i>Pentiti per il perdono (Vecchio Testamento)</i>: <a href="/it/The_Urantia_Book/159#p5_13">LU 159:5.13</a>. </li>
  <li id="fn2"><a href="#cite2">↑</a> 35:17 <i>Signore Dio degli eserciti</i>: <a href="/it/The_Urantia_Book/92#p6_6">LU 92:6.6</a>. </li>
</ol>
</div>
