<!--
title: Geremia - Capitolo 32
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Jeremiah/31">Geremia - Capitolo 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Jeremiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Jeremiah/33">Geremia - Capitolo 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola che fu rivolta a Geremia dall'Eterno nel decimo anno di Sedekia, re di Giuda, che fu l'anno diciottesimo di Nebucadnetsar. </p>
<p id="v2"><sup><small>2</small></sup>  L'esercito del re di Babilonia assediava allora Gerusalemme, e il profeta Geremia era rinchiuso nel cortile della prigione ch'era nella casa del re di Giuda. </p>
<p id="v3"><sup><small>3</small></sup>  Ve l'aveva fatto rinchiudere Sedekia, re di Giuda, col dirgli: 'Perché vai tu profetizzando dicendo: - Così parla l'Eterno: Ecco, io do questa città in man del re di Babilonia, ed ei la prenderà; </p>
<p id="v4"><sup><small>4</small></sup>  e Sedekia, re di Giuda, non scamperà dalle mani de' Caldei, ma sarà per certo dato in mano del re di Babilonia, e parlerà con lui bocca a bocca, e lo vedrà faccia a faccia; </p>
<p id="v5"><sup><small>5</small></sup>  e Nebucadnetsar menerà Sedekia a Babilonia, ed egli resterà quivi finch'io lo visiti, dice l'Eterno; se combattete contro i Caldei voi non riuscirete a nulla'. </p>
<p id="v6"><sup><small>6</small></sup>  E Geremia disse: 'La parola dell'Eterno m'è stata rivolta in questi termini: </p>
<p id="v7"><sup><small>7</small></sup>  Ecco, Hanameel, figliuolo di Shallum, tuo zio, viene da te per dirti: Còmprati il mio campo ch'è ad Anatoth, poiché tu hai diritto di riscatto per comprarlo'. </p>
<p id="v8"><sup><small>8</small></sup>  E Hanameel, figliuolo del mio zio, venne da me, secondo la parola dell'Eterno, nel cortile della prigione, e mi disse: 'Ti prego, compra il mio campo ch'è ad Anatoth, nel territorio di Beniamino; giacché tu hai il diritto di successione e il diritto di riscatto, còmpratelo!' Allora riconobbi che questa era parola dell'Eterno. </p>
<p id="v9"><sup><small>9</small></sup>  E io comprai da Hanameel, figliuolo del mio zio, il campo ch'era ad Anatoth, gli pesai il danaro, diciassette sicli d'argento. </p>
<p id="v10"><sup><small>10</small></sup>  Scrissi tutto questo in un atto, lo sigillai, chiamai i testimoni, e pesai il danaro nella bilancia. </p>
<p id="v11"><sup><small>11</small></sup>  Poi presi l'atto di compra, quello sigillato contenente i termini e le condizioni, e quello aperto, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  e consegnai l'atto di compra a Baruc, figliuolo di Neria, figliuolo di Mahseia, in presenza di Hanameel mio cugino, in presenza dei testimoni che avevano sottoscritto l'atto di compra, e in presenza di tutti i Giudei che sedevano nel cortile della prigione. </p>
<p id="v13"><sup><small>13</small></sup>  Poi, davanti a loro, diedi quest'ordine a Baruc: </p>
<p id="v14"><sup><small>14</small></sup>  'Così parla l'Eterno degli eserciti, l'Iddio d'Israele: Prendi questi atti, l'atto di compra, tanto quello ch'è sigillato, quanto quello ch'è aperto, e mettili in un vaso di terra, perché si conservino lungo tempo. </p>
<p id="v15"><sup><small>15</small></sup>  Poiché così parla l'Eterno degli eserciti, l'Iddio d'Israele: Si compreranno ancora delle case, de' campi e delle vigne, in questo paese'. </p>
<p id="v16"><sup><small>16</small></sup>  E dopo ch'io ebbi consegnato l'atto di compra a Baruc, figliuolo di Neria, pregai l'Eterno, dicendo: </p>
<p id="v17"><sup><small>17</small></sup>  'Ah, Signore, Eterno! Ecco, tu hai fatto il cielo e la terra con la tua gran potenza e col tuo braccio disteso: non v'è nulla di troppo difficile per te; <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  tu usi benignità verso mille generazioni, e retribuisci l'iniquità dei padri in seno ai figliuoli, dopo di loro; tu sei l'Iddio grande, potente, il cui nome è l'Eterno degli eserciti; <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  tu sei grande in consiglio e potente in opere; e hai gli occhi aperti su tutte le vie de' figliuoli degli uomini, per rendere a ciascuno secondo le sue opere e secondo il frutto delle sue azioni; <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  tu hai fatto nel paese d'Egitto, in Israele e fra gli altri uomini, fino a questo giorno, miracoli e prodigi, e ti sei acquistato un nome qual è oggi; </p>
<p id="v21"><sup><small>21</small></sup>  tu traesti il tuo popolo fuori dal paese d'Egitto con miracoli e prodigi, con mano potente e braccio steso, con gran terrore; </p>
<p id="v22"><sup><small>22</small></sup>  e desti loro questo paese che avevi giurato ai loro padri di dar loro: un paese dove scorre il latte e il miele. </p>
<p id="v23"><sup><small>23</small></sup>  Ed essi v'entrarono e ne presero possesso, ma non hanno ubbidito alla tua voce e non han camminato secondo la tua legge; tutto quello che avevi loro comandato di fare essi non l'hanno fatto; perciò tu hai fatto venir su di essi tutti questi mali. </p>
<p id="v24"><sup><small>24</small></sup>  Ecco, le opere d'assedio giungono fino alla città per prenderla; e la città, vinta dalla spada, dalla fame e dalla peste, è data in man dei Caldei che combattono contro di lei. Quello che tu hai detto è avvenuto, ed ecco, tu lo vedi. </p>
<p id="v25"><sup><small>25</small></sup>  Eppure, o Signore, o Eterno, tu m'hai detto: Còmprati con danaro il campo, e chiama de' testimoni... e la città è data in man de' Caldei'. </p>
<p id="v26"><sup><small>26</small></sup>  Allora la parola dell'Eterno fu rivolta a Geremia in questi termini: </p>
<p id="v27"><sup><small>27</small></sup>  'Ecco, io sono l'Eterno, l'Iddio d'ogni carne; v'ha egli qualcosa di troppo difficile per me? <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Perciò, così parla l'Eterno: Ecco, io do questa città in man dei Caldei, in mano di Nebucadnetsar, re di Babilonia, il quale la prenderà; </p>
<p id="v29"><sup><small>29</small></sup>  e i Caldei che combattono contro questa città v'entreranno, v'appiccheranno il fuoco e la incendieranno, con le case sui tetti delle quali hanno offerto profumi a Baal e fatto libazioni ad altri dèi, per provocarmi ad ira. </p>
<p id="v30"><sup><small>30</small></sup>  Poiché i figliuoli d'Israele e i figliuoli di Giuda, non hanno fatto altro, fin dalla loro fanciullezza, che quel ch'è male agli occhi miei; giacché i figliuoli d'Israele non hanno fatto che provocarmi ad ira con l'opera delle loro mani, dice l'Eterno. </p>
<p id="v31"><sup><small>31</small></sup>  Poiché questa città, dal giorno che fu edificata fino ad oggi, è stata una continua provocazione alla mia ira e al mio furore, sicché la voglio toglier via dalla mia presenza, </p>
<p id="v32"><sup><small>32</small></sup>  a motivo di tutto il male che i figliuoli d'Israele e i figliuoli di Giuda hanno fatto per provocarmi ad ira; essi, i loro re, i loro principi, i loro sacerdoti, i loro profeti, gli uomini di Giuda, e gli abitanti di Gerusalemme. </p>
<p id="v33"><sup><small>33</small></sup>  E m'hanno voltato non la faccia, ma le spalle; e sebbene io li abbia ammaestrati del continuo fin dalla mattina, essi non han dato ascolto per ricevere la correzione. </p>
<p id="v34"><sup><small>34</small></sup>  Ma hanno messo le loro abominazioni nella casa sulla quale è invocato il mio nome, per contaminarla. </p>
<p id="v35"><sup><small>35</small></sup>  E hanno edificato gli alti luoghi di Baal che sono nella valle de' figliuoli d'Hinnom, per far passare per il fuoco i loro figliuoli e le loro figliuole offrendoli a Moloc; una cosa siffatta io non l'ho comandata loro; e non m'è venuto mai in mente che si dovesse commettere una tale abominazione, facendo peccare Giuda. <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  Ma ora, in seguito a tutto questo, così parla l'Eterno, l'Iddio d'Israele, riguardo a questa città, della quale voi dite: Ella è data in mano del re di Babilonia, per la spada, per la fame e per la peste: </p>
<p id="v37"><sup><small>37</small></sup>  Ecco, li raccoglierò da tutti i paesi dove li ho cacciati nella mia ira, nel mio furore, nella mia grande indignazione; e li farò tornare in questo luogo, e ve li farò dimorare al sicuro; </p>
<p id="v38"><sup><small>38</small></sup>  ed essi saranno mio popolo, e io sarò loro Dio; </p>
<p id="v39"><sup><small>39</small></sup>  e darò loro uno stesso cuore, una stessa via, perché mi temano in perpetuo per il loro bene e per quello dei loro figliuoli dopo di loro. </p>
<p id="v40"><sup><small>40</small></sup>  E farò con loro un patto eterno, che non mi ritrarrò più da loro per cessare di far loro del bene; e metterò il mio timore nel loro cuore, perché non si dipartano da me. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  E metterò la mia gioia nel far loro del bene e li pianterò in questo paese con fedeltà, con tutto il mio cuore, con tutta l'anima mia. </p>
<p id="v42"><sup><small>42</small></sup>  Poiché così parla l'Eterno: Come ho fatto venire su questo popolo tutto questo gran male, così farò venire su lui tutto il bene che gli prometto. </p>
<p id="v43"><sup><small>43</small></sup>  Si compreranno de' campi in questo paese, del quale voi dite: È desolato; non v'è più né uomo né bestia; è dato in man de' Caldei. </p>
<p id="v44"><sup><small>44</small></sup>  Si compreranno dei campi con danaro, se ne scriveranno gli atti, si sigilleranno, si chiameranno testimoni, nel paese di Beniamino e ne' luoghi intorno a Gerusalemme, nelle città di Giuda, nelle città della contrada montuosa, nelle città della pianura, nelle città del mezzogiorno; poiché io farò tornare quelli che sono in cattività, dice l'Eterno'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 32:11 <i>È l'usanza</i>: <a href="/it/The_Urantia_Book/70#p11_6">LU 70:11.6</a>. </li>
  <li id="fn2"><a href="#cite2">↑</a> 32:17 <i>Creatore del cielo e della terra</i>: <a href="/it/The_Urantia_Book/128#p1_10">LU 128:1.10</a>.  <i>Dio ha fatto tutte le cose e gli esseri</i>: <a href="/it/The_Urantia_Book/131#p10_2">LU 131:10.2</a>.  <i>Dio creò il cielo e la terra</i>: <a href="/it/The_Urantia_Book/131#p2_2">LU 131:2.2</a>.  <i>Dio creò</i>: <a href="/it/The_Urantia_Book/95#p5_9">LU 95:5.9</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>Il Creatore</i>: <a href="/it/The_Urantia_Book/131#p10_6">LU 131:10.6</a>.  <i>Creatore fedele e divino</i>: <a href="/it/The_Urantia_Book/2#p1_2">LU 2:1.2</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Dio ha fatto tutto</i>: <a href="/it/The_Urantia_Book/6#p1_3">LU 6:1.3</a>.  <i>Dio come Creatore del cielo, della terra</i>: <a href="/it/The_Urantia_Book/0#p2_9">LU 0:2.9</a>.  <i>Dio creò il cielo e la terra</i>: <a href="/it/The_Urantia_Book/92#p6_6">LU 92:6.6</a>.  <i>Dio creò il cielo e la terra</i>: <a href="/it/The_Urantia_Book/1#p0_1">LU 1:0.1</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>.  <i>Creatore universale</i>: <a href="/it/The_Urantia_Book/142#p3_7">LU 142:3.7</a>.  <i>Parte 1: Tutte le cose possibili</i>: <a href="/it/The_Urantia_Book/2#p1_2">LU 2:1.2</a>. </li>
  <li id="fn3"><a href="#cite3">↑</a> 32:18-19 <i>Dio è immutabile, infallibile</i>: <a href="/it/The_Urantia_Book/2#p2_2">LU 2:2.2</a>. </li>
  <li id="fn4"><a href="#cite4">↑</a> 32:19 <i>Parte 2: Ottimo in consiglio</i>: <a href="/it/The_Urantia_Book/97#p6_4">LU 97:6.4</a>. </li>
  <li id="fn5"><a href="#cite5">↑</a> 32:27 <i>Con Dio, nulla è impossibile</i>: <a href="/it/The_Urantia_Book/163#p3_2">LU 163:3.2</a>.  <i>Con Dio tutto è possibile</i>: <a href="/it/The_Urantia_Book/3#p2_2">LU 3:2.2</a>.  <i>Con Dio nulla è impossibile</i>: <a href="/it/The_Urantia_Book/26#p5_3">LU 26:5.3</a>.  <i>Tutto è possibile ai credenti</i>: <a href="/it/The_Urantia_Book/158#p5_2">LU 158:5.2</a>.  <i>Dio di tutti i popoli</i>: <a href="/it/The_Urantia_Book/97#p6_2">LU 97:6.2</a>.  <i>Con Dio, tutto è possibile</i>: <a href="/it/The_Urantia_Book/131#p10_2">LU 131:10.2</a>. </li>
  <li id="fn6"><a href="#cite6">↑</a> 32:35 <i>Riverenza al fuoco</i>: <a href="/it/The_Urantia_Book/85#p4_4">LU 85:4.4</a>. </li>
  <li id="fn7"><a href="#cite7">↑</a> 32:40 <i>Legge scritta nel cuore degli uomini</i>: <a href="/it/The_Urantia_Book/121#p7_5">LU 121:7.5</a>. </li>
</ol>
</div>
