<!--
title: Geremia - Capitolo 37
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/36">Geremia - Capitolo 36</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/38">Geremia - Capitolo 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or il re Sedekia, figliuolo di Giosia, regnò in luogo di Conia, figliuolo di Joiakim, e fu costituito re nel paese di Giuda da Nebucadnetsar, re di Babilonia. </p>
<p id="v2"><sup><small>2</small></sup>  Ma né egli, né i suoi servitori, né il popolo del paese dettero ascolto alle parole che l'Eterno avea pronunziate per mezzo del profeta Geremia. </p>
<p id="v3"><sup><small>3</small></sup>  Il re Sedekia mandò Jehucal, figliuolo di Scelemia, e Sofonia, figliuolo di Maaseia, il sacerdote, dal profeta Geremia, per dirgli: 'Deh, prega per noi l'Eterno, l'Iddio nostro'. </p>
<p id="v4"><sup><small>4</small></sup>  Or Geremia andava e veniva fra il popolo, e non era ancora stato messo in prigione. </p>
<p id="v5"><sup><small>5</small></sup>  L'esercito di Faraone era uscito d'Egitto; e come i Caldei che assediavano Gerusalemme n'ebbero ricevuto la notizia, tolsero l'assedio a Gerusalemme. </p>
<p id="v6"><sup><small>6</small></sup>  Allora la parola dell'Eterno fu rivolta al profeta Geremia, in questi termini: </p>
<p id="v7"><sup><small>7</small></sup>  'Così parla l'Eterno, l'Iddio d'Israele: Dite così al re di Giuda che vi ha mandati da me per consultarmi: Ecco, l'esercito di Faraone ch'era uscito in vostro soccorso, è tornato nel suo paese, in Egitto; </p>
<p id="v8"><sup><small>8</small></sup>  e i Caldei torneranno, e combatteranno contro questa città, la prenderanno, e la daranno alle fiamme. </p>
<p id="v9"><sup><small>9</small></sup>  Così parla l'Eterno: Non ingannate voi stessi dicendo: - Certo, i Caldei se n'andranno da noi, - perché non se n'andranno. </p>
<p id="v10"><sup><small>10</small></sup>  Anzi, quand'anche voi sconfiggeste tutto l'esercito de' Caldei che combatte contro di voi, e non ne rimanesse che degli uomini feriti, questi si leverebbero, ciascuno nella sua tenda, e darebbero questa città alle fiamme'. </p>
<p id="v11"><sup><small>11</small></sup>  Or quando l'esercito de' Caldei si fu ritirato d'innanzi a Gerusalemme a motivo dell'esercito di Faraone, </p>
<p id="v12"><sup><small>12</small></sup>  Geremia uscì da Gerusalemme per andare nel paese di Beniamino, per ricever quivi la sua porzione in mezzo al popolo. </p>
<p id="v13"><sup><small>13</small></sup>  Ma quando fu alla porta di Beniamino, c'era quivi un capitano della guardia, per nome Ireia, figliuolo di Scelemia, figliuolo di Hanania, il quale arrestò il profeta Geremia dicendo: 'Tu vai ad arrenderti ai Caldei'. </p>
<p id="v14"><sup><small>14</small></sup>  E Geremia rispose: 'È falso; io non vado ad arrendermi ai Caldei'; ma l'altro non gli diede ascolto; arrestò Geremia, e lo menò dai capi. </p>
<p id="v15"><sup><small>15</small></sup>  E i capi s'adirarono contro Geremia, lo percossero, e lo misero in prigione nella casa di Gionathan, il segretario; perché di quella avean fatto un carcere. </p>
<p id="v16"><sup><small>16</small></sup>  Quando Geremia fu entrato nella prigione sotterranea fra le segrete, e vi fu rimasto molti giorni, </p>
<p id="v17"><sup><small>17</small></sup>  il re Sedekia lo mandò a prendere, lo interrogò in casa sua, di nascosto, e gli disse: 'C'è egli qualche parola da parte dell'Eterno?' E Geremia rispose: 'Sì, c'è'. E aggiunse: 'Tu sarai dato in mano del re di Babilonia'. </p>
<p id="v18"><sup><small>18</small></sup>  E Geremia disse inoltre al re Sedekia: 'Che peccato ho io commesso contro di te o contro i tuoi servitori o contro questo popolo, che m'avete messo in prigione? </p>
<p id="v19"><sup><small>19</small></sup>  E dove sono ora i vostri profeti che vi profetavano dicendo: - Il re di Babilonia non verrà contro di voi né contro questo paese? - </p>
<p id="v20"><sup><small>20</small></sup>  Ora ascolta, ti prego, o re, mio signore; e la mia supplicazione giunga bene accolta nel tuo cospetto; non mi far tornare nella casa di Gionathan lo scriba, sì ch'io vi muoia'. </p>
<p id="v21"><sup><small>21</small></sup>  Allora il re Sedekia ordinò che Geremia fosse custodito nel cortile della prigione, e gli fosse dato tutti i giorni un pane dalla via de' fornai, finché tutto il pane della città fosse consumato. Così Geremia rimase nel cortile della prigione. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/36">Geremia - Capitolo 36</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/38">Geremia - Capitolo 38</a></td>
      </tr>
    </tbody>
  </table>
</figure>
