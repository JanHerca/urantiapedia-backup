<!--
title: Geremia - Capitolo 49
description: 
published: true
date: 2023-11-8T21:45:55Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/48">
          <span class="mdi mdi-arrow-left-drop-circle"></span><span class="pl-2">Geremia - Capitolo 48</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/50">
          <span class="pr-2">Geremia - Capitolo 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riguardo ai figliuoli di Ammon. Così parla l'Eterno: Israele non ha egli figliuoli? Non ha egli erede? Perché dunque Malcom prend'egli possesso di Gad, e il suo popolo abita nelle città d'esso? </p>
<p id="v2"><sup><small>2</small></sup>  Perciò, ecco, i giorni vengono, dice l'Eterno, ch'io farò udire il grido di guerra contro Rabbah de' figliuoli d'Ammon; essa diventerà un mucchio di ruine, le sue città saranno consumate dal fuoco; allora Israele spodesterà quelli che l'aveano spodestato, dice l'Eterno. </p>
<p id="v3"><sup><small>3</small></sup>  Urla, o Heshbon, poiché Ai è devastata; gridate, o città di Rabbah, cingetevi di sacchi, date in lamenti, correte qua e là lungo le chiusure, poiché Malcom va in cattività insieme coi suoi sacerdoti e coi suoi capi. </p>
<p id="v4"><sup><small>4</small></sup>  Perché ti glori tu delle tue valli, della tua fertile valle, o figliuola infedele, che confidavi nei tuoi tesori e dicevi: 'Chi verrà contro di me?' </p>
<p id="v5"><sup><small>5</small></sup>  Ecco, io ti fo venire addosso da tutti i tuoi dintorni del terrore, dice il Signore, l'Eterno degli eserciti; e voi sarete scacciati, in tutte le direzioni, e non vi sarà chi raduni i fuggiaschi. </p>
<p id="v6"><sup><small>6</small></sup>  Ma, dopo questo, io trarrò dalla cattività i figliuoli di Ammon, dice l'Eterno. </p>
<p id="v7"><sup><small>7</small></sup>  Riguardo a Edom. Così parla l'Eterno degli eserciti: Non v'è egli più saviezza in Teman? Gl'intelligenti non sanno essi più consigliare? La loro saviezza è dessa svanita? </p>
<p id="v8"><sup><small>8</small></sup>  Fuggite, voltate le spalle, nascondetevi profondamente, o abitanti di Dedan! Poiché io fo venire la calamità sopra Esaù, il tempo della sua punizione. </p>
<p id="v9"><sup><small>9</small></sup>  Se de' vendemmiatori venissero a te non lascerebbero essi dei racimoli? Se de' ladri venissero a te di notte non guasterebbero più di quanto a loro bastasse. </p>
<p id="v10"><sup><small>10</small></sup>  Ma io nuderò Esaù, scoprirò i suoi nascondigli, ed ei non si potrà nascondere; la sua prole, i suoi fratelli, i suoi vicini saran distrutti, ed ei non sarà più. </p>
<p id="v11"><sup><small>11</small></sup>  Lascia i tuoi orfani, io li farò vivere, e le tue vedove confidino in me! </p>
<p id="v12"><sup><small>12</small></sup>  Poiché così parla l'Eterno: Ecco, quelli che non eran destinati a bere la coppa, la dovranno bere; e tu andresti del tutto impunito? Non andrai impunito, tu la berrai certamente. </p>
<p id="v13"><sup><small>13</small></sup>  Poiché io lo giuro per me stesso, dice l'Eterno, Botsra diverrà una desolazione, un obbrobrio, un deserto, una maledizione, e tutte le sue città saranno delle solitudini eterne. </p>
<p id="v14"><sup><small>14</small></sup>  Io ho ricevuto un messaggio dall'Eterno, e un messaggero è stato inviato fra le nazioni: 'Adunatevi, venite contro di lei, levatevi per la battaglia!' </p>
<p id="v15"><sup><small>15</small></sup>  Poiché, ecco, io ti rendo piccolo fra le nazioni, e sprezzato fra gli uomini. </p>
<p id="v16"><sup><small>16</small></sup>  Lo spavento che ispiravi, l'orgoglio del tuo cuore t'han sedotto, o tu che abiti nelle fessure delle rocce, che occupi il sommo delle colline; ma quand'anche tu facessi il tuo nido tant'alto quanto quello dell'aquila, io ti farò precipitar di lassù, dice l'Eterno. </p>
<p id="v17"><sup><small>17</small></sup>  E Edom diventerà una desolazione; chiunque passerà presso di lui rimarrà stupito, e si darà a fischiare a motivo di tutte le sue piaghe. </p>
<p id="v18"><sup><small>18</small></sup>  Come avvenne al sovvertimento di Sodoma, di Gomorra e di tutte le città a loro vicine, dice l'Eterno, nessuno più abiterà quivi, non vi dimorerà più alcun figliuol d'uomo. </p>
<p id="v19"><sup><small>19</small></sup>  Ecco, egli sale come un leone dalle rive lussureggianti del Giordano contro la forte dimora; io ne farò fuggire a un tratto Edom, e stabilirò su di essa colui che io ho scelto. Poiché chi è simile a me? Chi m'ordinerà di comparire in giudizio? Qual è il pastore che possa starmi a fronte? </p>
<p id="v20"><sup><small>20</small></sup>  Perciò, ascoltate il disegno che l'Eterno ha concepito contro Edom, e i pensieri che medita contro gli abitanti di Teman! Certo, saran trascinati via come i più piccoli del gregge, certo, la loro dimora sarà devastata. </p>
<p id="v21"><sup><small>21</small></sup>  Al rumore della loro caduta trema la terra; s'ode il loro grido fino al mar Rosso. </p>
<p id="v22"><sup><small>22</small></sup>  Ecco, il nemico sale, fende l'aria, come l'aquila, spiega le sue ali verso Botsra; e il cuore dei prodi d'Edom, in quel giorno, è come il cuore d'una donna in doglie di parto. </p>
<p id="v23"><sup><small>23</small></sup>  Riguardo a Damasco. Hamath e Arpad sono confuse, poiché hanno udito una cattiva notizia; vengon meno; è un'agitazione come quella del mare, che non può calmarsi. </p>
<p id="v24"><sup><small>24</small></sup>  Damasco divien fiacca, si volta per fuggire, un tremito l'ha còlta; angoscia e dolori si sono impadroniti di lei, come di donna che partorisce. </p>
<p id="v25"><sup><small>25</small></sup>  'Come mai non è stata risparmiata la città famosa, la città della mia gioia?' </p>
<p id="v26"><sup><small>26</small></sup>  Così i suoi giovani cadranno nelle sue piazze, e tutti i suoi uomini di guerra periranno in quel giorno, dice l'Eterno degli eserciti. </p>
<p id="v27"><sup><small>27</small></sup>  Ed io appiccherò il fuoco alle mura di Damasco, ed esso divorerà i palazzi di Ben-Hadad. </p>
<p id="v28"><sup><small>28</small></sup>  Riguardo a Kedar e ai regni di Hatsor, che Nebucadnetsar, re di Babilonia, sconfisse. Così parla l'Eterno: Levatevi, salite contro Kedar, distruggete i figliuoli dell'oriente! </p>
<p id="v29"><sup><small>29</small></sup>  Le lor tende, i loro greggi saranno presi; saranno portati via i loro padiglioni, tutti i loro bagagli, i loro cammelli; si griderà loro: 'Spavento da tutte le parti!' </p>
<p id="v30"><sup><small>30</small></sup>  Fuggite, dileguatevi ben lungi, nascondetevi profondamente, o abitanti di Hatsor, dice l'Eterno; poiché Nebucadnetsar, re di Babilonia, ha formato un disegno contro di voi, ha concepito un piano contro di voi. </p>
<p id="v31"><sup><small>31</small></sup>  Levatevi, salite contro una nazione che gode pace ed abita in sicurtà, dice l'Eterno; che non ha né porte né sbarre, e dimora solitaria. </p>
<p id="v32"><sup><small>32</small></sup>  Siano i loro cammelli dati in preda, e la moltitudine del loro bestiame diventi bottino! Io disperderò a tutti i venti quelli che si tagliano i canti della barba, e farò venire la loro calamità da tutte le parti, dice l'Eterno. </p>
<p id="v33"><sup><small>33</small></sup>  Hatsor diventerà un ricetto di sciacalli, una desolazione in perpetuo; nessuno più abiterà quivi, non vi dimorerà più alcun figliuol d'uomo. </p>
<p id="v34"><sup><small>34</small></sup>  La parola dell'Eterno che fu rivolta in questi termini al profeta Geremia riguardo ad Elam, al principio del regno di Sedekia, re di Giuda: </p>
<p id="v35"><sup><small>35</small></sup>  Così parla l'Eterno degli eserciti: Ecco, io spezzo l'arco di Elam, la sua principal forza. </p>
<p id="v36"><sup><small>36</small></sup>  Io farò venire contro Elam i quattro venti dalle quattro estremità del cielo; li disperderò a tutti quei venti, e non ci sarà nazione, dove non arrivino de' fuggiaschi d'Elam. </p>
<p id="v37"><sup><small>37</small></sup>  Renderò gli Elamiti spaventati dinanzi ai loro nemici, e dinanzi a quelli che cercan la loro vita; farò piombare su loro la calamità, la mia ira ardente, dice l'Eterno; manderò la spada ad inseguirli, finch'io non li abbia consumati. </p>
<p id="v38"><sup><small>38</small></sup>  E metterò il mio trono in Elam, e ne farò perire i re ed i capi, dice l'Eterno. </p>
<p id="v39"><sup><small>39</small></sup>  Ma negli ultimi giorni avverrà ch'io trarrò Elam dalla cattività, dice l'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Jeremiah/48">
          <span class="mdi mdi-arrow-left-drop-circle"></span><span class="pl-2">Geremia - Capitolo 48</span>
        </a>
        </td>
        <td>
        <a href="/it/Bible/Jeremiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Jeremiah/50">
          <span class="pr-2">Geremia - Capitolo 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
