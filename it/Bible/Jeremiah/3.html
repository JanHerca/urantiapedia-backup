<!--
title: Geremia - Capitolo 3
description: 
published: true
date: 2022-10-7T1:7:41Z
tags: bible, bible—jeremiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/2">Geremia - Capitolo 2</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/4">Geremia - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno dice: Se un uomo ripudia la sua moglie e questa se ne va da lui e si marita a un altro, quell'uomo torna egli forse ancora da lei? Il paese stesso non ne sarebb'egli tutto profanato? E tu, che ti sei prostituita con molti amanti, ritorneresti a me? dice l'Eterno. </p>
<p id="v2"><sup><small>2</small></sup>  Alza gli occhi verso le alture, e guarda: Dov'è che non ti sei prostituita? Tu sedevi per le vie ad aspettare i passanti, come fa l'Arabo nel deserto, e hai contaminato il paese con le tue prostituzioni e con le tue malvagità. </p>
<p id="v3"><sup><small>3</small></sup>  Perciò le grandi piogge sono state trattenute, e non v'è stata pioggia di primavera; ma tu hai avuto una fronte da prostituta, e non hai voluto vergognarti. </p>
<p id="v4"><sup><small>4</small></sup>  E ora, non è egli vero? tu gridi a me: 'Padre mio, tu sei stato l'amico della mia giovinezza! </p>
<p id="v5"><sup><small>5</small></sup>  Sarà egli adirato in perpetuo? Serberà egli la sua ira sino alla fine?' Ecco, tu parli così, ma intanto commetti a tutto potere delle male azioni! </p>
<p id="v6"><sup><small>6</small></sup>  L'Eterno mi disse al tempo del re Giosia: 'Hai tu veduto quello che la infedele Israele ha fatto? È andata sopra ogni alto monte e sotto ogni albero verdeggiante, e quivi s'è prostituita. </p>
<p id="v7"><sup><small>7</small></sup>  Io dicevo: Dopo che avrà fatto tutte queste cose, essa tornerà a me; ma non è ritornata; e la sua sorella, la perfida Giuda, l'ha visto. </p>
<p id="v8"><sup><small>8</small></sup>  E benché io avessi ripudiato l'infedele Israele a cagione di tutti i suoi adulteri e le avessi dato la sua lettera di divorzio, ho visto che la sua sorella, la perfida Giuda, non ha avuto alcun timore, ed è andata a prostituirsi anch'essa. </p>
<p id="v9"><sup><small>9</small></sup>  Col rumore delle sue prostituzioni Israele ha contaminato il paese, e ha commesso adulterio con la pietra e col legno; </p>
<p id="v10"><sup><small>10</small></sup>  e nonostante tutto questo, la sua perfida sorella non è tornata a me con tutto il suo cuore, ma con finzione, dice l'Eterno'. </p>
<p id="v11"><sup><small>11</small></sup>  E l'Eterno mi disse: 'La infedele Israele s'è mostrata più giusta della perfida Giuda'. </p>
<p id="v12"><sup><small>12</small></sup>  Va', proclama queste parole verso il settentrione, e di': Torna, o infedele Israele, dice l'Eterno; io non vi mostrerò un viso accigliato, giacché io son misericordioso, dice l'Eterno, e non serbo l'ira in perpetuo. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Soltanto riconosci la tua iniquità: tu sei stata infedele all'Eterno, al tuo Dio, hai vòlto qua e là i tuoi passi verso gli stranieri, sotto ogni albero verdeggiante, e non hai dato ascolto alla mia voce, dice l'Eterno. </p>
<p id="v14"><sup><small>14</small></sup>  Tornate o figliuoli traviati, dice l'Eterno, poiché io sono il vostro signore, e vi prenderò, uno da una città, due da una famiglia, e vi ricondurrò a Sion; </p>
<p id="v15"><sup><small>15</small></sup>  e vi darò dei pastori secondo il mio cuore, che vi pasceranno con conoscenza e con intelligenza. </p>
<p id="v16"><sup><small>16</small></sup>  E quando sarete moltiplicati e avrete fruttato nel paese, allora, dice l'Eterno, non si dirà più: 'L'arca del patto dell'Eterno!' non vi si penserà più, non la si menzionerà più, non la si rimpiangerà più, non se ne farà un'altra. </p>
<p id="v17"><sup><small>17</small></sup>  Allora Gerusalemme sarà chiamata 'il trono dell'Eterno'; tutte le nazioni si raduneranno a Gerusalemme nel nome dell'Eterno, e non cammineranno più secondo la caparbietà del loro cuore malvagio. </p>
<p id="v18"><sup><small>18</small></sup>  In quei giorni, la casa di Giuda camminerà con la casa d'Israele, e verranno assieme dal paese del settentrione al paese ch'io detti in eredità ai vostri padri. </p>
<p id="v19"><sup><small>19</small></sup>  Io avevo detto: 'Oh qual posto ti darò tra i miei figliuoli! Che paese delizioso ti darò! la più bella eredità delle nazioni!' Avevo detto: 'Tu mi chiamerai: - Padre mio! - e non cesserai di seguirmi'. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Ma, proprio come una donna è infedele al suo amante, così voi mi siete stati infedeli, o casa d'Israele! dice l'Eterno. </p>
<p id="v21"><sup><small>21</small></sup>  Una voce s'è fatta udire sulle alture; sono i pianti, le supplicazioni de' figliuoli d'Israele, perché hanno pervertito la loro via, hanno dimenticato l'Eterno, il loro Dio. </p>
<p id="v22"><sup><small>22</small></sup>  'Tornate, o figliuoli traviati, io vi guarirò dei vostri traviamenti!' 'Eccoci, noi veniamo a te, perché tu sei l'Eterno, il nostro Dio. </p>
<p id="v23"><sup><small>23</small></sup>  Sì, certo, vano è il soccorso che s'aspetta dalle alture, dalle feste strepitose sui monti; sì, nell'Eterno, nel nostro Dio, sta la salvezza d'Israele. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Quella vergogna, che son gl'idoli, ha divorato il prodotto della fatica de' nostri padri fin dalla nostra giovinezza, le loro pecore e i loro buoi, i loro figliuoli e le loro figliuole. </p>
<p id="v25"><sup><small>25</small></sup>  Giaciamoci nella nostra vergogna e ci copra la nostra ignominia! poiché abbiam peccato contro l'Eterno, il nostro Dio: noi e i nostri padri, dalla nostra fanciullezza fino a questo giorno; e non abbiam dato ascolto alla voce dell'Eterno, ch'è il nostro Dio'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Jeremiah/2">Geremia - Capitolo 2</a></td>
        <td><a href="/it/Bible/Jeremiah/Index">Indice</a></td>
        <td><a href="/it/Bible/Jeremiah/4">Geremia - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:12 <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>.  <i>Onnipervadente</i>: <a href="/it/The_Urantia_Book/142#p3_7">LU 142:3.7</a>.  <i>La Misericordia</i>: <a href="/it/The_Urantia_Book/131#p10_6">LU 131:10.6</a>.  <i>Dio si diletta nella misericordia</i>: <a href="/it/The_Urantia_Book/143#p1_6">LU 143:1.6</a>.  <i>Il ministero della misericordia</i>: <a href="/it/The_Urantia_Book/6#p3_2">LU 6:3.2</a>.  <i>Dio è misericordioso</i>: <a href="/it/The_Urantia_Book/2#p5_7">LU 2:5.7</a>. </li>
  <li id="fn2"><a href="#cite2">↑</a> 3:19 <i>Dio è MIO Padre</i>: <a href="/it/The_Urantia_Book/131#p10_5">LU 131:10.5</a>.  <i>Dio: Padre amorevole di tutti gli uomini</i>: <a href="/it/The_Urantia_Book/194#p4_6">LU 194:4.6</a>.  <i>La relazione padre-figlio</i>: <a href="/it/The_Urantia_Book/131#p10_6">LU 131:10.6</a>.  <i>La relazione padre-figlio</i>: <a href="/it/The_Urantia_Book/131#p10_8">LU 131:10.8</a>.  <i>Dio è nostro Padre</i>: <a href="/it/The_Urantia_Book/141#p4_2">LU 141:4.2</a>.  <i>Dio è nostro Padre</i>: <a href="/it/The_Urantia_Book/149#p6_8">LU 149:6.8</a>. </li>
  <li id="fn3"><a href="#cite3">↑</a> 3:23 <i>Montagne sacre</i>: <a href="/it/The_Urantia_Book/85#p1_5">LU 85:1.5</a>. </li>
</ol>
</div>
