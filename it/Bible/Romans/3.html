<!--
title: Romani - Capitolo 3
description: 
published: true
date: 2022-10-7T1:7:41Z
tags: bible, bible—romans
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Romans/2">Romani - Capitolo 2</a></td>
        <td><a href="/it/Bible/Romans/Index">Indice</a></td>
        <td><a href="/it/Bible/Romans/4">Romani - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Qual è dunque il vantaggio del Giudeo? O qual è la utilità della circoncisione? </p>
<p id="v2"><sup><small>2</small></sup>  Grande per ogni maniera; prima di tutto, perché a loro furono affidati gli oracoli di Dio. </p>
<p id="v3"><sup><small>3</small></sup>  Poiché che vuol dire se alcuni sono stati increduli? Annullerà la loro incredulità la fedeltà di Dio? </p>
<p id="v4"><sup><small>4</small></sup>  Così non sia; anzi, sia Dio riconosciuto verace, ma ogni uomo bugiardo, siccome è scritto: Affinché tu sia riconosciuto giusto nelle tue parole, e resti vincitore quando sei giudicato. </p>
<p id="v5"><sup><small>5</small></sup>  Ma se la nostra ingiustizia fa risaltare la giustizia di Dio, che diremo noi? Iddio è egli ingiusto quando dà corso alla sua ira? (Io parlo umanamente). </p>
<p id="v6"><sup><small>6</small></sup>  Così non sia; perché, altrimenti, come giudicherà egli il mondo? </p>
<p id="v7"><sup><small>7</small></sup>  Ma se per la mia menzogna la verità di Dio è abbondata a sua gloria, perché son io ancora giudicato come peccatore? </p>
<p id="v8"><sup><small>8</small></sup>  E perché (secondo la calunnia che ci è lanciata e la massima che taluni ci attribuiscono), perché non "facciamo il male affinché ne venga il bene?" La condanna di quei tali è giusta. </p>
<p id="v9"><sup><small>9</small></sup>  Che dunque? Abbiam noi qualche superiorità? Affatto; perché abbiamo dianzi provato che tutti, Giudei e Greci, sono sotto il peccato, </p>
<p id="v10"><sup><small>10</small></sup>  siccome è scritto: Non v'è alcun giusto, neppure uno. </p>
<p id="v11"><sup><small>11</small></sup>  Non v'è alcuno che abbia intendimento, non v'è alcuno che ricerchi Dio. </p>
<p id="v12"><sup><small>12</small></sup>  Tutti si sono sviati, tutti quanti son divenuti inutili. Non v'è alcuno che pratichi la bontà, no, neppur uno. </p>
<p id="v13"><sup><small>13</small></sup>  La loro gola è un sepolcro aperto; con le loro lingue hanno usato frode; v'è un veleno di aspidi sotto le loro labbra. </p>
<p id="v14"><sup><small>14</small></sup>  La loro bocca è piena di maledizione e d'amarezza. </p>
<p id="v15"><sup><small>15</small></sup>  I loro piedi son veloci a spargere il sangue. </p>
<p id="v16"><sup><small>16</small></sup>  Sulle lor vie è rovina e calamità, </p>
<p id="v17"><sup><small>17</small></sup>  e non hanno conosciuto la via della pace. </p>
<p id="v18"><sup><small>18</small></sup>  Non c'è timor di Dio dinanzi agli occhi loro. </p>
<p id="v19"><sup><small>19</small></sup>  Or noi sappiamo che tutto quel che la legge dice, lo dice a quelli che son sotto la legge, affinché ogni bocca sia turata, e tutto il mondo sia sottoposto al giudizio di Dio; </p>
<p id="v20"><sup><small>20</small></sup>  poiché per le opere della legge nessuno sarà giustificato al suo cospetto; giacché mediante la legge è data la conoscenza del peccato. </p>
<p id="v21"><sup><small>21</small></sup>  Ora, però, indipendentemente dalla legge, è stata manifestata una giustizia di Dio, attestata dalla legge e dai profeti: <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  vale a dire la giustizia di Dio mediante la fede in Gesù Cristo, per tutti i credenti; poiché non v'è distinzione, <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  difatti, tutti hanno peccato e son privi della gloria di Dio, <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  e son giustificati gratuitamente per la sua grazia, mediante la redenzione che è in Cristo Gesù, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  il quale Iddio ha prestabilito come propiziazione mediante la fede nel sangue d'esso, per dimostrare la sua giustizia, avendo Egli usato tolleranza verso i peccati commessi in passato, al tempo della sua divina pazienza; <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  per dimostrare, dico, la sua giustizia nel tempo presente; ond'Egli sia giusto e giustificante colui che ha fede in Gesù. </p>
<p id="v27"><sup><small>27</small></sup>  Dov'è dunque il vanto? Esso è escluso. Per qual legge? Delle opere? No, ma per la legge della fede; <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  poiché noi riteniamo che l'uomo è giustificato mediante la fede, senza le opere della legge. <sup id="cite7"><a href="#fn7">[7]</a></sup></p>
<p id="v29"><sup><small>29</small></sup>  Iddio è Egli forse soltanto l'Iddio de' Giudei? Non è Egli anche l'Iddio de' Gentili? Certo lo è anche de' Gentili, </p>
<p id="v30"><sup><small>30</small></sup>  poiché v'è un Dio solo, il quale giustificherà il circonciso per fede, e l'incirconciso parimente mediante la fede. <sup id="cite8"><a href="#fn8">[8]</a></sup></p>
<p id="v31"><sup><small>31</small></sup>  Annulliamo noi dunque la legge mediante la fede? Così non sia; anzi, stabiliamo la legge. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Romans/2">Romani - Capitolo 2</a></td>
        <td><a href="/it/Bible/Romans/Index">Indice</a></td>
        <td><a href="/it/Bible/Romans/4">Romani - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:21-31; 4:1-5 <i>Salvezza: credere, accettare</i>: <a href="/it/The_Urantia_Book/150#p5_2">LU 150:5.2</a>. </li>
  <li id="fn2"><a href="#cite2">↑</a> 3:22 <i>Fede di Gesù</i>: <a href="/it/The_Urantia_Book/101#p6_9">LU 101:6.9</a>. </li>
  <li id="fn3"><a href="#cite3">↑</a> 3:23 <i>Malvagio per natura, non peccaminoso</i>: <a href="/it/The_Urantia_Book/148#p4_8">LU 148:4.8</a>. </li>
  <li id="fn4"><a href="#cite4">↑</a> 3:24-25 <i>Gesù come redentore della chiesa</i>: <a href="/it/The_Urantia_Book/170#p5_6">LU 170:5.6</a>. </li>
  <li id="fn5"><a href="#cite5">↑</a> 3:25-26 <i>Nessuna "espiazione per il peccato" Contra:</i>: <a href="/it/The_Urantia_Book/186#p5_7">LU 186:5.7</a>. </li>
  <li id="fn6"><a href="#cite6">↑</a> 3:27-30 <i>Salvato dalla fede, non dai fatti</i>: <a href="/it/The_Urantia_Book/143#p2_6">LU 143:2.6</a>. </li>
  <li id="fn7"><a href="#cite7">↑</a> 3:28 <i>La fede fa passare la porta</i>: <a href="/it/The_Urantia_Book/140#p1_4">LU 140:1.4</a>.  <i>Giustificati per fede</i>: <a href="/it/The_Urantia_Book/196#p3_4">LU 196:3.4</a>. </li>
  <li id="fn8"><a href="#cite8">↑</a> 3:30 <i>Il Signore nostro Dio è un solo Dio</i>: <a href="/it/The_Urantia_Book/10#p7_1">LU 10:7.1</a>.  <i>Un solo Dio</i>: <a href="/it/The_Urantia_Book/131#p10_2">LU 131:10.2</a>.  <i>Dio è uno</i>: <a href="/it/The_Urantia_Book/56#p4_4">LU 56:4.4</a>.  <i>Un solo Dio</i>: <a href="/it/The_Urantia_Book/92#p5_8">LU 92:5.8</a>.  <i>Il Signore è un solo Dio</i>: <a href="/it/The_Urantia_Book/96#p5_5">LU 96:5.5</a>.  <i>Nessun Dio accanto a te</i>: <a href="/it/The_Urantia_Book/1#p0_1">LU 1:0.1</a>.  <i>Un solo Dio</i>: <a href="/it/The_Urantia_Book/45#p4_8">LU 45:4.8</a>.  <i>Il Signore Dio è uno</i>: <a href="/it/The_Urantia_Book/1#p7_6">LU 1:7.6</a>.  <i>Un solo Dio</i>: <a href="/it/The_Urantia_Book/92#p6_6">LU 92:6.6</a>. </li>
</ol>
</div>
