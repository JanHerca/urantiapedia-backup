<!--
title: Romani - Capitolo 14
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Romans/13">Romani - Capitolo 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Romans/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Romans/15">Romani - Capitolo 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quanto a colui che è debole nella fede, accoglietelo, ma non per discutere opinioni. </p>
<p id="v2"><sup><small>2</small></sup>  L'uno crede di poter mangiare di tutto, mentre l'altro, che è debole, mangia legumi. </p>
<p id="v3"><sup><small>3</small></sup>  Colui che mangia di tutto, non sprezzi colui che non mangia di tutto; e colui che non mangia di tutto, non giudichi colui che mangia di tutto; perché Dio l'ha accolto. </p>
<p id="v4"><sup><small>4</small></sup>  Chi sei tu che giudichi il domestico altrui? Se sta in piedi o se cade è cosa che riguarda il suo padrone; ma egli sarà tenuto in piè, perché il Signore è potente da farlo stare in piè. </p>
<p id="v5"><sup><small>5</small></sup>  L'uno stima un giorno più d'un altro; l'altro stima tutti i giorni uguali; sia ciascuno pienamente convinto nella propria mente. </p>
<p id="v6"><sup><small>6</small></sup>  Chi ha riguardo al giorno, lo fa per il Signore; e chi mangia di tutto, lo fa per il Signore, poiché rende grazie a Dio; e chi non mangia di tutto fa così per il Signore, e rende grazie a Dio. </p>
<p id="v7"><sup><small>7</small></sup>  Poiché nessuno di noi vive per se stesso, e nessuno muore per se stesso; <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  perché, se viviamo, viviamo per il Signore; e se moriamo, moriamo per il Signore; sia dunque che viviamo o che moriamo, noi siamo del Signore. </p>
<p id="v9"><sup><small>9</small></sup>  Poiché a questo fine Cristo è morto ed è tornato in vita: per essere il Signore e de' morti e de' viventi. </p>
<p id="v10"><sup><small>10</small></sup>  Ma tu, perché giudichi il tuo fratello? E anche tu perché disprezzi il tuo fratello? Poiché tutti compariremo davanti al tribunale di Dio; </p>
<p id="v11"><sup><small>11</small></sup>  infatti sta scritto: Com'io vivo, dice il Signore, ogni ginocchio si piegherà davanti a me, ed ogni lingua darà gloria a Dio. </p>
<p id="v12"><sup><small>12</small></sup>  Così dunque ciascun di noi renderà conto di se stesso a Dio. </p>
<p id="v13"><sup><small>13</small></sup>  Non ci giudichiamo dunque più gli uni gli altri, ma giudicate piuttosto che non dovete porre pietra d'inciampo sulla via del fratello, né essergli occasion di caduta. </p>
<p id="v14"><sup><small>14</small></sup>  Io so e son persuaso nel Signor Gesù che nessuna cosa è impura in se stessa; però se uno stima che una cosa è impura, per lui è impura. </p>
<p id="v15"><sup><small>15</small></sup>  Ora, se a motivo di un cibo il tuo fratello è contristato, tu non procedi più secondo carità. Non perdere, col tuo cibo, colui per il quale Cristo è morto! </p>
<p id="v16"><sup><small>16</small></sup>  Il privilegio che avete, non sia dunque oggetto di biasimo; </p>
<p id="v17"><sup><small>17</small></sup>  perché il regno di Dio non consiste in vivanda né in bevanda, ma è giustizia, pace ed allegrezza nello Spirito Santo. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Poiché chi serve in questo a Cristo, è gradito a Dio e approvato dagli uomini. </p>
<p id="v19"><sup><small>19</small></sup>  Cerchiamo dunque le cose che contribuiscono alla pace e alla mutua edificazione. </p>
<p id="v20"><sup><small>20</small></sup>  Non disfare, per un cibo, l'opera di Dio. Certo, tutte le cose son pure ma è male quand'uno mangia dando intoppo. </p>
<p id="v21"><sup><small>21</small></sup>  È bene non mangiar carne, né bever vino, né far cosa alcuna che possa esser d'intoppo al fratello. </p>
<p id="v22"><sup><small>22</small></sup>  Tu, la convinzione che hai, serbala per te stesso dinanzi a Dio. Beato colui che non condanna se stesso in quello che approva. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Ma colui che sta in dubbio, se mangia è condannato, perché non mangia con convinzione; e tutto quello che non vien da convinzione è peccato. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 14:7 <i>Nessun uomo vive per se stesso</i>: <a href="/it/The_Urantia_Book/112#p1_16">LU 112:1.16</a>.  <i>Nessun uomo vive per se stesso</i>: <a href="/it/The_Urantia_Book/193#p3_2">LU 193:3.2</a>.  <i>Nessun uomo vive da solo</i>: <a href="/it/The_Urantia_Book/56#p10_14">LU 56:10.14</a>. </li>
  <li id="fn2"><a href="#cite2">↑</a> 14:17 <i>Vangelo del regno</i>: <a href="/it/The_Urantia_Book/143#p1_5">LU 143:1.5</a>.  <i>Vangelo del regno</i>: <a href="/it/The_Urantia_Book/193#p0_4">LU 193:0.4</a>.  <i>Vangelo del regno</i>: <a href="/it/The_Urantia_Book/190#p5_4">LU 190:5.4</a>.  <i>Proclamare l'instaurazione del regno</i>: <a href="/it/The_Urantia_Book/137#p8_6">LU 137:8.6</a>.  <i>Regno di Dio</i>: <a href="/it/The_Urantia_Book/153#p2_4">LU 153:2.4</a>.  <i>Regno di Dio</i>: <a href="/it/The_Urantia_Book/137#p8_9">LU 137:8.9</a>.  <i>Regno di Dio non carne..</i>: <a href="/it/The_Urantia_Book/34#p6_13">LU 34:6.13</a>.  <i>Regno non del mondo</i>: <a href="/it/The_Urantia_Book/158#p6_2">LU 158:6.2</a>.  <i>Regno di Dio</i>: <a href="/it/The_Urantia_Book/169#p4_6">LU 169:4.6</a>.  <i>Il mio regno non è di questo mondo</i>: <a href="/it/The_Urantia_Book/157#p6_12">LU 157:6.12</a>.  <i>Regno non carne</i>: <a href="/it/The_Urantia_Book/155#p3_1">LU 155:3.1</a>.  <i>Pace duratura</i>: <a href="/it/The_Urantia_Book/5#p4_2">LU 5:4.2</a>.  <i>Il regno è vita di servizio</i>: <a href="/it/The_Urantia_Book/137#p8_13">LU 137:8.13</a>.  <i>Regno di Dio</i>: <a href="/it/The_Urantia_Book/34#p6_13">LU 34:6.13</a>. </li>
  <li id="fn3"><a href="#cite3">↑</a> 14:17-19 <i>Unità, non uniformità</i>: <a href="/it/The_Urantia_Book/134#p4_6">LU 134:4.6</a>. </li>
  <li id="fn4"><a href="#cite4">↑</a> 14:22 <i>Avete fede?</i>: <a href="/it/The_Urantia_Book/99#p5_7">LU 99:5.7</a>. </li>
</ol>
</div>
