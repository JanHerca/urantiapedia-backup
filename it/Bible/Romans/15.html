<!--
title: Romani - Capitolo 15
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Romans/14">Romani - Capitolo 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Romans/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Romans/16">Romani - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or noi che siam forti, dobbiam sopportare le debolezze de' deboli e non compiacere a noi stessi. </p>
<p id="v2"><sup><small>2</small></sup>  Ciascun di noi compiaccia al prossimo nel bene, a scopo di edificazione. </p>
<p id="v3"><sup><small>3</small></sup>  Poiché anche Cristo non compiacque a se stesso; ma, com'è scritto: Gli oltraggi di quelli che ti oltraggiano son caduti sopra di me. </p>
<p id="v4"><sup><small>4</small></sup>  Perché tutto quello che fu scritto per l'addietro, fu scritto per nostro ammaestramento, affinché mediante la pazienza e mediante la consolazione delle Scritture, noi riteniamo la speranza. </p>
<p id="v5"><sup><small>5</small></sup>  Or l'Iddio della pazienza e della consolazione vi dia d'aver fra voi un medesimo sentimento secondo Cristo Gesù, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  affinché d'un solo animo e d'una stessa bocca glorifichiate Iddio, il Padre del nostro Signor Gesù Cristo. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Perciò accoglietevi gli uni gli altri, siccome anche Cristo ha accolto noi per la gloria di Dio; </p>
<p id="v8"><sup><small>8</small></sup>  poiché io dico che Cristo è stato fatto ministro de' circoncisi, a dimostrazione della veracità di Dio, per confermare le promesse fatte ai padri; </p>
<p id="v9"><sup><small>9</small></sup>  mentre i Gentili hanno da glorificare Iddio per la sua misericordia, secondo che è scritto: Per questo ti celebrerò fra i Gentili e salmeggerò al tuo nome. </p>
<p id="v10"><sup><small>10</small></sup>  Ed è detto ancora: Rallegratevi, o Gentili, col suo popolo. </p>
<p id="v11"><sup><small>11</small></sup>  E altrove: Gentili, lodate tutti il Signore, e tutti i popoli lo celebrino. </p>
<p id="v12"><sup><small>12</small></sup>  E di nuovo Isaia dice: Vi sarà la radice di Iesse, e Colui che sorgerà a governare i Gentili; in lui spereranno i Gentili. </p>
<p id="v13"><sup><small>13</small></sup>  Or l'Iddio della speranza vi riempia d'ogni allegrezza e d'ogni pace nel vostro credere, onde abbondiate nella speranza, mediante la potenza dello Spirito Santo. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Ora, fratelli miei, sono io pure persuaso, a riguardo vostro, che anche voi siete pieni di bontà, ricolmi d'ogni conoscenza, capaci anche d'ammonirvi a vicenda. </p>
<p id="v15"><sup><small>15</small></sup>  Ma vi ho scritto alquanto arditamente, come per ricordarvi quel che già sapete, a motivo della grazia che mi è stata fatta da Dio, </p>
<p id="v16"><sup><small>16</small></sup>  d'esser ministro di Cristo Gesù per i Gentili, esercitando il sacro servigio del Vangelo di Dio, affinché l'offerta de' Gentili sia accettevole, essendo santificata dallo Spirito Santo. </p>
<p id="v17"><sup><small>17</small></sup>  Io ho dunque di che gloriarmi in Cristo Gesù, per quel che concerne le cose di Dio; </p>
<p id="v18"><sup><small>18</small></sup>  perché io non ardirei dir cosa che Cristo non abbia operata per mio mezzo, in vista dell'ubbidienza de' Gentili, in parola e in opera, </p>
<p id="v19"><sup><small>19</small></sup>  con potenza di segni e di miracoli, con potenza dello Spirito Santo. Così da Gerusalemme e dai luoghi intorno fino all'Illiria, ho predicato dovunque l'Evangelo di Cristo, </p>
<p id="v20"><sup><small>20</small></sup>  avendo l'ambizione di predicare l'Evangelo là dove Cristo non fosse già stato nominato, per non edificare sul fondamento altrui; </p>
<p id="v21"><sup><small>21</small></sup>  come è scritto: Coloro ai quali nulla era stato annunziato di lui, lo vedranno; e coloro che non ne avevano udito parlare, intenderanno. </p>
<p id="v22"><sup><small>22</small></sup>  Per questa ragione appunto sono stato le tante volte impedito di venire a voi; </p>
<p id="v23"><sup><small>23</small></sup>  ma ora, non avendo più campo da lavorare in queste contrade, e avendo già da molti anni gran desiderio di recarmi da voi, </p>
<p id="v24"><sup><small>24</small></sup>  quando andrò in Ispagna, spero, passando, di vedervi e d'esser da voi aiutato nel mio viaggio a quella volta, dopo che mi sarò in parte saziato di voi. </p>
<p id="v25"><sup><small>25</small></sup>  Ma per ora vado a Gerusalemme a portarvi una sovvenzione per i santi; </p>
<p id="v26"><sup><small>26</small></sup>  perché la Macedonia e l'Acaia si son compiaciute di raccogliere una contribuzione a pro dei poveri fra i santi che sono in Gerusalemme. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Si sono compiaciute, dico; ed è anche un debito ch'esse hanno verso di loro; perché se i Gentili sono stati fatti partecipi dei loro beni spirituali, sono anche in obbligo di sovvenir loro con i beni materiali. </p>
<p id="v28"><sup><small>28</small></sup>  Quando dunque avrò compiuto questo servizio e consegnato questo frutto, andrò in Ispagna passando da voi; </p>
<p id="v29"><sup><small>29</small></sup>  e so che, recandomi da voi, verrò con la pienezza delle benedizioni di Cristo. </p>
<p id="v30"><sup><small>30</small></sup>  Ora, fratelli, io v'esorto per il Signor nostro Gesù Cristo e per la carità dello Spirito, a combatter meco nelle vostre preghiere a Dio per me, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  affinché io sia liberato dai disubbidienti di Giudea, e la sovvenzione che porto a Gerusalemme sia accettevole ai santi, </p>
<p id="v32"><sup><small>32</small></sup>  in modo che, se piace a Dio, io possa recarmi da voi con allegrezza e possa con voi ricrearmi. </p>
<p id="v33"><sup><small>33</small></sup>  Or l'Iddio della pace sia con tutti voi. Amen. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 15:5-6 <i>Menti affini</i>: <a href="/it/The_Urantia_Book/16#p6_3">LU 16:6.3</a>. </li>
  <li id="fn2"><a href="#cite2">↑</a> 15:6 <i>Padre del Signore Gesù Cristo</i>: <a href="/it/The_Urantia_Book/194#p3_11">LU 194:3.11</a>.  <i>Padre del Signore Gesù Cristo</i>: <a href="/it/The_Urantia_Book/194#p4_6">LU 194:4.6</a>. </li>
  <li id="fn3"><a href="#cite3">↑</a> 15:13 <i>Pieno di gioia, felicità</i>: <a href="/it/The_Urantia_Book/131#p10_6">LU 131:10.6</a>. </li>
  <li id="fn4"><a href="#cite4">↑</a> 15:26 <i>Servito ai poveri</i>: <a href="/it/The_Urantia_Book/194#p4_7">LU 194:4.7</a>. </li>
  <li id="fn5"><a href="#cite5">↑</a> 15:30 <i>L'amore dello Spirito</i>: <a href="/it/The_Urantia_Book/8#p6_4">LU 8:6.4</a>. </li>
</ol>
</div>
