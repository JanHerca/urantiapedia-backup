<!--
title: Romani - Capitolo 7
description: 
published: true
date: 2023-11-8T21:45:55Z
tags: bible, bible—romans
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Romans/6">
          <span class="mdi mdi-arrow-left-drop-circle"></span><span class="pl-2">Romani - Capitolo 6</span>
        </a>
        </td>
        <td>
        <a href="/it/Bible/Romans/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Romans/8">
          <span class="pr-2">Romani - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  O ignorate voi, fratelli (poiché io parlo a persone che hanno conoscenza della legge), che la legge signoreggia l'uomo per tutto il tempo ch'egli vive? </p>
<p id="v2"><sup><small>2</small></sup>  Infatti la donna maritata è per la legge legata al marito mentre egli vive; ma se il marito muore, ella è sciolta dalla legge che la lega al marito. </p>
<p id="v3"><sup><small>3</small></sup>  Ond'è che se mentre vive il marito ella passa ad un altro uomo, sarà chiamata adultera; ma se il marito muore, ella è libera di fronte a quella legge; in guisa che non è adultera se divien moglie d'un altro uomo. </p>
<p id="v4"><sup><small>4</small></sup>  Così, fratelli miei, anche voi siete divenuti morti alla legge mediante il corpo di Cristo, per appartenere ad un altro, cioè a colui che è risuscitato dai morti, e questo affinché portiamo del frutto a Dio. </p>
<p id="v5"><sup><small>5</small></sup>  Poiché, mentre eravamo nella carne, le passioni peccaminose, destate dalla legge, agivano nelle nostre membra per portar del frutto per la morte; </p>
<p id="v6"><sup><small>6</small></sup>  ma ora siamo stati sciolti dai legami della legge, essendo morti a quella che ci teneva soggetti, talché serviamo in novità di spirito, e non in vecchiezza di lettera. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Che diremo dunque? La legge è essa peccato? Così non sia; anzi io non avrei conosciuto il peccato, se non per mezzo della legge; poiché io non avrei conosciuto la concupiscenza, se la legge non avesse detto: Non concupire. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Ma il peccato, còlta l'occasione, per mezzo del comandamento, produsse in me ogni concupiscenza; perché senza la legge il peccato è morto. </p>
<p id="v9"><sup><small>9</small></sup>  E ci fu un tempo, nel quale, senza legge, vivevo; ma, venuto il comandamento, il peccato prese vita, ed io morii; </p>
<p id="v10"><sup><small>10</small></sup>  e il comandamento ch'era inteso a darmi vita, risultò che mi dava morte. </p>
<p id="v11"><sup><small>11</small></sup>  Perché il peccato, còlta l'occasione, per mezzo del comandamento, mi trasse in inganno; e, per mezzo d'esso, m'uccise. </p>
<p id="v12"><sup><small>12</small></sup>  Talché la legge è santa, e il comandamento è santo e giusto e buono. </p>
<p id="v13"><sup><small>13</small></sup>  Ciò che è buono diventò dunque morte per me? Così non sia; ma è il peccato che m'è divenuto morte, onde si palesasse come peccato, cagionandomi la morte mediante ciò che è buono; affinché, per mezzo del comandamento, il peccato diventasse estremamente peccante. </p>
<p id="v14"><sup><small>14</small></sup>  Noi sappiamo infatti che la legge è spirituale; ma io son carnale, venduto schiavo al peccato. </p>
<p id="v15"><sup><small>15</small></sup>  Perché io non approvo quello che faccio; poiché non faccio quel che voglio, ma faccio quello che odio. </p>
<p id="v16"><sup><small>16</small></sup>  Ora, se faccio quello che non voglio, io ammetto che la legge è buona; </p>
<p id="v17"><sup><small>17</small></sup>  e allora non son più io che lo faccio; ma è il peccato che abita in me. </p>
<p id="v18"><sup><small>18</small></sup>  Difatti, io so che in me, vale a dire nella mia carne, non abita alcun bene; poiché ben trovasi in me il volere, ma il modo di compiere il bene, no. </p>
<p id="v19"><sup><small>19</small></sup>  Perché il bene che voglio, non lo fo; ma il male che non voglio, quello fo. </p>
<p id="v20"><sup><small>20</small></sup>  Ora, se ciò che non voglio è quello che fo, non son più io che lo compio, ma è il peccato che abita in me. </p>
<p id="v21"><sup><small>21</small></sup>  Io mi trovo dunque sotto questa legge: che volendo io fare il bene, il male si trova in me. </p>
<p id="v22"><sup><small>22</small></sup>  Poiché io mi diletto nella legge di Dio, secondo l'uomo interno; </p>
<p id="v23"><sup><small>23</small></sup>  ma veggo un'altra legge nelle mie membra, che combatte contro la legge della mia mente, e mi rende prigione della legge del peccato che è nelle mie membra. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Misero me uomo! chi mi trarrà da questo corpo di morte? </p>
<p id="v25"><sup><small>25</small></sup>  Grazie siano rese a Dio per mezzo di Gesù Cristo, nostro Signore. Così dunque, io stesso con la mente servo alla legge di Dio, ma con la carne alla legge del peccato. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Romans/6">
          <span class="mdi mdi-arrow-left-drop-circle"></span><span class="pl-2">Romani - Capitolo 6</span>
        </a>
        </td>
        <td>
        <a href="/it/Bible/Romans/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Romans/8">
          <span class="pr-2">Romani - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:6 <i>Cose vecchie e nuove</i>: <a href="/it/The_Urantia_Book/143#p2_3">LU 143:2.3</a>. </li>
  <li id="fn2"><a href="#cite2">↑</a> 7:7 <i>Non desiderare</i>: <a href="/it/The_Urantia_Book/165#p4_8">LU 165:4.8</a>. </li>
  <li id="fn3"><a href="#cite3">↑</a> 7:23-25 <i>Le menti diventano una sola</i>: <a href="/it/The_Urantia_Book/110#p2_5">LU 110:2.5</a>. </li>
</ol>
</div>
