<!--
title: Romani - Capitolo 1
description: 
published: true
date: 2022-10-7T1:7:41Z
tags: bible, bible—romans
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Romans/Index">Indice</a></td>
        <td><a href="/it/Bible/Romans/2">Romani - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paolo, servo di Cristo Gesù, chiamato ad essere apostolo, appartato per l'Evangelo di Dio, </p>
<p id="v2"><sup><small>2</small></sup>  ch'Egli avea già promesso per mezzo de' suoi profeti nelle sante Scritture </p>
<p id="v3"><sup><small>3</small></sup>  e che concerne il suo Figliuolo, </p>
<p id="v4"><sup><small>4</small></sup>  nato dal seme di Davide secondo la carne, dichiarato Figliuol di Dio con potenza secondo lo spirito di santità mediante la sua risurrezione dai morti; cioè Gesù Cristo nostro Signore, </p>
<p id="v5"><sup><small>5</small></sup>  per mezzo del quale noi abbiam ricevuto grazia e apostolato per trarre all'ubbidienza della fede tutti i Gentili, per amor del suo nome - </p>
<p id="v6"><sup><small>6</small></sup>  fra i quali Gentili siete voi pure, chiamati da Gesù Cristo - </p>
<p id="v7"><sup><small>7</small></sup>  a quanti sono in Roma, amati da Dio, chiamati ad esser santi, grazia a voi e pace da Dio nostro Padre e dal Signor Gesù Cristo. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Prima di tutto io rendo grazie all'Iddio mio per mezzo di Gesù Cristo per tutti voi perché la vostra fede è pubblicata per tutto il mondo. </p>
<p id="v9"><sup><small>9</small></sup>  Poiché Iddio, al quale servo nello spirito mio annunziando l'Evangelo del suo Figliuolo, mi è testimone ch'io non resto dal far menzione di voi in tutte le mie preghiere, </p>
<p id="v10"><sup><small>10</small></sup>  chiedendo che in qualche modo mi sia porta finalmente, per la volontà di Dio, l'occasione propizia di venire a voi. </p>
<p id="v11"><sup><small>11</small></sup>  Poiché desidero vivamente di vedervi per comunicarvi qualche dono spirituale affinché siate fortificati; </p>
<p id="v12"><sup><small>12</small></sup>  o meglio, perché quando sarò tra voi ci confortiamo a vicenda mediante la fede che abbiamo in comune, voi ed io. </p>
<p id="v13"><sup><small>13</small></sup>  Or, fratelli, non voglio che ignoriate che molte volte mi son proposto di recarmi da voi (ma finora ne sono stato impedito) per avere qualche frutto anche fra voi come fra il resto dei Gentili. </p>
<p id="v14"><sup><small>14</small></sup>  Io son debitore tanto ai Greci quanto ai Barbari, tanto ai savî quanto agli ignoranti; </p>
<p id="v15"><sup><small>15</small></sup>  ond'è che, per quanto sta in me, io son pronto ad annunziar l'Evangelo anche a voi che siete in Roma. </p>
<p id="v16"><sup><small>16</small></sup>  Poiché io non mi vergogno dell'Evangelo; perché esso è potenza di Dio per la salvezza d'ogni credente; del Giudeo prima e poi del Greco; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  poiché in esso la giustizia di Dio è rivelata da fede a fede, secondo che è scritto: Ma il giusto vivrà per fede. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Poiché l'ira di Dio si rivela dal cielo contro ogni empietà ed ingiustizia degli uomini che soffocano la verità con l'ingiustizia; </p>
<p id="v19"><sup><small>19</small></sup>  infatti quel che si può conoscer di Dio è manifesto in loro, avendolo Iddio loro manifestato; </p>
<p id="v20"><sup><small>20</small></sup>  poiché le perfezioni invisibili di lui, la sua eterna potenza e divinità, si vedon chiaramente sin dalla creazione del mondo, essendo intese per mezzo delle opere sue; <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  ond'è che essi sono inescusabili, perché, pur avendo conosciuto Iddio, non l'hanno glorificato come Dio, né l'hanno ringraziato; ma si son dati a vani ragionamenti, e l'insensato loro cuore s'è ottenebrato. </p>
<p id="v22"><sup><small>22</small></sup>  Dicendosi savî, son divenuti stolti, </p>
<p id="v23"><sup><small>23</small></sup>  e hanno mutato la gloria dell'incorruttibile Iddio in immagini simili a quelle dell'uomo corruttibile, e d'uccelli e di quadrupedi e di rettili. </p>
<p id="v24"><sup><small>24</small></sup>  Per questo, Iddio li ha abbandonati, nelle concupiscenze de' loro cuori, alla impurità, perché vituperassero fra loro i loro corpi; </p>
<p id="v25"><sup><small>25</small></sup>  essi, che hanno mutato la verità di Dio in menzogna, e hanno adorato e servito la creatura invece del Creatore, che è benedetto in eterno. Amen. </p>
<p id="v26"><sup><small>26</small></sup>  Perciò Iddio li ha abbandonati a passioni infami: poiché le loro femmine hanno mutato l'uso naturale in quello che è contro natura, </p>
<p id="v27"><sup><small>27</small></sup>  e similmente anche i maschi, lasciando l'uso naturale della donna, si sono infiammati nella loro libidine gli uni per gli altri, commettendo uomini con uomini cose turpi, e ricevendo in loro stessi la condegna mercede del proprio traviamento. </p>
<p id="v28"><sup><small>28</small></sup>  E siccome non si son curati di ritenere la conoscenza di Dio, Iddio li ha abbandonati ad una mente reproba, perché facessero le cose che sono sconvenienti, </p>
<p id="v29"><sup><small>29</small></sup>  essendo essi ricolmi d'ogni ingiustizia, malvagità, cupidigia, malizia; pieni d'invidia, d'omicidio, di contesa, di frode, di malignità; </p>
<p id="v30"><sup><small>30</small></sup>  delatori, maldicenti, abominevoli a Dio, insolenti, superbi, vanagloriosi, inventori di mali, disubbidienti ai genitori, </p>
<p id="v31"><sup><small>31</small></sup>  insensati, senza fede nei patti, senza affezione naturale, spietati; </p>
<p id="v32"><sup><small>32</small></sup>  i quali, pur conoscendo che secondo il giudizio di Dio quelli che fanno codeste cose son degni di morte, non soltanto le fanno, ma anche approvano chi le commette. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Romans/Index">Indice</a></td>
        <td><a href="/it/Bible/Romans/2">Romani - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:7 <i>Chiamare Dio «nostro Padre»</i>: <a href="/it/The_Urantia_Book/1#p1_5">LU 1:1.5</a>.  <i>La relazione padre-figlio</i>: <a href="/it/The_Urantia_Book/131#p10_6">LU 131:10.6</a>.  <i>Chiamare Dio «nostro Padre»</i>: <a href="/it/The_Urantia_Book/1#p1_1">LU 1:1.1</a>.  <i>Dio è nostro Padre</i>: <a href="/it/The_Urantia_Book/141#p4_2">LU 141:4.2</a>.  <i>Dio: Padre amorevole di tutti gli uomini</i>: <a href="/it/The_Urantia_Book/194#p4_6">LU 194:4.6</a>.  <i>La relazione padre-figlio</i>: <a href="/it/The_Urantia_Book/131#p10_8">LU 131:10.8</a>.  <i>Dio è nostro Padre</i>: <a href="/it/The_Urantia_Book/149#p6_8">LU 149:6.8</a>.  <i>Dio è MIO Padre</i>: <a href="/it/The_Urantia_Book/131#p10_5">LU 131:10.5</a>. </li>
  <li id="fn2"><a href="#cite2">↑</a> 1:16 <i>Prima i giudei, poi i gentili</i>: <a href="/it/The_Urantia_Book/140#p9_3">LU 140:9.3</a>. </li>
  <li id="fn3"><a href="#cite3">↑</a> 1:16-17 <i>Vangelo della salvezza</i>: <a href="/it/The_Urantia_Book/190#p4_1">LU 190:4.1</a>.  <i>Vangelo della Salvezza di Dio</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn4"><a href="#cite4">↑</a> 1:17 <i>La fede è il prezzo per entrare</i>: <a href="/it/The_Urantia_Book/137#p8_17">LU 137:8.17</a>.  <i>La fede fa passare la porta</i>: <a href="/it/The_Urantia_Book/140#p1_4">LU 140:1.4</a>.  <i>La fede dissipa la disperazione</i>: <a href="/it/The_Urantia_Book/102#p0_2">LU 102:0.2</a>. </li>
  <li id="fn5"><a href="#cite5">↑</a> 1:20 <i>Dio eterno</i>: <a href="/it/The_Urantia_Book/0#p3_2">LU 0:3.2</a>.  <i>Egli è immortale, eterno</i>: <a href="/it/The_Urantia_Book/2#p1_2">LU 2:1.2</a>.  <i>Invisibile in parte compreso</i>: <a href="/it/The_Urantia_Book/1#p5_3">LU 1:5.3</a>. </li>
</ol>
</div>
