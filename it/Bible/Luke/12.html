<!--
title: Luca - Capitolo 12
description: 
published: true
date: 2022-10-7T1:7:41Z
tags: bible, bible—luke
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Luke/11">Luca - Capitolo 11</a></td>
        <td><a href="/it/Bible/Luke/Index">Indice</a></td>
        <td><a href="/it/Bible/Luke/13">Luca - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Intanto, essendosi la moltitudine radunata a migliaia, così da calpestarsi gli uni gli altri, Gesù cominciò prima di tutto a dire ai suoi discepoli: Guardatevi dal lievito de' Farisei, che è ipocrisia. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite21"><a href="#fn21">[21]</a></sup></p>
<p id="v2"><sup><small>2</small></sup>  Ma non v'è niente di coperto che non abbia ad essere scoperto, né di occulto che non abbia ad esser conosciuto. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  Perciò tutto quel che avete detto nelle tenebre, sarà udito nella luce; e quel che avete detto all'orecchio nelle stanze interne, sarà proclamato sui tetti. <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  Ma a voi che siete miei amici, io dico: Non temete coloro che uccidono il corpo, e che dopo ciò, non possono far nulla di più; <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v5"><sup><small>5</small></sup>  ma io vi mostrerò chi dovete temere: Temete colui che, dopo aver ucciso, ha potestà di gettar nella geenna. Sì, vi dico, temete Lui. </p>
<p id="v6"><sup><small>6</small></sup>  Cinque passeri non si vendon per due soldi? Eppure non uno d'essi è dimenticato dinanzi a Dio; <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v7"><sup><small>7</small></sup>  anzi, perfino i capelli del vostro capo son tutti contati. Non temete dunque; voi siete da più di molti passeri. <sup id="cite12"><a href="#fn12">[12]</a></sup></p>
<p id="v8"><sup><small>8</small></sup>  Or io vi dico: Chiunque mi avrà riconosciuto davanti agli uomini, anche il Figliuol dell'uomo riconoscerà lui davanti agli angeli di Dio; <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v9"><sup><small>9</small></sup>  ma chi mi avrà rinnegato davanti agli uomini, sarà rinnegato davanti agli angeli di Dio. </p>
<p id="v10"><sup><small>10</small></sup>  E a chiunque avrà parlato contro il Figliuol dell'uomo, sarà perdonato; ma a chi avrà bestemmiato contro lo Spirito Santo, non sarà perdonato. <sup id="cite15"><a href="#fn15">[15]</a></sup></p>
<p id="v11"><sup><small>11</small></sup>  Quando poi vi condurranno davanti alle sinagoghe e ai magistrati e alle autorità, non state in ansietà del come o del che avrete a rispondere a vostra difesa, o di quel che avrete a dire; <sup id="cite16"><a href="#fn16">[16]</a></sup></p>
<p id="v12"><sup><small>12</small></sup>  perché lo Spirito Santo v'insegnerà in quell'ora stessa quel che dovrete dire. </p>
<p id="v13"><sup><small>13</small></sup>  Or uno della folla gli disse: Maestro, di' a mio fratello che divida con me l'eredità. <sup id="cite17"><a href="#fn17">[17]</a></sup></p>
<p id="v14"><sup><small>14</small></sup>  Ma Gesù gli rispose: O uomo, chi mi ha costituito su voi giudice o spartitore? Poi disse loro: </p>
<p id="v15"><sup><small>15</small></sup>  Badate e guardatevi da ogni avarizia; perché non è dall'abbondanza de' beni che uno possiede, ch'egli ha la sua vita. <sup id="cite18"><a href="#fn18">[18]</a></sup></p>
<p id="v16"><sup><small>16</small></sup>  E disse loro questa parabola: La campagna d'un certo uomo ricco fruttò copiosamente; <sup id="cite19"><a href="#fn19">[19]</a></sup></p>
<p id="v17"><sup><small>17</small></sup>  ed egli ragionava così fra se medesimo: Che farò, poiché non ho dove riporre i miei raccolti? E disse: </p>
<p id="v18"><sup><small>18</small></sup>  Questo farò: demolirò i miei granai e ne fabbricherò dei più vasti, e vi raccoglierò tutto il mio grano e i miei beni, </p>
<p id="v19"><sup><small>19</small></sup>  e dirò all'anima mia: Anima, tu hai molti beni riposti per molti anni; riposati, mangia, bevi, godi. <sup id="cite20"><a href="#fn20">[20]</a></sup></p>
<p id="v20"><sup><small>20</small></sup>  Ma Dio gli disse: Stolto, questa notte stessa l'anima tua ti sarà ridomandata; e quel che hai preparato, di chi sarà? <sup id="cite22"><a href="#fn22">[22]</a></sup></p>
<p id="v21"><sup><small>21</small></sup>  Così è di chi tesoreggia per sé, e non è ricco in vista di Dio. <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v22"><sup><small>22</small></sup>  Poi disse ai suoi discepoli: Perciò vi dico: Non siate con ansietà solleciti per la vita vostra di quel che mangerete; né per il corpo di che vi vestirete; <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup> <sup id="cite27"><a href="#fn27">[27]</a></sup></p>
<p id="v23"><sup><small>23</small></sup>  poiché la vita è più del nutrimento, e il corpo è più del vestito. </p>
<p id="v24"><sup><small>24</small></sup>  Considerate i corvi: non seminano, non mietono; non hanno dispensa né granaio, eppure Dio li nutrisce. Di quanto non siete voi da più degli uccelli? </p>
<p id="v25"><sup><small>25</small></sup>  E chi di voi può con la sua sollecitudine aggiungere alla sua statura pure un cubito? </p>
<p id="v26"><sup><small>26</small></sup>  Se dunque non potete far nemmeno ciò ch'è minimo, perché siete in ansiosa sollecitudine del rimanente? </p>
<p id="v27"><sup><small>27</small></sup>  Considerate i gigli, come crescono; non faticano e non filano; eppure io vi dico che Salomone stesso, con tutta la sua gloria, non fu vestito come uno di loro. <sup id="cite28"><a href="#fn28">[28]</a></sup></p>
<p id="v28"><sup><small>28</small></sup>  Or se Dio riveste così l'erba che oggi è nel campo e domani è gettata nel forno, quanto più vestirà voi, o gente di poca fede? </p>
<p id="v29"><sup><small>29</small></sup>  Anche voi non cercate che mangerete e che berrete, e non ne state in sospeso; <sup id="cite29"><a href="#fn29">[29]</a></sup></p>
<p id="v30"><sup><small>30</small></sup>  poiché tutte queste cose son le genti del mondo che le ricercano; ma il Padre vostro sa che ne avete bisogno. </p>
<p id="v31"><sup><small>31</small></sup>  Cercate piuttosto il suo regno, e queste cose vi saranno sopraggiunte. <sup id="cite30"><a href="#fn30">[30]</a></sup> <sup id="cite31"><a href="#fn31">[31]</a></sup></p>
<p id="v32"><sup><small>32</small></sup>  Non temere, o piccol gregge; poiché al Padre vostro è piaciuto di darvi il regno. <sup id="cite32"><a href="#fn32">[32]</a></sup></p>
<p id="v33"><sup><small>33</small></sup>  Vendete i vostri beni, e fatene elemosina; fatevi delle borse che non invecchiano, un tesoro che non venga meno ne' cieli, ove ladro non s'accosta e tignuola non guasta. <sup id="cite33"><a href="#fn33">[33]</a></sup></p>
<p id="v34"><sup><small>34</small></sup>  Perché dov'è il vostro tesoro, quivi sarà anche il vostro cuore. </p>
<p id="v35"><sup><small>35</small></sup>  I vostri fianchi siano cinti, e le vostre lampade accese; <sup id="cite34"><a href="#fn34">[34]</a></sup></p>
<p id="v36"><sup><small>36</small></sup>  e voi siate simili a quelli che aspettano il loro padrone quando tornerà dalle nozze, per aprirgli appena giungerà e picchierà. </p>
<p id="v37"><sup><small>37</small></sup>  Beati que' servitori che il padrone, arrivando, troverà vigilanti! In verità io vi dico che egli si cingerà, li farà mettere a tavola e passerà a servirli. </p>
<p id="v38"><sup><small>38</small></sup>  E se giungerà alla seconda o alla terza vigilia e li troverà così, beati loro! </p>
<p id="v39"><sup><small>39</small></sup>  Or sappiate questo, che se il padron di casa sapesse a che ora verrà il ladro, veglierebbe e non si lascerebbe sconficcar la casa. <sup id="cite35"><a href="#fn35">[35]</a></sup></p>
<p id="v40"><sup><small>40</small></sup>  Anche voi siate pronti, perché nell'ora che non pensate, il Figliuol dell'uomo verrà. </p>
<p id="v41"><sup><small>41</small></sup>  E Pietro disse: Signore, questa parabola la dici tu per noi, o anche per tutti? <sup id="cite36"><a href="#fn36">[36]</a></sup></p>
<p id="v42"><sup><small>42</small></sup>  E il Signore rispose: E qual è mai l'economo fedele e avveduto che il padrone costituirà sui suoi domestici per dar loro a suo tempo la loro misura di viveri? <sup id="cite37"><a href="#fn37">[37]</a></sup></p>
<p id="v43"><sup><small>43</small></sup>  Beato quel servitore che il padrone, al suo arrivo, troverà facendo così. </p>
<p id="v44"><sup><small>44</small></sup>  In verità io vi dico che lo costituirà su tutti i suoi beni. </p>
<p id="v45"><sup><small>45</small></sup>  Ma se quel servitore dice in cuor suo: Il mio padrone mette indugio a venire; e comincia a battere i servi e le serve, e a mangiare e bere ed ubriacarsi, <sup id="cite38"><a href="#fn38">[38]</a></sup></p>
<p id="v46"><sup><small>46</small></sup>  il padrone di quel servitore verrà nel giorno che non se l'aspetta e nell'ora che non sa; e lo farà lacerare a colpi di flagello, e gli assegnerà la sorte degl'infedeli. </p>
<p id="v47"><sup><small>47</small></sup>  Or quel servitore che ha conosciuto la volontà del suo padrone e non ha preparato né fatto nulla per compiere la volontà di lui, sarà battuto di molti colpi; </p>
<p id="v48"><sup><small>48</small></sup>  ma colui che non l'ha conosciuta e ha fatto cose degne di castigo, sarà battuto di pochi colpi. E a chi molto è stato dato, molto sarà ridomandato; e a chi molto è stato affidato, tanto più si richiederà. <sup id="cite39"><a href="#fn39">[39]</a></sup> <sup id="cite40"><a href="#fn40">[40]</a></sup></p>
<p id="v49"><sup><small>49</small></sup>  Io son venuto a gettare un fuoco sulla terra; e che mi resta a desiderare, se già è acceso? </p>
<p id="v50"><sup><small>50</small></sup>  Ma v'è un battesimo del quale ho da esser battezzato; e come sono angustiato finché non sia compiuto! </p>
<p id="v51"><sup><small>51</small></sup>  Pensate voi ch'io sia venuto a metter pace in terra? No, vi dico; ma piuttosto divisione; <sup id="cite41"><a href="#fn41">[41]</a></sup> <sup id="cite42"><a href="#fn42">[42]</a></sup></p>
<p id="v52"><sup><small>52</small></sup>  perché, da ora innanzi, se vi sono cinque persone in una casa, saranno divise tre contro due, e due contro tre; <sup id="cite43"><a href="#fn43">[43]</a></sup></p>
<p id="v53"><sup><small>53</small></sup>  saranno divisi il padre contro il figliuolo, e il figliuolo contro il padre; la madre contro la figliuola, e la figliuola contro la madre; la suocera contro la nuora, e la nuora contro la suocera. </p>
<p id="v54"><sup><small>54</small></sup>  Diceva poi ancora alle turbe: Quando vedete una nuvola venir su da ponente, voi dite subito: Viene la pioggia; e così succede. <sup id="cite44"><a href="#fn44">[44]</a></sup></p>
<p id="v55"><sup><small>55</small></sup>  E quando sentite soffiar lo scirocco, dite: Farà caldo, e avviene così. </p>
<p id="v56"><sup><small>56</small></sup>  Ipocriti, ben sapete discernere l'aspetto della terra e del cielo; e come mai non sapete discernere questo tempo? </p>
<p id="v57"><sup><small>57</small></sup>  E perché non giudicate da voi stessi ciò che è giusto? </p>
<p id="v58"><sup><small>58</small></sup>  Quando vai col tuo avversario davanti al magistrato, fa' di tutto, mentre sei per via, per liberarti da lui; che talora e' non ti tragga dinanzi al giudice, e il giudice ti dia in man dell'esecutore giudiziario, e l'esecutore ti cacci in prigione. </p>
<p id="v59"><sup><small>59</small></sup>  Io ti dico che non uscirai di là, finché tu non abbia pagato fino all'ultimo spicciolo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Luke/11">Luca - Capitolo 11</a></td>
        <td><a href="/it/Bible/Luke/Index">Indice</a></td>
        <td><a href="/it/Bible/Luke/13">Luca - Capitolo 13</a></td>
      </tr>
    </tbody>
  </table>
</figure>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 12:1 <i>Guardatevi dal lievito dei farisei</i>: <a href="/it/The_Urantia_Book/165#p3_2">LU 165:3.2</a>.  <i>Guardatevi dal lievito dei farisei</i>: <a href="/it/The_Urantia_Book/157#p2_2">LU 157:2.2</a>.  <i>Guardatevi dal lievito dei farisei</i>: <a href="/it/The_Urantia_Book/157#p7_4">LU 157:7.4</a>. </li>
  <li id="fn2"><a href="#cite2">↑</a> 12:1a <i>Raduno di folle</i>: <a href="/it/The_Urantia_Book/165#p3_1">LU 165:3.1</a>. </li>
  <li id="fn3"><a href="#cite3">↑</a> 12:2-3 <i>Niente di nascosto, tutto verrà alla luce</i>: <a href="/it/The_Urantia_Book/151#p3_1">LU 151:3.1</a>. </li>
  <li id="fn4"><a href="#cite4">↑</a> 12:2-5 <i>Niente di nascosto che non sia conosciuto</i>: <a href="/it/The_Urantia_Book/150#p4_2">LU 150:4.2</a>. </li>
  <li id="fn5"><a href="#cite5">↑</a> 12:3 <i>Proclamare dai tetti</i>: <a href="/it/The_Urantia_Book/165#p3_3">LU 165:3.3</a>. </li>
  <li id="fn6"><a href="#cite6">↑</a> 12:4 <i>A un credente che conosce Dio</i>: <a href="/it/The_Urantia_Book/100#p2_7">LU 100:2.7</a>. </li>
  <li id="fn7"><a href="#cite7">↑</a> 12:4,4,7,32 <i>«Non temere» disse Gesù</i>: <a href="/it/The_Urantia_Book/140#p8_20">LU 140:8.20</a>. </li>
  <li id="fn8"><a href="#cite8">↑</a> 12:4-5 <i>Non temere gli assassini del corpo</i>: <a href="/it/The_Urantia_Book/165#p3_3">LU 165:3.3</a>. </li>
  <li id="fn9"><a href="#cite9">↑</a> 12:4-7,32 <i>Non temere</i>: <a href="/it/The_Urantia_Book/100#p7_15">LU 100:7.15</a>. </li>
  <li id="fn10"><a href="#cite10">↑</a> 12:6 <i>Passero non cadere</i>: <a href="/it/The_Urantia_Book/3#p3_1">LU 3:3.1</a>. </li>
  <li id="fn11"><a href="#cite11">↑</a> 12:6-7 <i>I passeri cadono / peli numerati</i>: <a href="/it/The_Urantia_Book/150#p4_3">LU 150:4.3</a>.  <i>I passeri cadono, i capelli contati</i>: <a href="/it/The_Urantia_Book/165#p3_4">LU 165:3.4</a>. </li>
  <li id="fn12"><a href="#cite12">↑</a> 12:7 <i>Capelli della testa numerati</i>: <a href="/it/The_Urantia_Book/38#p2_3">LU 38:2.3</a>.  <i>I capelli sono numerati</i>: <a href="/it/The_Urantia_Book/3#p3_1">LU 3:3.1</a>. </li>
  <li id="fn13"><a href="#cite13">↑</a> 12:8 <i>Chiunque voglia può venire</i>: <a href="/it/The_Urantia_Book/166#p3_7">LU 166:3.7</a>.  <i>Chiunque voglia può venire</i>: <a href="/it/The_Urantia_Book/100#p7_6">LU 100:7.6</a>.  <i>Chiunque voglia può venire</i>: <a href="/it/The_Urantia_Book/139#p12_7">LU 139:12.7</a>.  <i>Chiunque voglia può venire</i>: <a href="/it/The_Urantia_Book/165#p3_8">LU 165:3.8</a>.  <i>Chiunque vorrà sarà salvato</i>: <a href="/it/The_Urantia_Book/131#p10_7">LU 131:10.7</a>.  <i>Chiunque voglia può venire</i>: <a href="/it/The_Urantia_Book/32#p5_8">LU 32:5.8</a>.  <i>Chiunque voglia può venire</i>: <a href="/it/The_Urantia_Book/2#p5_2">LU 2:5.2</a>. </li>
  <li id="fn14"><a href="#cite14">↑</a> 12:8-9 <i>Confessami davanti agli uomini</i>: <a href="/it/The_Urantia_Book/165#p3_5">LU 165:3.5</a>. </li>
  <li id="fn15"><a href="#cite15">↑</a> 12:10 <i>Peccato imperdonabile</i>: <a href="/it/The_Urantia_Book/165#p3_6">LU 165:3.6</a>. </li>
  <li id="fn16"><a href="#cite16">↑</a> 12:11-12 <i>Testimonianza dello spirito all'interno</i>: <a href="/it/The_Urantia_Book/140#p9_3">LU 140:9.3</a>.  <i>Lo spirito darà risposte</i>: <a href="/it/The_Urantia_Book/165#p3_7">LU 165:3.7</a>.  <i>Persecuzione e pericolo</i>: <a href="/it/The_Urantia_Book/176#p1_1">LU 176:1.1</a>. </li>
  <li id="fn17"><a href="#cite17">↑</a> 12:13-15 <i>Amore per le cose materiali</i>: <a href="/it/The_Urantia_Book/165#p4_1">LU 165:4.1</a>. </li>
  <li id="fn18"><a href="#cite18">↑</a> 12:15 <i>I beni non sono la felicità</i>: <a href="/it/The_Urantia_Book/140#p8_17">LU 140:8.17</a>. </li>
  <li id="fn19"><a href="#cite19">↑</a> 12:16-19 <i>Parabola dell'uomo ricco</i>: <a href="/it/The_Urantia_Book/165#p4_2">LU 165:4.2</a>. </li>
  <li id="fn20"><a href="#cite20">↑</a> 12:19 <i>I farisei fanno rapporto al Sinedrio</i>: <a href="/it/The_Urantia_Book/172#p3_14">LU 172:3.14</a>. </li>
  <li id="fn21"><a href="#cite21">↑</a> 12:1b-2 <i>Il lievito dei farisei</i>: <a href="/it/The_Urantia_Book/165#p3_2">LU 165:3.2</a>. </li>
  <li id="fn22"><a href="#cite22">↑</a> 12:20-21 <i>Nessuna ricchezza in cielo</i>: <a href="/it/The_Urantia_Book/165#p4_3">LU 165:4.3</a>. </li>
  <li id="fn23"><a href="#cite23">↑</a> 12:21 <i>Temporale contro spirituale</i>: <a href="/it/The_Urantia_Book/133#p4_6">LU 133:4.6</a>. </li>
  <li id="fn24"><a href="#cite24">↑</a> 12:21,31-34 <i>Lo spirituale sul fisico</i>: <a href="/it/The_Urantia_Book/170#p2_5">LU 170:2.5</a>. </li>
  <li id="fn25"><a href="#cite25">↑</a> 12:22-23 <i>Non siate in ansia per le vostre vite</i>: <a href="/it/The_Urantia_Book/140#p6_13">LU 140:6.13</a>. </li>
  <li id="fn26"><a href="#cite26">↑</a> 12:22-26 <i>Dio provvede</i>: <a href="/it/The_Urantia_Book/165#p5_2">LU 165:5.2</a>. </li>
  <li id="fn27"><a href="#cite27">↑</a> 12:22-32 <i>Abbi fede</i>: <a href="/it/The_Urantia_Book/140#p8_8">LU 140:8.8</a>. </li>
  <li id="fn28"><a href="#cite28">↑</a> 12:27-28 <i>Voi di poca fede</i>: <a href="/it/The_Urantia_Book/165#p5_3">LU 165:5.3</a>. </li>
  <li id="fn29"><a href="#cite29">↑</a> 12:29-30 <i>Il Padre provvede ai bisogni</i>: <a href="/it/The_Urantia_Book/165#p5_3">LU 165:5.3</a>. </li>
  <li id="fn30"><a href="#cite30">↑</a> 12:31 <i>Cercate le vere realtà dello spirito</i>: <a href="/it/The_Urantia_Book/174#p0_2">LU 174:0.2</a>.  <i>Cercate prima il regno</i>: <a href="/it/The_Urantia_Book/137#p8_8">LU 137:8.8</a>.  <i>Cercare il regno di Dio</i>: <a href="/it/The_Urantia_Book/195#p5_1">LU 195:5.1</a>.  <i>I veri bisogni sono soddisfatti</i>: <a href="/it/The_Urantia_Book/165#p5_3">LU 165:5.3</a>.  <i>Cercate prima il regno</i>: <a href="/it/The_Urantia_Book/140#p1_5">LU 140:1.5</a>.  <i>Scegliendo il Divino</i>: <a href="/it/The_Urantia_Book/110#p3_7">LU 110:3.7</a>.  <i>Cercate prima il regno</i>: <a href="/it/The_Urantia_Book/196#p0_8">LU 196:0.8</a>. </li>
  <li id="fn31"><a href="#cite31">↑</a> 12:31-32 <i>Regno di Dio</i>: <a href="/it/The_Urantia_Book/153#p2_4">LU 153:2.4</a>.  <i>Vangelo del regno</i>: <a href="/it/The_Urantia_Book/193#p0_4">LU 193:0.4</a>.  <i>Vangelo del regno</i>: <a href="/it/The_Urantia_Book/190#p5_4">LU 190:5.4</a>.  <i>Regno di Dio</i>: <a href="/it/The_Urantia_Book/169#p4_6">LU 169:4.6</a>.  <i>Proclamare l'instaurazione del regno</i>: <a href="/it/The_Urantia_Book/137#p8_6">LU 137:8.6</a>.  <i>Vangelo del regno</i>: <a href="/it/The_Urantia_Book/143#p1_5">LU 143:1.5</a>.  <i>Regno di Dio</i>: <a href="/it/The_Urantia_Book/34#p6_13">LU 34:6.13</a>. </li>
  <li id="fn32"><a href="#cite32">↑</a> 12:32-34 <i>Il cuore segue il tesoro</i>: <a href="/it/The_Urantia_Book/165#p5_4">LU 165:5.4</a>. </li>
  <li id="fn33"><a href="#cite33">↑</a> 12:33-34 <i>Tesoro in cielo</i>: <a href="/it/The_Urantia_Book/165#p4_5">LU 165:4.5</a>.  <i>Accumula tesori in cielo</i>: <a href="/it/The_Urantia_Book/140#p6_11">LU 140:6.11</a>.  <i>Saggio spirituale</i>: <a href="/it/The_Urantia_Book/169#p2_2">LU 169:2.2</a>. </li>
  <li id="fn34"><a href="#cite34">↑</a> 12:35-38 <i>Parabola: ritorno dalla festa di nozze</i>: <a href="/it/The_Urantia_Book/165#p5_6">LU 165:5.6</a>. </li>
  <li id="fn35"><a href="#cite35">↑</a> 12:39-40 <i>Quando meno te lo aspetti</i>: <a href="/it/The_Urantia_Book/165#p5_7">LU 165:5.7</a>. </li>
  <li id="fn36"><a href="#cite36">↑</a> 12:41 <i>A chi è la parabola?</i>: <a href="/it/The_Urantia_Book/165#p6_1">LU 165:6.1</a>. </li>
  <li id="fn37"><a href="#cite37">↑</a> 12:42-44 <i>Servo fidato</i>: <a href="/it/The_Urantia_Book/165#p6_2">LU 165:6.2</a>. </li>
  <li id="fn38"><a href="#cite38">↑</a> 12:45-46 <i>Servo pigro</i>: <a href="/it/The_Urantia_Book/165#p6_3">LU 165:6.3</a>. </li>
  <li id="fn39"><a href="#cite39">↑</a> 12:48 <i>Vi è richiesto di più</i>: <a href="/it/The_Urantia_Book/140#p3_1">LU 140:3.1</a>. </li>
  <li id="fn40"><a href="#cite40">↑</a> 12:48a-53 <i>Nessuna pace</i>: <a href="/it/The_Urantia_Book/165#p6_3">LU 165:6.3</a>. </li>
  <li id="fn41"><a href="#cite41">↑</a> 12:51 <i>Non è venuto a portare la pace</i>: <a href="/it/The_Urantia_Book/160#p5_10">LU 160:5.10</a>.  <i>Non pensate che io venga per la pace</i>: <a href="/it/The_Urantia_Book/52#p6_1">LU 52:6.1</a>. </li>
  <li id="fn42"><a href="#cite42">↑</a> 12:51-53 <i>Non c'è pace, ma dolore sulla terra</i>: <a href="/it/The_Urantia_Book/150#p4_3">LU 150:4.3</a>. </li>
  <li id="fn43"><a href="#cite43">↑</a> 12:52-53 <i>Nemici in casa propria</i>: <a href="/it/The_Urantia_Book/154#p6_9">LU 154:6.9</a>. </li>
  <li id="fn44"><a href="#cite44">↑</a> 12:54-56 <i>Segni naturali</i>: <a href="/it/The_Urantia_Book/157#p2_1">LU 157:2.1</a>. </li>
</ol>
</div>
