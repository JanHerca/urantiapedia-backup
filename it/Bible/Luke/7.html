<!--
title: Luca - Capitolo 7
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Luke/6">Luca - Capitolo 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Luke/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Luke/8">Luca - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo ch'egli ebbe finiti tutti i suoi ragionamenti al popolo che l'ascoltava, entrò in Capernaum. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Or il servitore d'un certo centurione, che l'avea molto caro, era malato e stava per morire; </p>
<p id="v3"><sup><small>3</small></sup>  e il centurione, avendo udito parlar di Gesù, gli mandò degli anziani de' Giudei per pregarlo che venisse a salvare il suo servitore. </p>
<p id="v4"><sup><small>4</small></sup>  Ed essi, presentatisi a Gesù, lo pregavano istantemente, dicendo: Egli è degno che tu gli conceda questo; </p>
<p id="v5"><sup><small>5</small></sup>  perché ama la nostra nazione, ed è lui che ci ha edificata la sinagoga. </p>
<p id="v6"><sup><small>6</small></sup>  E Gesù s'incamminò con loro; e ormai non si trovava più molto lontano dalla casa, quando il centurione mandò degli amici a dirgli: Signore, non ti dare questo incomodo, perch'io non son degno che tu entri sotto il mio tetto; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  e perciò non mi son neppure reputato degno di venire da te; ma dillo con una parola, e sia guarito il mio servitore. </p>
<p id="v8"><sup><small>8</small></sup>  Poiché anch'io son uomo sottoposto alla potestà altrui, ed ho sotto di me de' soldati; e dico ad uno: Va', ed egli va; e ad un altro: Vieni, ed egli viene; e al mio servitore: Fa' questo, ed egli lo fa. </p>
<p id="v9"><sup><small>9</small></sup>  Udito questo, Gesù restò maravigliato di lui; e rivoltosi alla moltitudine che lo seguiva, disse: Io vi dico che neppure in Israele ho trovato una cotanta fede! <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  E quando gl'inviati furon tornati a casa, trovarono il servitore guarito. </p>
<p id="v11"><sup><small>11</small></sup>  E avvenne in seguito, ch'egli s'avviò ad una città chiamata Nain, e i suoi discepoli e una gran moltitudine andavano con lui. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  E come fu presso alla porta della città, ecco che si portava a seppellire un morto, figliuolo unico di sua madre; e questa era vedova; e una gran moltitudine della città era con lei. </p>
<p id="v13"><sup><small>13</small></sup>  E il Signore, vedutala, ebbe pietà di lei e le disse: Non piangere! </p>
<p id="v14"><sup><small>14</small></sup>  E accostatosi, toccò la bara; i portatori si fermarono, ed egli disse: Giovinetto, io tel dico, lèvati! </p>
<p id="v15"><sup><small>15</small></sup>  E il morto si levò a sedere e cominciò a parlare. E Gesù lo diede a sua madre. </p>
<p id="v16"><sup><small>16</small></sup>  Tutti furon presi da timore, e glorificavano Iddio dicendo: Un gran profeta è sorto fra noi; e: Dio ha visitato il suo popolo. <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  E questo dire intorno a Gesù si sparse per tutta la Giudea e per tutto il paese circonvicino. <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  E i discepoli di Giovanni gli riferirono tutte queste cose. </p>
<p id="v19"><sup><small>19</small></sup>  Ed egli, chiamati a sé due dei suoi discepoli, li mandò al Signore a dirgli: Sei tu colui che ha da venire o ne aspetteremo noi un altro? <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v20"><sup><small>20</small></sup>  E quelli, presentatisi a Gesù, gli dissero: Giovanni Battista ci ha mandati da te a dirti: Sei tu colui che ha da venire, o ne aspetteremo noi un altro? </p>
<p id="v21"><sup><small>21</small></sup>  In quella stessa ora, Gesù guarì molti di malattie, di flagelli e di spiriti maligni, e a molti ciechi donò la vista. <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  E, rispondendo, disse loro: Andate a riferire a Giovanni quel che avete veduto e udito: i ciechi ricuperano la vista, gli zoppi camminano, i lebbrosi sono mondati, i sordi odono, i morti risuscitano, l'Evangelo è annunziato ai poveri. <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  E beato colui che non si sarà scandalizzato di me! </p>
<p id="v24"><sup><small>24</small></sup>  Quando i messi di Giovanni se ne furono andati, Gesù prese a dire alle turbe intorno a Giovanni: che andaste a vedere nel deserto? Una canna dimenata dal vento? <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v25"><sup><small>25</small></sup>  Ma che andaste a vedere? Un uomo avvolto in morbide vesti? Ecco, quelli che portano de' vestimenti magnifici e vivono in delizie, stanno nei palazzi dei re. </p>
<p id="v26"><sup><small>26</small></sup>  Ma che andaste a vedere? Un profeta? Sì, vi dico, e uno più che profeta. </p>
<p id="v27"><sup><small>27</small></sup>  Egli è colui del quale è scritto: Ecco, io mando il mio messaggero davanti al tuo cospetto che preparerà la tua via dinanzi a te. </p>
<p id="v28"><sup><small>28</small></sup>  Io ve lo dico: Fra i nati di donna non ve n'è alcuno maggiore di Giovanni; però, il minimo nel regno di Dio è maggiore di lui. <sup id="cite14"><a href="#fn14">[14]</a></sup></p>
<p id="v29"><sup><small>29</small></sup>  E tutto il popolo che l'ha udito, ed anche i pubblicani, hanno reso giustizia a Dio, facendosi battezzare del battesimo di Giovanni; <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v30"><sup><small>30</small></sup>  ma i Farisei e i dottori della legge hanno reso vano per loro stessi il consiglio di Dio, non facendosi battezzare da lui. </p>
<p id="v31"><sup><small>31</small></sup>  A chi dunque assomiglierò gli uomini di questa generazione? E a chi sono simili? <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  Sono simili ai fanciulli che stanno a sedere in piazza, e gridano gli uni agli altri: Vi abbiam sonato il flauto e non avete ballato; abbiam cantato dei lamenti e non avete pianto. <sup id="cite18"><a href="#fn18">[18]</a></sup></p>
<p id="v33"><sup><small>33</small></sup>  Difatti è venuto Giovanni Battista non mangiando pane né bevendo vino, e voi dite: Ha un demonio. </p>
<p id="v34"><sup><small>34</small></sup>  È venuto il Figliuol dell'uomo mangiando e bevendo, e voi dite: Ecco un mangiatore ed un beone, un amico dei pubblicani e de' peccatori! <sup id="cite19"><a href="#fn19">[19]</a></sup></p>
<p id="v35"><sup><small>35</small></sup>  Ma alla sapienza è stata resa giustizia da tutti i suoi figliuoli. </p>
<p id="v36"><sup><small>36</small></sup>  Or uno de' Farisei lo pregò di mangiare da lui; ed egli, entrato in casa del Fariseo, si mise a tavola. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup></p>
<p id="v37"><sup><small>37</small></sup>  Ed ecco, una donna che era in quella città, una peccatrice, saputo ch'egli era a tavola in casa del Fariseo, portò un alabastro d'olio odorifero; <sup id="cite22"><a href="#fn22">[22]</a></sup></p>
<p id="v38"><sup><small>38</small></sup>  e stando a' piedi di lui, di dietro, piangendo cominciò a rigargli di lagrime i piedi, e li asciugava coi capelli del suo capo; e gli baciava e ribaciava i piedi e li ungeva con l'olio. </p>
<p id="v39"><sup><small>39</small></sup>  Il Fariseo che l'avea invitato, veduto ciò, disse fra sé: Costui, se fosse profeta, saprebbe chi e quale sia la donna che lo tocca; perché è una peccatrice. <sup id="cite23"><a href="#fn23">[23]</a></sup></p>
<p id="v40"><sup><small>40</small></sup>  E Gesù, rispondendo, gli disse: Simone, ho qualcosa da dirti. Ed egli: </p>
<p id="v41"><sup><small>41</small></sup>  Maestro, di' pure. - Un creditore avea due debitori; l'uno gli dovea cinquecento denari e l'altro cinquanta. </p>
<p id="v42"><sup><small>42</small></sup>  E non avendo essi di che pagare, condonò il debito ad ambedue. Chi di loro dunque l'amerà di più? </p>
<p id="v43"><sup><small>43</small></sup>  Simone, rispondendo, disse: Stimo sia colui al quale ha condonato di più. E Gesù gli disse: Hai giudicato rettamente. </p>
<p id="v44"><sup><small>44</small></sup>  E voltosi alla donna, disse a Simone: Vedi questa donna? Io sono entrato in casa tua, e tu non m'hai dato dell'acqua ai piedi; ma ella mi ha rigato i piedi di lagrime e li ha asciugati co' suoi capelli. </p>
<p id="v45"><sup><small>45</small></sup>  Tu non m'hai dato alcun bacio; ma ella, da che sono entrato, non ha smesso di baciarmi i piedi. </p>
<p id="v46"><sup><small>46</small></sup>  Tu non m'hai unto il capo d'olio; ma ella m'ha unto i piedi di profumo. </p>
<p id="v47"><sup><small>47</small></sup>  Per la qual cosa, io ti dico: Le sono rimessi i suoi molti peccati, perché ha molto amato; ma colui a cui poco è rimesso, poco ama. </p>
<p id="v48"><sup><small>48</small></sup>  Poi disse alla donna: I tuoi peccati ti sono rimessi. </p>
<p id="v49"><sup><small>49</small></sup>  E quelli che erano a tavola con lui, cominciarono a dire dentro di sé: Chi è costui che rimette anche i peccati? <sup id="cite24"><a href="#fn24">[24]</a></sup></p>
<p id="v50"><sup><small>50</small></sup>  Ma egli disse alla donna: La tua fede t'ha salvata; vattene in pace. </p>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-5 <i>Il servo di Centurione</i>: <a href="/it/The_Urantia_Book/147#p1_1">LU 147:1.1</a>. </li>
  <li id="fn2"><a href="#cite2">↑</a> 7:1-10 <i>Il capitano romano «devoto»</i>: <a href="/it/The_Urantia_Book/129#p1_7">LU 129:1.7</a>. </li>
  <li id="fn3"><a href="#cite3">↑</a> 7:6-8 <i>La fede di Centurione</i>: <a href="/it/The_Urantia_Book/147#p1_2">LU 147:1.2</a>. </li>
  <li id="fn4"><a href="#cite4">↑</a> 7:9-10 <i>Gesù si meraviglia della fede</i>: <a href="/it/The_Urantia_Book/147#p1_3">LU 147:1.3</a>. </li>
  <li id="fn5"><a href="#cite5">↑</a> 7:11-15 <i>Il figlio della vedova</i>: <a href="/it/The_Urantia_Book/146#p6_2">LU 146:6.2</a>. </li>
  <li id="fn6"><a href="#cite6">↑</a> 7:16 <i>Gente stupita</i>: <a href="/it/The_Urantia_Book/146#p6_3">LU 146:6.3</a>. </li>
  <li id="fn7"><a href="#cite7">↑</a> 7:17 <i>Un miracolo creduto</i>: <a href="/it/The_Urantia_Book/146#p6_4">LU 146:6.4</a>. </li>
  <li id="fn8"><a href="#cite8">↑</a> 7:19-20 <i>Sei tu il liberatore?</i>: <a href="/it/The_Urantia_Book/144#p8_2">LU 144:8.2</a>. </li>
  <li id="fn9"><a href="#cite9">↑</a> 7:19-23 <i>Altre domande di Giovanni</i>: <a href="/it/The_Urantia_Book/135#p11_4">LU 135:11.4</a>. </li>
  <li id="fn10"><a href="#cite10">↑</a> 7:21-22 <i>La buona novella predicata ai poveri</i>: <a href="/it/The_Urantia_Book/144#p8_3">LU 144:8.3</a>. </li>
  <li id="fn11"><a href="#cite11">↑</a> 7:22 <i>Vangelo predicato ai poveri</i>: <a href="/it/The_Urantia_Book/143#p1_5">LU 143:1.5</a>.  <i>Consolazione per tutti</i>: <a href="/it/The_Urantia_Book/170#p2_3">LU 170:2.3</a>.  <i>Iniziò a lavorare con i poveri</i>: <a href="/it/The_Urantia_Book/141#p7_8">LU 141:7.8</a>. </li>
  <li id="fn12"><a href="#cite12">↑</a> 7:24-26 <i>aspetto personale di Giovanni</i>: <a href="/it/The_Urantia_Book/143#p1_5">LU 143:1.5</a>. </li>
  <li id="fn13"><a href="#cite13">↑</a> 7:24-27 <i>A proposito di Giovanni Battista</i>: <a href="/it/The_Urantia_Book/144#p8_3">LU 144:8.3</a>. </li>
  <li id="fn14"><a href="#cite14">↑</a> 7:28 <i>Vangelo del regno</i>: <a href="/it/The_Urantia_Book/143#p1_5">LU 143:1.5</a>.  <i>Vangelo del regno</i>: <a href="/it/The_Urantia_Book/193#p0_4">LU 193:0.4</a>.  <i>Regno di Dio</i>: <a href="/it/The_Urantia_Book/169#p4_6">LU 169:4.6</a>.  <i>Regno di Dio</i>: <a href="/it/The_Urantia_Book/34#p6_13">LU 34:6.13</a>.  <i>Proclamare l'instaurazione del regno</i>: <a href="/it/The_Urantia_Book/137#p8_6">LU 137:8.6</a>.  <i>Vangelo del regno</i>: <a href="/it/The_Urantia_Book/190#p5_4">LU 190:5.4</a>.  <i>Regno di Dio</i>: <a href="/it/The_Urantia_Book/153#p2_4">LU 153:2.4</a>.  <i>Giovanni, il più grande profeta</i>: <a href="/it/The_Urantia_Book/136#p0_1">LU 136:0.1</a>.  <i>Giovanni era grande</i>: <a href="/it/The_Urantia_Book/144#p8_4">LU 144:8.4</a>. </li>
  <li id="fn15"><a href="#cite15">↑</a> 7:29 <i>Molti credettero</i>: <a href="/it/The_Urantia_Book/144#p8_5">LU 144:8.5</a>. </li>
  <li id="fn16"><a href="#cite16">↑</a> 7:29,34 <i>Amico dei pubblicani, dei peccatori</i>: <a href="/it/The_Urantia_Book/121#p8_8">LU 121:8.8</a>. </li>
  <li id="fn17"><a href="#cite17">↑</a> 7:31-35 <i>I commenti di Gesù</i>: <a href="/it/The_Urantia_Book/144#p8_7">LU 144:8.7</a>. </li>
  <li id="fn18"><a href="#cite18">↑</a> 7:32 <i>Non è da uomo piangere</i>: <a href="/it/The_Urantia_Book/140#p5_16">LU 140:5.16</a>. </li>
  <li id="fn19"><a href="#cite19">↑</a> 7:34 <i>Pubblicani e peccatori</i>: <a href="/it/The_Urantia_Book/138#p3_4">LU 138:3.4</a>.  <i>Amico di pubblicani e peccatori</i>: <a href="/it/The_Urantia_Book/169#p1_2">LU 169:1.2</a>.  <i>Mangia con i pubblicani e i peccatori</i>: <a href="/it/The_Urantia_Book/169#p0_4">LU 169:0.4</a>. </li>
  <li id="fn20"><a href="#cite20">↑</a> 7:36a <i>Simone il fariseo</i>: <a href="/it/The_Urantia_Book/147#p5_1">LU 147:5.1</a>. </li>
  <li id="fn21"><a href="#cite21">↑</a> 7:36b-38 <i>I piedi di Gesù unti dall'ex prostituta</i>: <a href="/it/The_Urantia_Book/147#p5_3">LU 147:5.3</a>. </li>
  <li id="fn22"><a href="#cite22">↑</a> 7:37-38 <i>Scatola di unguento</i>: <a href="/it/The_Urantia_Book/139#p12_10">LU 139:12.10</a>. </li>
  <li id="fn23"><a href="#cite23">↑</a> 7:39-48 <i>Parabola dei due debitori</i>: <a href="/it/The_Urantia_Book/147#p5_4">LU 147:5.4</a>. </li>
  <li id="fn24"><a href="#cite24">↑</a> 7:49-50 <i>Fede e peccati perdonati</i>: <a href="/it/The_Urantia_Book/147#p5_5">LU 147:5.5</a>. </li>
</ol>
</div>
