<!--
title: Luca - Capitolo 1
description: 
published: true
date: 2023-11-8T21:45:55Z
tags: bible, bible—luke
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Luke/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Luke/2">
          <span class="pr-2">Luca - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poiché molti hanno intrapreso ad ordinare una narrazione de' fatti che si son compiuti tra noi, </p>
<p id="v2"><sup><small>2</small></sup>  secondo che ce li hanno tramandati quelli che da principio ne furono testimoni oculari e che divennero ministri della Parola, </p>
<p id="v3"><sup><small>3</small></sup>  è parso bene anche a me, dopo essermi accuratamente informato d'ogni cosa dall'origine, di scrivertene per ordine, o eccellentissimo Teofilo, </p>
<p id="v4"><sup><small>4</small></sup>  affinché tu riconosca la certezza delle cose che ti sono state insegnate. </p>
<p id="v5"><sup><small>5</small></sup>  Ai dì d'Erode, re della Giudea, v'era un certo sacerdote di nome Zaccaria, della muta di Abia; e sua moglie era delle figliuole d'Aaronne e si chiamava Elisabetta. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Or erano ambedue giusti nel cospetto di Dio, camminando irreprensibili in tutti i comandamenti e precetti del Signore. </p>
<p id="v7"><sup><small>7</small></sup>  E non aveano figliuoli, perché Elisabetta era sterile, ed erano ambedue avanzati in età. </p>
<p id="v8"><sup><small>8</small></sup>  Or avvenne che esercitando Zaccaria il sacerdozio dinanzi a Dio nell'ordine della sua muta, <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  secondo l'usanza del sacerdozio, gli toccò a sorte d'entrar nel tempio del Signore per offrirvi il profumo; </p>
<p id="v10"><sup><small>10</small></sup>  e tutta la moltitudine del popolo stava di fuori in preghiera nell'ora del profumo. </p>
<p id="v11"><sup><small>11</small></sup>  E gli apparve un angelo del Signore, ritto alla destra dell'altare de' profumi. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  E Zaccaria, vedutolo, fu turbato e preso da spavento. </p>
<p id="v13"><sup><small>13</small></sup>  Ma l'angelo gli disse: Non temere, Zaccaria, perché la tua preghiera è stata esaudita; e tua moglie Elisabetta ti partorirà un figliuolo al quale porrai nome Giovanni. <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  E tu ne avrai gioia ed allegrezza, e molti si rallegreranno per la sua nascita. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Poiché sarà grande nel cospetto del Signore; non berrà né vino né cervogia, e sarà ripieno dello Spirito Santo fin dal seno di sua madre, <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  e convertirà molti de' figliuoli d'Israele al Signore Iddio loro; </p>
<p id="v17"><sup><small>17</small></sup>  ed egli andrà innanzi a lui con lo spirito e con la potenza d'Elia, per volgere i cuori de' padri ai figliuoli e i ribelli alla saviezza de' giusti, affin di preparare al Signore un popolo ben disposto. <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  E Zaccaria disse all'angelo: A che conoscerò io questo? Perch'io son vecchio e mia moglie è avanti nell'età. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  E l'angelo, rispondendo, gli disse: Io son Gabriele, che sto davanti a Dio; e sono stato mandato a parlarti e recarti questa buona notizia. </p>
<p id="v20"><sup><small>20</small></sup>  Ed ecco, tu sarai muto, e non potrai parlare fino al giorno che queste cose avverranno, perché non hai creduto alle mie parole che si adempiranno a suo tempo. </p>
<p id="v21"><sup><small>21</small></sup>  Il popolo intanto stava aspettando Zaccaria, e si maravigliava che s'indugiasse tanto nel tempio. </p>
<p id="v22"><sup><small>22</small></sup>  Ma quando fu uscito, non potea parlar loro; e capirono che avea avuto una visione nel tempio; ed egli faceva loro dei segni e rimase muto. </p>
<p id="v23"><sup><small>23</small></sup>  E quando furon compiuti i giorni del suo ministerio, egli se ne andò a casa sua. </p>
<p id="v24"><sup><small>24</small></sup>  Or dopo que' giorni, Elisabetta sua moglie rimase incinta; e si tenne nascosta per cinque mesi, dicendo: <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v25"><sup><small>25</small></sup>  Ecco quel che il Signore ha fatto per me ne' giorni nei quali ha rivolto a me lo sguardo per togliere il mio vituperio fra gli uomini. </p>
<p id="v26"><sup><small>26</small></sup>  Al sesto mese l'angelo Gabriele fu mandato da Dio in una città di Galilea detta Nazaret <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v27"><sup><small>27</small></sup>  ad una vergine fidanzata ad un uomo chiamato Giuseppe, della casa di Davide; e il nome della vergine era Maria. <sup id="cite19"><a href="#fn19">[19]</a></sup></p>
<p id="v28"><sup><small>28</small></sup>  E l'angelo, entrato da lei, disse: Ti saluto, o favorita dalla grazia; il Signore è teco. <sup id="cite20"><a href="#fn20">[20]</a></sup></p>
<p id="v29"><sup><small>29</small></sup>  Ed ella fu turbata a questa parola, e si domandava che cosa volesse dire un tal saluto. </p>
<p id="v30"><sup><small>30</small></sup>  E l'angelo le disse: Non temere, Maria, perché hai trovato grazia presso Dio. <sup id="cite21"><a href="#fn21">[21]</a></sup></p>
<p id="v31"><sup><small>31</small></sup>  Ed ecco tu concepirai nel seno e partorirai un figliuolo e gli porrai nome Gesù. <sup id="cite22"><a href="#fn22">[22]</a></sup></p>
<p id="v32"><sup><small>32</small></sup>  Questi sarà grande, e sarà chiamato Figliuol dell'Altissimo, e il Signore Iddio gli darà il trono di Davide suo padre, <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v33"><sup><small>33</small></sup>  ed egli regnerà sulla casa di Giacobbe in eterno, e il suo regno non avrà mai fine. <sup id="cite25"><a href="#fn25">[25]</a></sup></p>
<p id="v34"><sup><small>34</small></sup>  E Maria disse all'angelo: Come avverrà questo, poiché non conosco uomo? </p>
<p id="v35"><sup><small>35</small></sup>  E l'angelo rispondendo, le disse: Lo Spirito Santo verrà su di te e la potenza dell'Altissimo ti coprirà dell'ombra sua; perciò ancora il santo che nascerà, sarà chiamato Figliuolo di Dio. <sup id="cite26"><a href="#fn26">[26]</a></sup></p>
<p id="v36"><sup><small>36</small></sup>  Ed ecco, Elisabetta, tua parente, ha concepito anche lei un figliuolo nella sua vecchiaia; e questo è il sesto mese per lei, ch'era chiamata sterile; </p>
<p id="v37"><sup><small>37</small></sup>  poiché nessuna parola di Dio rimarrà inefficace. <sup id="cite27"><a href="#fn27">[27]</a></sup></p>
<p id="v38"><sup><small>38</small></sup>  E Maria disse: Ecco, io son l'ancella del Signore; siami fatto secondo la tua parola. E l'angelo si partì da lei. </p>
<p id="v39"><sup><small>39</small></sup>  In que' giorni Maria si levò e se ne andò in fretta nella regione montuosa, in una città di Giuda, <sup id="cite28"><a href="#fn28">[28]</a></sup></p>
<p id="v40"><sup><small>40</small></sup>  ed entrò in casa di Zaccaria e salutò Elisabetta. </p>
<p id="v41"><sup><small>41</small></sup>  E avvenne che come Elisabetta ebbe udito il saluto di Maria, il bambino le balzò nel seno; ed Elisabetta fu ripiena di Spirito Santo, </p>
<p id="v42"><sup><small>42</small></sup>  e a gran voce esclamò: Benedetta sei tu fra le donne, e benedetto è il frutto del tuo seno! </p>
<p id="v43"><sup><small>43</small></sup>  E come mai m'è dato che la madre del mio Signore venga da me? </p>
<p id="v44"><sup><small>44</small></sup>  Poiché ecco, non appena la voce del tuo saluto m'è giunta agli orecchi, il bambino m'è per giubilo balzato nel seno. </p>
<p id="v45"><sup><small>45</small></sup>  E beata è colei che ha creduto, perché le cose dettele da parte del Signore avranno compimento. </p>
<p id="v46"><sup><small>46</small></sup>  E Maria disse: "L'anima mia magnifica il Signore, </p>
<p id="v47"><sup><small>47</small></sup>  e lo spirito mio esulta in Dio mio Salvatore, </p>
<p id="v48"><sup><small>48</small></sup>  poich'egli ha riguardato alla bassezza della sua ancella. Perché ecco, d'ora innanzi tutte le età mi chiameranno beata, </p>
<p id="v49"><sup><small>49</small></sup>  poiché il Potente mi ha fatto grandi cose. Santo è il suo nome; </p>
<p id="v50"><sup><small>50</small></sup>  e la sua misericordia è d'età in età per quelli che lo temono. </p>
<p id="v51"><sup><small>51</small></sup>  Egli ha operato potentemente col suo braccio; ha disperso quelli ch'eran superbi ne' pensieri del cuor loro; </p>
<p id="v52"><sup><small>52</small></sup>  ha tratto giù dai troni i potenti, ed ha innalzato gli umili; <sup id="cite29"><a href="#fn29">[29]</a></sup></p>
<p id="v53"><sup><small>53</small></sup>  ha ricolmato di beni i famelici, e ha rimandati a vuoto i ricchi. <sup id="cite30"><a href="#fn30">[30]</a></sup></p>
<p id="v54"><sup><small>54</small></sup>  Ha soccorso Israele, suo servitore, ricordandosi della misericordia </p>
<p id="v55"><sup><small>55</small></sup>  di cui avea parlato ai nostri padri, verso Abramo e verso la sua progenie in perpetuo". </p>
<p id="v56"><sup><small>56</small></sup>  E Maria rimase con Elisabetta circa tre mesi; poi se ne tornò a casa sua. <sup id="cite31"><a href="#fn31">[31]</a></sup></p>
<p id="v57"><sup><small>57</small></sup>  Or compiutosi per Elisabetta il tempo di partorire, diè alla luce un figliuolo. <sup id="cite32"><a href="#fn32">[32]</a></sup> <sup id="cite33"><a href="#fn33">[33]</a></sup></p>
<p id="v58"><sup><small>58</small></sup>  E i suoi vicini e i parenti udirono che il Signore avea magnificata la sua misericordia verso di lei, e se ne rallegravano con essa. </p>
<p id="v59"><sup><small>59</small></sup>  Ed ecco che nell'ottavo giorno vennero a circoncidere il bambino, e lo chiamavano Zaccaria dal nome di suo padre. <sup id="cite34"><a href="#fn34">[34]</a></sup></p>
<p id="v60"><sup><small>60</small></sup>  Allora sua madre prese a parlare e disse: No, sarà invece chiamato Giovanni. </p>
<p id="v61"><sup><small>61</small></sup>  Ed essi le dissero: Non v'è alcuno nel tuo parentado che porti questo nome. </p>
<p id="v62"><sup><small>62</small></sup>  E per cenni domandavano al padre come voleva che fosse chiamato. </p>
<p id="v63"><sup><small>63</small></sup>  Ed egli, chiesta una tavoletta, scrisse così: Il suo nome è Giovanni. E tutti si maravigliarono. </p>
<p id="v64"><sup><small>64</small></sup>  In quell'istante la sua bocca fu aperta e la sua lingua sciolta, ed egli parlava benedicendo Iddio. </p>
<p id="v65"><sup><small>65</small></sup>  E tutti i lor vicini furon presi da timore; e tutte queste cose si divulgavano per tutta la regione montuosa della Giudea. </p>
<p id="v66"><sup><small>66</small></sup>  E tutti quelli che le udirono, le serbarono in cuor loro e diceano: Che sarà mai questo bambino? Perché la mano del Signore era con lui. </p>
<p id="v67"><sup><small>67</small></sup>  E Zaccaria, suo padre, fu ripieno dello Spirito Santo, e profetò, dicendo: <sup id="cite35"><a href="#fn35">[35]</a></sup></p>
<p id="v68"><sup><small>68</small></sup>  "Benedetto sia il Signore, l'Iddio d'Israele, perché ha visitato e riscattato il suo popolo, <sup id="cite36"><a href="#fn36">[36]</a></sup></p>
<p id="v69"><sup><small>69</small></sup>  e ci ha suscitato un potente salvatore nella casa di Davide suo servitore <sup id="cite37"><a href="#fn37">[37]</a></sup></p>
<p id="v70"><sup><small>70</small></sup>  (come avea promesso ab antico per bocca de' suoi profeti); </p>
<p id="v71"><sup><small>71</small></sup>  uno che ci salverà da' nostri nemici e dalle mani di tutti quelli che ci odiano. </p>
<p id="v72"><sup><small>72</small></sup>  Egli usa così misericordia verso i nostri padri e si ricorda del suo santo patto, </p>
<p id="v73"><sup><small>73</small></sup>  del giuramento che fece ad Abramo nostro padre, </p>
<p id="v74"><sup><small>74</small></sup>  affine di concederci che, liberati dalla mano dei nostri nemici, gli servissimo senza paura, </p>
<p id="v75"><sup><small>75</small></sup>  in santità e giustizia, nel suo cospetto, tutti i giorni della nostra vita. </p>
<p id="v76"><sup><small>76</small></sup>  E tu, piccol fanciullo, sarai chiamato profeta dell'Altissimo, perché andrai davanti alla faccia del Signore per preparar le sue vie, </p>
<p id="v77"><sup><small>77</small></sup>  per dare al suo popolo conoscenza della salvezza mediante la remissione de' loro peccati, </p>
<p id="v78"><sup><small>78</small></sup>  dovuta alle viscere di misericordia del nostro Dio, per le quali l'Aurora dall'alto ci visiterà <sup id="cite38"><a href="#fn38">[38]</a></sup></p>
<p id="v79"><sup><small>79</small></sup>  per risplendere su quelli che giacciono in tenebre ed ombra di morte, per guidare i nostri passi verso la via della pace". <sup id="cite39"><a href="#fn39">[39]</a></sup></p>
<p id="v80"><sup><small>80</small></sup>  Or il bambino cresceva e si fortificava in ispirito; e stette ne' deserti fino al giorno in cui dovea manifestarsi ad Israele. <sup id="cite40"><a href="#fn40">[40]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Luke/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Luke/2">
          <span class="pr-2">Luca - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 1:5 <i>Educazione dei genitori</i>: <a href="/it/The_Urantia_Book/135#p0_3">LU 135:0.3</a>. </li>
  <li id="fn2"><a href="#cite2">↑</a> 1:5-7 <i>I genitori di Giovanni</i>: <a href="/it/The_Urantia_Book/122#p2_1">LU 122:2.1</a>. </li>
  <li id="fn3"><a href="#cite3">↑</a> 1:5a <i>Erode il re</i>: <a href="/it/The_Urantia_Book/121#p2_9">LU 121:2.9</a>. </li>
  <li id="fn4"><a href="#cite4">↑</a> 1:8-10 <i>Il ministero di Zaccaria</i>: <a href="/it/The_Urantia_Book/122#p2_3">LU 122:2.3</a>. </li>
  <li id="fn5"><a href="#cite5">↑</a> 1:11-12 <i>L'apparizione di Gabriele</i>: <a href="/it/The_Urantia_Book/122#p2_2">LU 122:2.2</a>. </li>
  <li id="fn6"><a href="#cite6">↑</a> 1:11-19,24-25 <i>Gesù disse: La visita di Gabriele Elisabetta</i>: <a href="/it/The_Urantia_Book/135#p8_7">LU 135:8.7</a>. </li>
  <li id="fn7"><a href="#cite7">↑</a> 1:11-23 <i>Il sogno di Zaccaria</i>: <a href="/it/The_Urantia_Book/135#p0_1">LU 135:0.1</a>. </li>
  <li id="fn8"><a href="#cite8">↑</a> 1:13-17 <i>Il messaggio di Gabriele a Zaccaria</i>: <a href="/it/The_Urantia_Book/122#p2_3">LU 122:2.3</a>. </li>
  <li id="fn9"><a href="#cite9">↑</a> 1:14 <i>La pace perfetta</i>: <a href="/it/The_Urantia_Book/100#p6_6">LU 100:6.6</a>. </li>
  <li id="fn10"><a href="#cite10">↑</a> 1:15 <i>Giovanni che diventa nazarita</i>: <a href="/it/The_Urantia_Book/135#p1_1">LU 135:1.1</a>. </li>
  <li id="fn11"><a href="#cite11">↑</a> 1:17 <i>Spirito e potenza di Elia</i>: <a href="/it/The_Urantia_Book/135#p6_3">LU 135:6.3</a>. </li>
  <li id="fn12"><a href="#cite12">↑</a> 1:18 <i>Il dubbio di Zaccaria</i>: <a href="/it/The_Urantia_Book/122#p2_5">LU 122:2.5</a>. </li>
  <li id="fn13"><a href="#cite13">↑</a> 1:24 <i>Il segreto di Elisabetta</i>: <a href="/it/The_Urantia_Book/135#p0_1">LU 135:0.1</a>. </li>
  <li id="fn14"><a href="#cite14">↑</a> 1:24-25 <i>Il segreto di Elisabetta</i>: <a href="/it/The_Urantia_Book/122#p2_5">LU 122:2.5</a>. </li>
  <li id="fn15"><a href="#cite15">↑</a> 1:26 <i>Visse a Nazareth</i>: <a href="/it/The_Urantia_Book/122#p5_9">LU 122:5.9</a>. </li>
  <li id="fn16"><a href="#cite16">↑</a> 1:26-27 <i>Gabriele appare a Maria</i>: <a href="/it/The_Urantia_Book/122#p2_6">LU 122:2.6</a>.  <i>Gabriele appare a Maria</i>: <a href="/it/The_Urantia_Book/122#p3_1">LU 122:3.1</a>. </li>
  <li id="fn17"><a href="#cite17">↑</a> 1:26-38 <i>Unico atto soprannaturale</i>: <a href="/it/The_Urantia_Book/122#p3_4">LU 122:3.4</a>.  <i>Gesù raccontò la visita di Gabriele a Maria</i>: <a href="/it/The_Urantia_Book/135#p9_1">LU 135:9.1</a>. </li>
  <li id="fn18"><a href="#cite18">↑</a> 1:26-56 <i>Genitori di Gesù</i>: <a href="/it/The_Urantia_Book/122#p1_3">LU 122:1.3</a>. </li>
  <li id="fn19"><a href="#cite19">↑</a> 1:27 <i>Giuseppe non linea davidica</i>: <a href="/it/The_Urantia_Book/122#p4_3">LU 122:4.3</a>. </li>
  <li id="fn20"><a href="#cite20">↑</a> 1:28-37 <i>L'Annunciazione</i>: <a href="/it/The_Urantia_Book/122#p3_1">LU 122:3.1</a>. </li>
  <li id="fn21"><a href="#cite21">↑</a> 1:30-33 <i>Incarnazione di Michele</i>: <a href="/it/The_Urantia_Book/119#p7_5">LU 119:7.5</a>. </li>
  <li id="fn22"><a href="#cite22">↑</a> 1:31 <i>Il nome di Gesù</i>: <a href="/it/The_Urantia_Book/122#p3_1">LU 122:3.1</a>. </li>
  <li id="fn23"><a href="#cite23">↑</a> 1:32 <i>trono del re Davide</i>: <a href="/it/The_Urantia_Book/141#p2_1">LU 141:2.1</a>.  <i>Il regno come speranza futura</i>: <a href="/it/The_Urantia_Book/170#p1_3">LU 170:1.3</a>. </li>
  <li id="fn24"><a href="#cite24">↑</a> 1:32-33 <i>Inesattezze nella Bibbia</i>: <a href="/it/The_Urantia_Book/122#p4_2">LU 122:4.2</a>. </li>
  <li id="fn25"><a href="#cite25">↑</a> 1:33 <i>Regno eterno</i>: <a href="/it/The_Urantia_Book/140#p1_2">LU 140:1.2</a>. </li>
  <li id="fn26"><a href="#cite26">↑</a> 1:35 <i>Gesù, Figlio di Dio</i>: <a href="/it/The_Urantia_Book/136#p1_1">LU 136:1.1</a>.  <i>Vangelo della figliolanza divina</i>: <a href="/it/The_Urantia_Book/141#p3_5">LU 141:3.5</a>.  <i>Gesù, il Figlio di Dio</i>: <a href="/it/The_Urantia_Book/157#p5_1">LU 157:5.1</a>. </li>
  <li id="fn27"><a href="#cite27">↑</a> 1:37 <i>Con Dio, tutto è possibile</i>: <a href="/it/The_Urantia_Book/131#p10_2">LU 131:10.2</a>.  <i>Tutto è possibile ai credenti</i>: <a href="/it/The_Urantia_Book/158#p5_2">LU 158:5.2</a>.  <i>Con Dio, nulla è impossibile</i>: <a href="/it/The_Urantia_Book/163#p3_2">LU 163:3.2</a>.  <i>Con Dio tutto è possibile</i>: <a href="/it/The_Urantia_Book/3#p2_2">LU 3:2.2</a>.  <i>Parte 1: Tutte le cose possibili</i>: <a href="/it/The_Urantia_Book/2#p1_2">LU 2:1.2</a>.  <i>Con Dio nulla è impossibile</i>: <a href="/it/The_Urantia_Book/26#p5_3">LU 26:5.3</a>. </li>
  <li id="fn28"><a href="#cite28">↑</a> 1:39-40 <i>Maria visita Elisabetta</i>: <a href="/it/The_Urantia_Book/122#p2_6">LU 122:2.6</a>. </li>
  <li id="fn29"><a href="#cite29">↑</a> 1:52 <i>Chi si umilia sarà esaltato</i>: <a href="/it/The_Urantia_Book/167#p1_5">LU 167:1.5</a>.  <i>Umiliato / esaltato</i>: <a href="/it/The_Urantia_Book/175#p1_10">LU 175:1.10</a>. </li>
  <li id="fn30"><a href="#cite30">↑</a> 1:53 <i>Gesù condannò i ricchi</i>: <a href="/it/The_Urantia_Book/196#p2_8">LU 196:2.8</a>. </li>
  <li id="fn31"><a href="#cite31">↑</a> 1:56 <i>Durata della visita</i>: <a href="/it/The_Urantia_Book/122#p2_6">LU 122:2.6</a>. </li>
  <li id="fn32"><a href="#cite32">↑</a> 1:57 <i>La nascita di Giovanni Battista</i>: <a href="/it/The_Urantia_Book/135#p0_1">LU 135:0.1</a>. </li>
  <li id="fn33"><a href="#cite33">↑</a> 1:57-63 <i>La nascita e l'infanzia di Giovanni</i>: <a href="/it/The_Urantia_Book/122#p2_7">LU 122:2.7</a>. </li>
  <li id="fn34"><a href="#cite34">↑</a> 1:59 <i>Giovanni circonciso</i>: <a href="/it/The_Urantia_Book/135#p0_2">LU 135:0.2</a>. </li>
  <li id="fn35"><a href="#cite35">↑</a> 1:67 <i>La poesia di Anna</i>: <a href="/it/The_Urantia_Book/122#p9_4">LU 122:9.4</a>. </li>
  <li id="fn36"><a href="#cite36">↑</a> 1:68-79 <i>Inno della redenzione</i>: <a href="/it/The_Urantia_Book/122#p9_5">LU 122:9.5</a>. </li>
  <li id="fn37"><a href="#cite37">↑</a> 1:69,77 <i>Vangelo della salvezza</i>: <a href="/it/The_Urantia_Book/190#p4_1">LU 190:4.1</a>.  <i>Vangelo della Salvezza di Dio</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn38"><a href="#cite38">↑</a> 1:78-79 <i>Gesù è la luce del mondo</i>: <a href="/it/The_Urantia_Book/162#p5_2">LU 162:5.2</a>. </li>
  <li id="fn39"><a href="#cite39">↑</a> 1:79 <i>Pace duratura</i>: <a href="/it/The_Urantia_Book/5#p4_2">LU 5:4.2</a>.  <i>La vera luce</i>: <a href="/it/The_Urantia_Book/40#p5_16">LU 40:5.16</a>.  <i>Illuminato dalla vera luce</i>: <a href="/it/The_Urantia_Book/52#p1_7">LU 52:1.7</a>.  <i># 1 Luce pilota</i>: <a href="/it/The_Urantia_Book/107#p4_5">LU 107:4.5</a>.  <i>Luminosità dello spirito</i>: <a href="/it/The_Urantia_Book/107#p4_5">LU 107:4.5</a>.  <i>Luce nelle tenebre spirituali</i>: <a href="/it/The_Urantia_Book/191#p4_3">LU 191:4.3</a>.  <i>Dalle tenebre alla luce</i>: <a href="/it/The_Urantia_Book/155#p6_3">LU 155:6.3</a>.  <i>Spirito luce</i>: <a href="/it/The_Urantia_Book/0#p6_9">LU 0:6.9</a>. </li>
  <li id="fn40"><a href="#cite40">↑</a> 1:80 <i>La giovinezza di Giovanni, vestito</i>: <a href="/it/The_Urantia_Book/135#p1_4">LU 135:1.4</a>.  <i>La giovinezza di Giovanni</i>: <a href="/it/The_Urantia_Book/122#p2_8">LU 122:2.8</a>. </li>
</ol>
</div>
