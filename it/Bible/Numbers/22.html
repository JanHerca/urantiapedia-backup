<!--
title: Numeri - Capitolo 22
description: 
published: true
date: 2023-11-8T21:45:54Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/21">
          <span class="mdi mdi-arrow-left-drop-circle"></span><span class="pl-2">Numeri - Capitolo 21</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/23">
          <span class="pr-2">Numeri - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi i figliuoli d'Israele partirono e si accamparono nelle pianure di Moab, oltre il Giordano di Gerico. </p>
<p id="v2"><sup><small>2</small></sup>  Or Balak, figliuolo di Tsippor, vide tutto quello che Israele avea fatto agli Amorei; </p>
<p id="v3"><sup><small>3</small></sup>  e Moab ebbe grande paura di questo popolo, ch'era così numeroso; Moab fu preso d'angoscia a cagione de' figliuoli d'Israele. </p>
<p id="v4"><sup><small>4</small></sup>  Onde Moab disse agli anziani di Madian: 'Ora questa moltitudine divorerà tutto ciò ch'è dintorno a noi, come il bue divora l'erba dei campi'. Or Balak, figliuolo di Tsippor era, in quel tempo, re di Moab. </p>
<p id="v5"><sup><small>5</small></sup>  Egli mandò ambasciatori a Balaam, figliuolo di Beor, a Pethor che sta sul fiume, nel paese de' figliuoli del suo popolo per chiamarlo e dirgli: 'Ecco, un popolo è uscito d'Egitto; esso ricopre la faccia della terra, e si è stabilito dirimpetto a me; </p>
<p id="v6"><sup><small>6</small></sup>  or dunque vieni, te ne prego, e maledicimi questo popolo; poiché è troppo potente per me; forse così riusciremo a sconfiggerlo, e potrò cacciarlo dal paese; poiché so che chi tu benedici è benedetto, e chi tu maledici è maledetto'. </p>
<p id="v7"><sup><small>7</small></sup>  Gli anziani di Moab e gli anziani di Madian partirono portando in mano la mercede dell'indovino; e, arrivati da Balaam, gli riferirono le parole di Balak. </p>
<p id="v8"><sup><small>8</small></sup>  E Balaam disse loro: 'Alloggiate qui stanotte; e vi darò la risposta secondo che mi dirà l'Eterno'. E i principi di Moab stettero da Balaam. </p>
<p id="v9"><sup><small>9</small></sup>  Or Dio venne a Balaam e gli disse: 'Chi sono questi uomini che stanno da te?' </p>
<p id="v10"><sup><small>10</small></sup>  E Balaam rispose a Dio: 'Balak, figliuolo di Tsippor, re di Moab, mi ha mandato a dire: </p>
<p id="v11"><sup><small>11</small></sup>  Ecco, il popolo ch'è uscito d'Egitto ricopre la faccia della terra; or vieni a maledirmelo; forse riuscirò così a batterlo e potrò cacciarlo'. </p>
<p id="v12"><sup><small>12</small></sup>  E Dio disse a Balaam: 'Tu non andrai con loro, non maledirai quel popolo, perché egli è benedetto'. </p>
<p id="v13"><sup><small>13</small></sup>  Balaam si levò, la mattina, e disse ai principi di Balak: 'Andatevene al vostro paese, perché l'Eterno m'ha rifiutato il permesso di andare con voi'. </p>
<p id="v14"><sup><small>14</small></sup>  E i principi di Moab si levarono, tornarono da Balak e dissero: 'Balaam ha rifiutato di venir con noi'. </p>
<p id="v15"><sup><small>15</small></sup>  Allora Balak mandò di nuovo de' principi, in maggior numero e più ragguardevoli che que' di prima. </p>
<p id="v16"><sup><small>16</small></sup>  I quali vennero da Balaam e gli dissero: 'Così dice Balak, figliuolo di Tsippor: Deh, nulla ti trattenga dal venire da me; </p>
<p id="v17"><sup><small>17</small></sup>  poiché io ti ricolmerò di onori e farò tutto ciò che mi dirai; vieni dunque, te ne prego, e maledicimi questo popolo'. </p>
<p id="v18"><sup><small>18</small></sup>  Ma Balaam rispose e disse ai servi di Balak: 'Quand'anche Balak mi desse la sua casa piena d'argento e d'oro, non potrei trasgredire l'ordine dell'Eterno, del mio Dio, per far cosa piccola o grande che fosse. </p>
<p id="v19"><sup><small>19</small></sup>  Nondimeno, trattenetevi qui, anche voi, stanotte, ond'io sappia ciò che l'Eterno mi dirà ancora'. </p>
<p id="v20"><sup><small>20</small></sup>  E Dio venne la notte a Balaam e gli disse: 'Se quegli uomini son venuti a chiamarti, lèvati e va' con loro; soltanto, farai ciò che io ti dirò'. </p>
<p id="v21"><sup><small>21</small></sup>  Balaam quindi si levò la mattina, sellò la sua asina e se ne andò coi principi di Moab. </p>
<p id="v22"><sup><small>22</small></sup>  Ma l'ira di Dio s'accese perché egli se n'era andato; e l'angelo dell'Eterno si pose sulla strada per fargli ostacolo. Or egli cavalcava la sua asina e avea seco due servitori. </p>
<p id="v23"><sup><small>23</small></sup>  L'asina, vedendo l'angelo dell'Eterno che stava sulla strada con la sua spada sguainata in mano, uscì di via e cominciava ad andare per i campi. Balaam percosse l'asina per rimetterla sulla strada. </p>
<p id="v24"><sup><small>24</small></sup>  Allora l'angelo dell'Eterno si fermò in un sentiero incavato che passava tra le vigne e aveva un muro di qua e un muro di là. </p>
<p id="v25"><sup><small>25</small></sup>  L'asina vide l'angelo dell'Eterno; si serrò al muro e strinse il piede di Balaam al muro; e Balaam la percosse di nuovo. </p>
<p id="v26"><sup><small>26</small></sup>  L'angelo dell'Eterno passò di nuovo oltre, e si fermò in un luogo stretto dove non c'era modo di volgersi né a destra né a sinistra. </p>
<p id="v27"><sup><small>27</small></sup>  L'asina vide l'angelo dell'Eterno e si sdraiò sotto Balaam; l'ira di Balaam s'accese, ed egli percosse l'asina con un bastone. </p>
<p id="v28"><sup><small>28</small></sup>  Allora l'Eterno aprì la bocca all'asina, che disse a Balaam: 'Che t'ho io fatto che tu mi percuoti già per la terza volta?' </p>
<p id="v29"><sup><small>29</small></sup>  E Balaam rispose all'asina: 'Perché ti sei fatta beffe di me. Ah se avessi una spada in mano! t'ammazzerei sull'attimo'. </p>
<p id="v30"><sup><small>30</small></sup>  L'asina disse a Balaam: 'Non son io la tua asina che hai sempre cavalcata fino a quest'oggi? Sono io solita farti così?' Ed egli rispose: 'No'. </p>
<p id="v31"><sup><small>31</small></sup>  Allora l'Eterno aprì gli occhi a Balaam, ed egli vide l'angelo dell'Eterno che stava sulla strada, con la sua spada sguainata. Balaam s'inchinò e si prostrò con la faccia in terra. </p>
<p id="v32"><sup><small>32</small></sup>  L'angelo dell'Eterno gli disse: 'Perché hai percosso la tua asina già tre volte? Ecco, io sono uscito per farti ostacolo, perché la via che batti è contraria al voler mio; </p>
<p id="v33"><sup><small>33</small></sup>  e l'asina m'ha visto ed è uscita di strada davanti a me queste tre volte; se non fosse uscita di strada davanti a me, certo io avrei già ucciso te e lasciato in vita lei'. </p>
<p id="v34"><sup><small>34</small></sup>  Allora Balaam disse all'angelo dell'Eterno: 'Io ho peccato, perché non sapevo che tu ti fossi posto contro di me sulla strada; e ora, se questo ti dispiace, io me ne ritornerò'. </p>
<p id="v35"><sup><small>35</small></sup>  E l'angelo dell'Eterno disse a Balaam: 'Va' pure con quegli uomini; ma dirai soltanto quello che io ti dirò'. E Balaam se ne andò coi principi di Balak. </p>
<p id="v36"><sup><small>36</small></sup>  Quando Balak udì che Balaam arrivava, gli andò incontro a Jr-Moab che è sul confine segnato dall'Arnon, alla frontiera estrema. </p>
<p id="v37"><sup><small>37</small></sup>  E Balak disse a Balaam: 'Non t'ho io mandato con insistenza a chiamare? perché non sei venuto da me? non son io proprio in grado di farti onore?' </p>
<p id="v38"><sup><small>38</small></sup>  E Balaam rispose a Balak: 'Ecco, son venuto da te, ma posso io adesso dire qualsiasi cosa? la parola che Dio mi metterà in bocca, quella dirò'. </p>
<p id="v39"><sup><small>39</small></sup>  Balaam andò con Balak, e giunsero a Kiriath-Hutsoth. </p>
<p id="v40"><sup><small>40</small></sup>  E Balak sacrificò buoi e pecore e mandò parte delle carni a Balaam e ai principi ch'eran con lui. </p>
<p id="v41"><sup><small>41</small></sup>  La mattina Balak prese Balaam e lo fece salire a Bamoth Baal, donde Balaam vide l'estremità del campo d'Israele. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/21">
          <span class="mdi mdi-arrow-left-drop-circle"></span><span class="pl-2">Numeri - Capitolo 21</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/23">
          <span class="pr-2">Numeri - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 22:41 <i>Alti luoghi</i>: <a href="/it/The_Urantia_Book/85#p1_5">LU 85:1.5</a>.  <i>Alto luogo di Baal</i>: <a href="/it/The_Urantia_Book/126#p1_2">LU 126:1.2</a>. </li>
</ol>
</div>
