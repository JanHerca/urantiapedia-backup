<!--
title: Numeri - Capitolo 10
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Numbers/9">Numeri - Capitolo 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Numbers/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Numbers/11">Numeri - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, dicendo: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  'Fatti due trombe d'argento; le farai d'argento battuto; ti serviranno per convocare la raunanza e per far muovere i campi. </p>
<p id="v3"><sup><small>3</small></sup>  Al suon d'esse tutta la raunanza si raccoglierà presso di te, all'ingresso della tenda di convegno. </p>
<p id="v4"><sup><small>4</small></sup>  Al suono d'una tromba sola, i principi, i capi delle migliaia d'Israele, si aduneranno presso di te. </p>
<p id="v5"><sup><small>5</small></sup>  Quando sonerete a lunghi e forti squilli, i campi che sono a levante si metteranno in cammino. </p>
<p id="v6"><sup><small>6</small></sup>  Quando sonerete una seconda volta a lunghi e forti squilli, i campi che si trovano a mezzogiorno si metteranno in cammino; si sonerà a lunghi e forti squilli quando dovranno mettersi in cammino. </p>
<p id="v7"><sup><small>7</small></sup>  Quando dev'esser convocata la raunanza, sonerete, ma non a lunghi e forti squilli. </p>
<p id="v8"><sup><small>8</small></sup>  E i sacerdoti figliuoli d'Aaronne soneranno le trombe; sarà una legge perpetua per voi e per i vostri discendenti. </p>
<p id="v9"><sup><small>9</small></sup>  Quando nel vostro paese andrete alla guerra contro il nemico che vi attaccherà, sonerete a lunghi e forti squilli con le trombe, e sarete ricordati dinanzi all'Eterno, al vostro Dio, e sarete liberati dai vostri nemici. </p>
<p id="v10"><sup><small>10</small></sup>  Così pure nei vostri giorni di gioia, nelle vostre solennità e al principio de' vostri mesi, sonerete con le trombe quand'offrirete i vostri olocausti e i vostri sacrifizi di azioni di grazie; ed esse vi faranno ricordare nel cospetto del vostro Dio. Io sono l'Eterno, il vostro Dio'. </p>
<p id="v11"><sup><small>11</small></sup>  Or avvenne che, il secondo anno, il secondo mese, il ventesimo giorno del mese, la nuvola s'alzò di sopra il tabernacolo della testimonianza. </p>
<p id="v12"><sup><small>12</small></sup>  E i figliuoli d'Israele partirono dal deserto di Sinai, secondo l'ordine fissato per le loro marce; e la nuvola si fermò nel deserto di Paran. </p>
<p id="v13"><sup><small>13</small></sup>  Così si misero in cammino la prima volta, secondo l'ordine dell'Eterno trasmesso per mezzo di Mosè. </p>
<p id="v14"><sup><small>14</small></sup>  La bandiera del campo de' figliuoli di Giuda, diviso secondo le loro schiere, si mosse la prima. Nahshon, figliuolo di Amminadab comandava l'esercito di Giuda. </p>
<p id="v15"><sup><small>15</small></sup>  Nethaneel, figliuolo di Tsuar, comandava l'esercito della tribù de' figliuoli d'Issacar, </p>
<p id="v16"><sup><small>16</small></sup>  ed Eliab, figliuolo di Helon, comandava l'esercito della tribù dei figliuoli di Zabulon. </p>
<p id="v17"><sup><small>17</small></sup>  Il tabernacolo fu smontato, e i figliuoli di Gherson e i figliuoli di Merari si misero in cammino, portando il tabernacolo. </p>
<p id="v18"><sup><small>18</small></sup>  Poi si mosse la bandiera del campo di Ruben, diviso secondo le sue schiere. Elitsur, figliuolo di Scedeur, comandava l'esercito di Ruben. </p>
<p id="v19"><sup><small>19</small></sup>  Scelumiel, figliuolo di Tsurishaddai, comandava l'esercito della tribù de' figliuoli di Simeone, </p>
<p id="v20"><sup><small>20</small></sup>  ed Eliasaf, figliuolo di Deuel, comandava l'esercito della tribù de' figliuoli di Gad. </p>
<p id="v21"><sup><small>21</small></sup>  Poi si mossero i Kehathiti, portando gli oggetti sacri; e gli altri rizzavano il tabernacolo, prima che quelli arrivassero. </p>
<p id="v22"><sup><small>22</small></sup>  Poi si mosse la bandiera del campo de' figliuoli di Efraim, diviso secondo le sue schiere. Elishama, figliuolo di Ammihud, comandava l'esercito di Efraim. </p>
<p id="v23"><sup><small>23</small></sup>  Gamaliel, figliuolo di Pedahtsur, comandava l'esercito della tribù dei figliuoli di Manasse, </p>
<p id="v24"><sup><small>24</small></sup>  e Abidan, figliuolo di Ghideoni, comandava l'esercito della tribù de' figliuoli di Beniamino. </p>
<p id="v25"><sup><small>25</small></sup>  Poi si mosse la bandiera del campo de' figliuoli di Dan, diviso secondo le sue schiere, formando la retroguardia di tutti i campi. Ahiezer, figliuolo di Ammishaddai, comandava l'esercito di Dan. </p>
<p id="v26"><sup><small>26</small></sup>  Paghiel, figliuolo di Ocran, comandava l'esercito della tribù de' figliuoli di Ascer, </p>
<p id="v27"><sup><small>27</small></sup>  e Ahira, figliuolo di Enan, comandava l'esercito della tribù de' figliuoli di Neftali. </p>
<p id="v28"><sup><small>28</small></sup>  Tale era l'ordine in cui i figliuoli d'Israele si misero in cammino, secondo le loro schiere. E così partirono. </p>
<p id="v29"><sup><small>29</small></sup>  Or Mosè disse a Hobab, figliuolo di Reuel, Madianita, suocero di Mosè: 'Noi c'incamminiamo verso il luogo del quale l'Eterno ha detto: Io ve lo darò. Vieni con noi e ti faremo del bene, perché l'Eterno ha promesso di far del bene a Israele'. </p>
<p id="v30"><sup><small>30</small></sup>  Hobab gli rispose: 'Io non verrò, ma andrò al mio paese e dai miei parenti'. </p>
<p id="v31"><sup><small>31</small></sup>  E Mosè disse: 'Deh, non ci lasciare; poiché tu conosci i luoghi dove dovremo accamparci nel deserto, e sarai la nostra guida. </p>
<p id="v32"><sup><small>32</small></sup>  E, se vieni con noi, qualunque bene l'Eterno farà a noi, noi lo faremo a te'. </p>
<p id="v33"><sup><small>33</small></sup>  Così partirono dal monte dell'Eterno, e fecero tre giornate di cammino; e l'arca del patto dell'Eterno andava davanti a loro durante le tre giornate di cammino, per cercar loro un luogo di riposo. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  E la nuvola dell'Eterno era su loro, durante il giorno, quando partivano dal campo. </p>
<p id="v35"><sup><small>35</small></sup>  Quando l'arca partiva, Mosè diceva: 'Lèvati, o Eterno, e siano dispersi i tuoi nemici, e fuggano dinanzi alla tua presenza quelli che t'odiano!' </p>
<p id="v36"><sup><small>36</small></sup>  E quando si posava, diceva: 'Torna, o Eterno, alle miriadi delle schiere d'Israele!' </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 10:1-7 <i>Squilli di tromba argentei</i>: <a href="/it/The_Urantia_Book/162#p4_2">LU 162:4.2</a>. </li>
  <li id="fn2"><a href="#cite2">↑</a> 10:33 <i>Montagne sacre</i>: <a href="/it/The_Urantia_Book/85#p1_5">LU 85:1.5</a>. </li>
</ol>
</div>
