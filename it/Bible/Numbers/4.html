<!--
title: Numeri - Capitolo 4
description: 
published: true
date: 2022-10-7T1:7:41Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/3">Numeri - Capitolo 3</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/5">Numeri - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè e ad Aaronne, dicendo: </p>
<p id="v2"><sup><small>2</small></sup>  'Fate il conto dei figliuoli di Kehath, tra i figliuoli di Levi, secondo le loro famiglie, secondo le case dei loro padri, </p>
<p id="v3"><sup><small>3</small></sup>  dall'età di trent'anni in su fino all'età di cinquant'anni, di tutti quelli che possono assumere un ufficio per far l'opera nella tenda di convegno. </p>
<p id="v4"><sup><small>4</small></sup>  Questo è il servizio che i figliuoli di Kehath avranno a fare nella tenda di convegno, e che concerne le cose santissime. </p>
<p id="v5"><sup><small>5</small></sup>  Quando il campo si moverà, Aaronne e i suoi figliuoli verranno a smontare il velo di separazione, e copriranno con esso l'arca della testimonianza; </p>
<p id="v6"><sup><small>6</small></sup>  poi porranno sull'arca una coperta di pelli di delfino, vi stenderanno sopra un panno tutto di stoffa violacea e vi metteranno al posto le stanghe. </p>
<p id="v7"><sup><small>7</small></sup>  Poi stenderanno un panno violaceo sulla tavola dei pani della presentazione, e vi metteranno su i piatti, le coppe, i bacini, i calici per le libazioni; e vi sarà su anche il pane perpetuo; </p>
<p id="v8"><sup><small>8</small></sup>  e su queste cose stenderanno un panno scarlatto, e sopra questo una coperta di pelli di delfino, e metteranno le stanghe alla tavola. </p>
<p id="v9"><sup><small>9</small></sup>  Poi prenderanno un panno violaceo, col quale copriranno il candelabro, le sue lampade, le sue forbici, i suoi smoccolatoi e tutti i suoi vasi dell'olio destinati al servizio del candelabro; </p>
<p id="v10"><sup><small>10</small></sup>  metteranno il candelabro con tutti i suoi utensili in una coperta di pelli di delfino, e lo porranno sopra un paio di stanghe. </p>
<p id="v11"><sup><small>11</small></sup>  Poi stenderanno sull'altare d'oro un panno violaceo, e sopra questo una coperta di pelli di delfino; e metteranno le stanghe all'altare. </p>
<p id="v12"><sup><small>12</small></sup>  E prenderanno tutti gli utensili di cui si fa uso per il servizio nel santuario, li metteranno in un panno violaceo, li avvolgeranno in una coperta di pelli di delfino e li porranno sopra un paio di stanghe. </p>
<p id="v13"><sup><small>13</small></sup>  Poi toglieranno le ceneri dall'altare, e stenderanno sull'altare un panno scarlatto; </p>
<p id="v14"><sup><small>14</small></sup>  vi metteranno su tutti gli utensili destinati al suo servizio, i bracieri, i forchettoni, le palette, i bacini, tutti gli utensili dell'altare, e vi stenderanno su una coperta di pelli di delfino; poi porranno le stanghe all'altare. </p>
<p id="v15"><sup><small>15</small></sup>  E dopo che Aaronne e i suoi figliuoli avranno finito di coprire il santuario e tutti gli arredi del santuario, quando il campo si moverà, i figliuoli di Kehath verranno per portar quelle cose; ma non toccheranno le cose sante, che non abbiano a morire. Queste sono le incombenze de' figliuoli di Kehath nella tenda di convegno. </p>
<p id="v16"><sup><small>16</small></sup>  Ed Eleazar, figliuolo del sacerdote Aaronne, avrà l'incarico dell'olio per il candelabro, del profumo fragrante, dell'offerta perpetua e dell'olio dell'unzione, e l'incarico di tutto il tabernacolo e di tutto ciò che contiene, del santuario e dei suoi arredi'. </p>
<p id="v17"><sup><small>17</small></sup>  Poi l'Eterno parlò a Mosè e ad Aaronne dicendo: </p>
<p id="v18"><sup><small>18</small></sup>  'Badate che la tribù delle famiglie dei Kehathiti non abbia ad essere sterminata di tra i Leviti; </p>
<p id="v19"><sup><small>19</small></sup>  ma fate questo per loro, affinché vivano e non muoiano quando si accosteranno al luogo santissimo: Aaronne e i suoi figliuoli vengano e assegnino a ciascun d'essi il proprio servizio e il proprio incarico. </p>
<p id="v20"><sup><small>20</small></sup>  E non entrino quelli a guardare anche per un istante le cose sante, onde non muoiano'. </p>
<p id="v21"><sup><small>21</small></sup>  L'Eterno parlò ancora a Mosè, dicendo: </p>
<p id="v22"><sup><small>22</small></sup>  'Fa' il conto anche dei figliuoli di Gherson, secondo le case dei loro padri, secondo le loro famiglie. </p>
<p id="v23"><sup><small>23</small></sup>  Farai il censimento, dall'età di trent'anni in su fino all'età di cinquant'anni, di tutti quelli che possono assumere un ufficio per far l'opera nella tenda di convegno. </p>
<p id="v24"><sup><small>24</small></sup>  Questo è il servizio delle famiglie dei Ghersoniti: quel che debbono fare e quello che debbono portare: </p>
<p id="v25"><sup><small>25</small></sup>  porteranno i teli del tabernacolo e la tenda di convegno, la sua coperta, la coperta di pelli di delfino che v'è sopra, e la portiera all'ingresso della tenda di convegno; </p>
<p id="v26"><sup><small>26</small></sup>  le cortine del cortile con la portiera dell'ingresso del cortile, cortine che stanno tutt'intorno al tabernacolo e all'altare, i loro cordami e tutti gli utensili destinati al loro servizio; faranno tutto il servizio che si riferisce a queste cose. </p>
<p id="v27"><sup><small>27</small></sup>  Tutto il servizio dei figliuoli dei Ghersoniti sarà sotto gli ordini di Aaronne e dei suoi figliuoli per tutto quello che dovranno portare e per tutto quello che dovranno fare; voi affiderete alla loro cura tutto quello che debbon portare. </p>
<p id="v28"><sup><small>28</small></sup>  Tale è il servizio delle famiglie dei figliuoli dei Ghersoniti nella tenda di convegno; e l'incarico loro sarà eseguito agli ordini di Ithamar figliuolo del sacerdote Aaronne. </p>
<p id="v29"><sup><small>29</small></sup>  Farai il censimento dei figliuoli di Merari secondo le loro famiglie, secondo le case dei loro padri; </p>
<p id="v30"><sup><small>30</small></sup>  farai il censimento, dall'età di trent'anni in su fino all'età di cinquant'anni, di tutti quelli che possono assumere un ufficio per far l'opera nella tenda di convegno. </p>
<p id="v31"><sup><small>31</small></sup>  Questo è quanto è affidato alle loro cure e quello che debbono portare, in conformità di tutto il loro servizio nella tenda di convegno: le assi del tabernacolo, le sue traverse, le sue colonne, le sue basi; </p>
<p id="v32"><sup><small>32</small></sup>  le colonne che sono intorno al cortile, le loro basi, i loro piuoli, i loro cordami, tutti i loro utensili e tutto il servizio che vi si riferisce. Farete l'inventario nominativo degli oggetti affidati alle loro cure e ch'essi dovranno portare. </p>
<p id="v33"><sup><small>33</small></sup>  Tale è il servizio delle famiglie dei figliuoli di Merari, tutto il loro servizio nella tenda di convegno, sotto gli ordini di Ithamar, figliuolo del sacerdote Aaronne'. </p>
<p id="v34"><sup><small>34</small></sup>  Mosè, Aaronne e i principi della raunanza fecero dunque il censimento dei figliuoli dei Kehathiti secondo le loro famiglie e secondo le case dei loro padri, </p>
<p id="v35"><sup><small>35</small></sup>  di tutti quelli che dall'età di trent'anni in su fino all'età di cinquant'anni potevano assumere un ufficio per far l'opera nella tenda di convegno. </p>
<p id="v36"><sup><small>36</small></sup>  E quelli di cui si fece il censimento secondo le loro famiglie, furono duemilasettecentocinquanta. </p>
<p id="v37"><sup><small>37</small></sup>  Questi son quelli delle famiglie dei Kehathiti dei quali si fece il censimento: tutti quelli che esercitavano un qualche ufficio nella tenda di convegno; Mosè ed Aaronne ne fecero il censimento secondo l'ordine che l'Eterno avea dato per mezzo di Mosè. </p>
<p id="v38"><sup><small>38</small></sup>  I figliuoli di Gherson, di cui si fece il censimento secondo le loro famiglie e secondo le case dei loro padri, </p>
<p id="v39"><sup><small>39</small></sup>  dall'età di trent'anni in su fino all'età di cinquant'anni, tutti quelli che potevano assumere un ufficio per far l'opera nella tenda di convegno, </p>
<p id="v40"><sup><small>40</small></sup>  quelli di cui si fece il censimento secondo le loro famiglie, secondo le case dei loro padri, furono duemilaseicentotrenta. </p>
<p id="v41"><sup><small>41</small></sup>  Questi son quelli delle famiglie dei figliuoli di Gherson, di cui si fece il censimento: tutti quelli che esercitavano un qualche ufficio nella tenda di convegno; Mosè ed Aaronne ne fecero il censimento secondo l'ordine dell'Eterno. </p>
<p id="v42"><sup><small>42</small></sup>  Quelli delle famiglie dei figliuoli di Merari dei quali si fece il censimento secondo le loro famiglie, secondo le famiglie dei loro padri, </p>
<p id="v43"><sup><small>43</small></sup>  dall'età di trent'anni in su fino all'età di cinquant'anni, tutti quelli che potevano assumere un ufficio per far l'opera nella tenda di convegno </p>
<p id="v44"><sup><small>44</small></sup>  quelli di cui si fece il censimento secondo le loro famiglie, furono tremiladuecento. </p>
<p id="v45"><sup><small>45</small></sup>  Questi son quelli delle famiglie dei figliuoli di Merari, di cui si fece il censimento; Mosè ed Aaronne ne fecero il censimento secondo l'ordine che l'Eterno avea dato per mezzo di Mosè. </p>
<p id="v46"><sup><small>46</small></sup>  Tutti i Leviti dei quali Mosè, Aaronne e i principi d'Israele fecero il censimento secondo le loro famiglie e secondo le case dei loro padri, </p>
<p id="v47"><sup><small>47</small></sup>  dall'età di trent'anni in su fino all'età di cinquant'anni, tutti quelli che potevano assumere l'ufficio di servitori e l'ufficio di portatori nella tenda di convegno, </p>
<p id="v48"><sup><small>48</small></sup>  tutti quelli di cui si fece il censimento, furono ottomilacinquecentottanta. </p>
<p id="v49"><sup><small>49</small></sup>  Ne fu fatto il censimento secondo l'ordine che l'Eterno avea dato per mezzo di Mosè, assegnando a ciascuno il servizio che dovea fare e quello che dovea portare. Così ne fu fatto il censimento come l'Eterno aveva ordinato a Mosè. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/3">Numeri - Capitolo 3</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/5">Numeri - Capitolo 5</a></td>
      </tr>
    </tbody>
  </table>
</figure>
