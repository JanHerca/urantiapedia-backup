<!--
title: Numeri - Capitolo 2
description: 
published: true
date: 2022-10-7T1:7:41Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/1">Numeri - Capitolo 1</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/3">Numeri - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè e ad Aaronne, dicendo: </p>
<p id="v2"><sup><small>2</small></sup>  'I figliuoli d'Israele s'accamperanno ciascuno vicino alla sua bandiera sotto le insegne delle case dei loro padri; si accamperanno di faccia e tutt'intorno alla tenda di convegno. </p>
<p id="v3"><sup><small>3</small></sup>  Sul davanti, verso oriente, s'accamperà la bandiera del campo di Giuda con le sue schiere: </p>
<p id="v4"><sup><small>4</small></sup>  il principe de' figliuoli di Giuda è Nahshon, figliuolo di Aminadab, e il suo corpo, secondo il censimento, è di settantaquattromilaseicento uomini. </p>
<p id="v5"><sup><small>5</small></sup>  Accanto a lui s'accamperà la tribù di Issacar; il principe dei figliuoli di Issacar è Nethaneel, figliuolo di Tsuar, </p>
<p id="v6"><sup><small>6</small></sup>  e il suo corpo, secondo il censimento, è di cinquantaquattromilaquattrocento uomini. </p>
<p id="v7"><sup><small>7</small></sup>  Poi la tribù di Zabulon; il principe dei figliuoli di Zabulon è Eliab, figliuolo di Helon, e il suo corpo, </p>
<p id="v8"><sup><small>8</small></sup>  secondo il censimento, è di cinquantasettemilaquattrocento uomini. </p>
<p id="v9"><sup><small>9</small></sup>  Il totale del censimento del campo di Giuda è dunque centottantaseimilaquattrocento uomini, secondo le loro schiere. Si metteranno in marcia i primi. </p>
<p id="v10"><sup><small>10</small></sup>  A mezzogiorno starà la bandiera del campo di Ruben con le sue schiere; il principe de' figliuoli di Ruben è Elitsur, figliuolo di Scedeur, </p>
<p id="v11"><sup><small>11</small></sup>  e il suo corpo, secondo il censimento, è di quarantaseimilacinquecento uomini. </p>
<p id="v12"><sup><small>12</small></sup>  Accanto a lui s'accamperà la tribù di Simeone; il principe de' figliuoli di Simeone è Scelumiel, figliuolo di Tsurishaddai, </p>
<p id="v13"><sup><small>13</small></sup>  e il suo corpo, secondo il censimento, è di cinquantanovemilatrecento uomini. </p>
<p id="v14"><sup><small>14</small></sup>  Poi la tribù di Gad; il principe de' figliuoli di Gad è Eliasaf, figliuolo di Reuel, </p>
<p id="v15"><sup><small>15</small></sup>  e il suo corpo, secondo il censimento, è di quarantacinquemilaseicentocinquanta uomini. </p>
<p id="v16"><sup><small>16</small></sup>  Il totale del censimento del campo di Ruben è dunque centocinquantunmila e quattrocentocinquanta uomini, secondo le loro schiere. Si metteranno in marcia in seconda linea. </p>
<p id="v17"><sup><small>17</small></sup>  Poi si metterà in marcia la tenda di convegno col campo dei Leviti in mezzo agli altri campi. Seguiranno nella marcia l'ordine nel quale erano accampati, ciascuno al suo posto, con la sua bandiera. </p>
<p id="v18"><sup><small>18</small></sup>  Ad occidente starà la bandiera del campo di Efraim con le sue schiere; il principe de' figliuoli di Efraim è Elishama, </p>
<p id="v19"><sup><small>19</small></sup>  figliuolo di Ammihud, e il suo corpo, secondo il censimento, è di quarantamilacinquecento uomini. </p>
<p id="v20"><sup><small>20</small></sup>  Accanto a lui s'accamperà la tribù di Manasse; il principe de' figliuoli di Manasse è Gamaliel, figliuolo di Pedahtsur, </p>
<p id="v21"><sup><small>21</small></sup>  e il suo corpo, secondo il censimento, è di trentaduemiladuecento uomini. </p>
<p id="v22"><sup><small>22</small></sup>  Poi la tribù di Beniamino; il principe dei figliuoli di Beniamino è Abidan, figliuolo di Ghideoni, </p>
<p id="v23"><sup><small>23</small></sup>  e il suo corpo, secondo il censimento, è di trentacinquemilaquattrocento uomini. </p>
<p id="v24"><sup><small>24</small></sup>  Il totale del censimento del campo d'Efraim è dunque centottantamilacento uomini, secondo le loro schiere. Si metteranno in marcia in terza linea. </p>
<p id="v25"><sup><small>25</small></sup>  A settentrione starà il campo di Dan con le sue schiere; il principe de' figliuoli di Dan è Ahiezer, figliuolo di Ammishaddai, </p>
<p id="v26"><sup><small>26</small></sup>  e il suo campo, secondo il censimento, è di sessantaduemilasettecento uomini. </p>
<p id="v27"><sup><small>27</small></sup>  Accanto a lui s'accamperà la tribù di Ascer; il principe de' figliuoli di Ascer è Paghiel, figliuolo d'Ocran, </p>
<p id="v28"><sup><small>28</small></sup>  e il suo campo, secondo il censimento, è di quarantunmilacinquecento uomini. </p>
<p id="v29"><sup><small>29</small></sup>  Poi la tribù di Neftali; il principe de' figliuoli di Neftali è Ahira, figliuolo di Enan, </p>
<p id="v30"><sup><small>30</small></sup>  e il suo campo, secondo il censimento, è di cinquantatremilaquattrocento uomini. </p>
<p id="v31"><sup><small>31</small></sup>  Il totale del censimento del campo di Dan è dunque centocinquantasettemilaseicento. Si metteranno in marcia gli ultimi, secondo le loro bandiere'. </p>
<p id="v32"><sup><small>32</small></sup>  Questi furono i figliuoli d'Israele de' quali si fece il censimento secondo le case dei loro padri. Tutti gli uomini de' quali si fece il censimento, e che formarono i campi, secondo i loro corpi, furono seicentotremilacinquecentocinquanta. </p>
<p id="v33"><sup><small>33</small></sup>  Ma i Leviti, secondo l'ordine che l'Eterno avea dato a Mosè, non furono compresi nel censimento coi figliuoli d'Israele. </p>
<p id="v34"><sup><small>34</small></sup>  E i figliuoli d'Israele si conformarono in tutto agli ordini che l'Eterno avea dati a Mosè: così s'accampavano secondo le loro bandiere, e così si mettevano in marcia, ciascuno secondo la sua famiglia, secondo la casa dei suoi padri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/1">Numeri - Capitolo 1</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/3">Numeri - Capitolo 3</a></td>
      </tr>
    </tbody>
  </table>
</figure>
