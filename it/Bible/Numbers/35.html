<!--
title: Numeri - Capitolo 35
description: 
published: true
date: 2023-11-8T21:45:54Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/34">
          <span class="mdi mdi-arrow-left-drop-circle"></span><span class="pl-2">Numeri - Capitolo 34</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/36">
          <span class="pr-2">Numeri - Capitolo 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè nelle pianure di Moab presso il Giordano, di faccia a Gerico, dicendo: </p>
<p id="v2"><sup><small>2</small></sup>  'Ordina ai figliuoli d'Israele che, della eredità che possederanno diano ai Leviti delle città da abitare; darete pure ai Leviti il contado ch'è intorno alle città. </p>
<p id="v3"><sup><small>3</small></sup>  Ed essi avranno le città per abitarvi; e il contado servirà per i loro bestiami, per i loro beni e per tutti i loro animali. </p>
<p id="v4"><sup><small>4</small></sup>  Il contado delle città che darete ai Leviti si estenderà fuori per lo spazio di mille cubiti dalle mura della città, tutt'intorno. </p>
<p id="v5"><sup><small>5</small></sup>  Misurerete dunque, fuori della città, duemila cubiti dal lato orientale, duemila cubiti dal lato meridionale, duemila cubiti dal lato occidentale e duemila cubiti dal lato settentrionale; la città sarà in mezzo. Tale sarà il contado di ciascuna delle loro città. </p>
<p id="v6"><sup><small>6</small></sup>  Tra le città che darete ai Leviti ci saranno le sei città di rifugio, che voi designerete perché vi si rifugi l'omicida; e a queste aggiungerete altre quarantadue città. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Tutte le città che darete ai Leviti saranno dunque quarantotto, col relativo contado. </p>
<p id="v8"><sup><small>8</small></sup>  E di queste città che darete ai Leviti, prendendole dalla proprietà dei figliuoli d'Israele, ne prenderete di più da quelli che ne hanno di più, e di meno da quelli che ne hanno di meno; ognuno darà, delle sue città, ai Leviti, in proporzione della eredità che gli sarà toccata'. </p>
<p id="v9"><sup><small>9</small></sup>  Poi l'Eterno parlò a Mosè, dicendo: </p>
<p id="v10"><sup><small>10</small></sup>  'Parla ai figliuoli d'Israele e di' loro: Quando avrete passato il Giordano e sarete entrati nel paese di Canaan, </p>
<p id="v11"><sup><small>11</small></sup>  designerete delle città che siano per voi delle città di rifugio, dove possa ricoverarsi l'omicida che avrà ucciso qualcuno involontariamente. </p>
<p id="v12"><sup><small>12</small></sup>  Queste città vi serviranno di rifugio contro il vindice del sangue, affinché l'omicida non sia messo a morte prima d'esser comparso in giudizio dinanzi alla raunanza. </p>
<p id="v13"><sup><small>13</small></sup>  Delle città che darete, sei saranno dunque per voi città di rifugio. </p>
<p id="v14"><sup><small>14</small></sup>  Darete tre città di qua dal Giordano, e darete tre altre città nel paese di Canaan; e saranno città di rifugio. </p>
<p id="v15"><sup><small>15</small></sup>  Queste sei città serviranno di rifugio ai figliuoli d'Israele, allo straniero e a colui che soggiornerà fra voi, affinché vi scampi chiunque abbia ucciso qualcuno involontariamente. </p>
<p id="v16"><sup><small>16</small></sup>  Ma se uno colpisce un altro con uno stromento di ferro, sì che quello ne muoia, quel tale è un omicida; l'omicida dovrà esser punito di morte. </p>
<p id="v17"><sup><small>17</small></sup>  E se lo colpisce con una pietra che aveva in mano, atta a causare la morte, e il colpito muore, quel tale è un omicida; l'omicida dovrà esser punito di morte. </p>
<p id="v18"><sup><small>18</small></sup>  O se lo colpisce con uno stromento di legno che aveva in mano, atto a causare la morte, e il colpito muore, quel tale è un omicida; l'omicida dovrà esser punito di morte. </p>
<p id="v19"><sup><small>19</small></sup>  Sarà il vindice del sangue quegli che metterà a morte l'omicida; quando lo incontrerà, l'ucciderà. </p>
<p id="v20"><sup><small>20</small></sup>  Se uno dà a un altro una spinta per odio, o gli getta contro qualcosa con premeditazione, sì che quello ne muoia, </p>
<p id="v21"><sup><small>21</small></sup>  o lo colpisce per inimicizia con la mano, sì che quello ne muoia, colui che ha colpito dovrà esser punito di morte; è un omicida; il vindice del sangue ucciderà l'omicida quando lo incontrerà. </p>
<p id="v22"><sup><small>22</small></sup>  Ma se gli dà una spinta per caso e non per inimicizia, o gli getta contro qualcosa senza premeditazione, </p>
<p id="v23"><sup><small>23</small></sup>  o se, senza vederlo, gli fa cadere addosso una pietra che possa causare la morte, e quello ne muore, senza che l'altro gli fosse nemico o gli volesse fare del male, </p>
<p id="v24"><sup><small>24</small></sup>  allora ecco le norme secondo le quali la raunanza giudicherà fra colui che ha colpito e il vindice del sangue. </p>
<p id="v25"><sup><small>25</small></sup>  La raunanza libererà l'omicida dalle mani del vindice del sangue e lo farà tornare alla città di rifugio dove s'era ricoverato. Quivi dimorerà, fino alla morte del sommo sacerdote che fu unto con l'olio santo. </p>
<p id="v26"><sup><small>26</small></sup>  Ma se l'omicida esce dai confini della città di rifugio dove s'era ricoverato, </p>
<p id="v27"><sup><small>27</small></sup>  e se il vindice del sangue trova l'omicida fuori de' confini della sua città di rifugio e l'uccide, il vindice del sangue non sarà responsabile del sangue versato. </p>
<p id="v28"><sup><small>28</small></sup>  Poiché l'omicida deve stare nella sua città di rifugio fino alla morte del sommo sacerdote; ma, dopo la morte del sommo sacerdote, l'omicida potrà tornare nella terra di sua proprietà. </p>
<p id="v29"><sup><small>29</small></sup>  Queste vi servano come norme di diritto, di generazione in generazione, dovunque dimorerete. </p>
<p id="v30"><sup><small>30</small></sup>  Se uno uccide un altro, l'omicida sarà messo a morte in seguito a deposizione di testimoni; ma un unico testimone non basterà per far condannare una persona a morte. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Non accetterete prezzo di riscatto per la vita d'un omicida colpevole e degno di morte, perché dovrà esser punito di morte. <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Non accetterete prezzo di riscatto che permetta a un omicida di ricoverarsi nella sua città di rifugio e di tornare ad abitare nel paese prima della morte del sacerdote. </p>
<p id="v33"><sup><small>33</small></sup>  Non contaminerete il paese dove sarete, perché il sangue contamina il paese; e non si potrà fare per il paese alcuna espiazione del sangue che vi sarà stato sparso, se non mediante il sangue di colui che l'avrà sparso. </p>
<p id="v34"><sup><small>34</small></sup>  Non contaminerete dunque il paese che andate ad abitare, e in mezzo al quale io dimorerò; poiché io sono l'Eterno che dimoro in mezzo ai figliuoli d'Israele'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/34">
          <span class="mdi mdi-arrow-left-drop-circle"></span><span class="pl-2">Numeri - Capitolo 34</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/36">
          <span class="pr-2">Numeri - Capitolo 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 35:6,11,14 <i>Città rifugio</i>: <a href="/it/The_Urantia_Book/69#p4_4">LU 69:4.4</a>. </li>
  <li id="fn2"><a href="#cite2">↑</a> 35:30 <i>Parte 2: Soggetto a giudizio</i>: <a href="/it/The_Urantia_Book/140#p6_4">LU 140:6.4</a>. </li>
  <li id="fn3"><a href="#cite3">↑</a> 35:31 <i>Non prendere il riscatto per l'assassino</i>: <a href="/it/The_Urantia_Book/70#p10_12">LU 70:10.12</a>. </li>
</ol>
</div>
