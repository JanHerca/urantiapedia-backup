<!--
title: Numeri - Capitolo 28
description: 
published: true
date: 2023-11-8T21:45:54Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/27">
          <span class="mdi mdi-arrow-left-drop-circle"></span><span class="pl-2">Numeri - Capitolo 27</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/29">
          <span class="pr-2">Numeri - Capitolo 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  E l'Eterno parlò a Mosè, dicendo: </p>
<p id="v2"><sup><small>2</small></sup>  'Da' quest'ordine ai figliuoli d'Israele, e di' loro: Avrete cura d'offrirmi al tempo stabilito la mia offerta, il cibo de' miei sacrifizi fatti mediante il fuoco, e che mi sono di soave odore. </p>
<p id="v3"><sup><small>3</small></sup>  E dirai loro: Questo è il sacrifizio mediante il fuoco, che offrirete all'Eterno: degli agnelli dell'anno, senza difetti, due al giorno, come olocausto perpetuo. </p>
<p id="v4"><sup><small>4</small></sup>  Uno degli agnelli offrirai la mattina, e l'altro agnello offrirai sull'imbrunire: </p>
<p id="v5"><sup><small>5</small></sup>  e, come oblazione, un decimo d'efa di fior di farina, intrisa con un quarto di hin d'olio vergine. </p>
<p id="v6"><sup><small>6</small></sup>  Tale è l'olocausto perpetuo, offerto sul monte Sinai: sacrifizio fatto mediante il fuoco, di soave odore all'Eterno. </p>
<p id="v7"><sup><small>7</small></sup>  La libazione sarà di un quarto di hin per ciascun agnello; la libazione di vino puro all'Eterno la farai nel luogo santo. </p>
<p id="v8"><sup><small>8</small></sup>  E l'altro agnello l'offrirai sull'imbrunire, con un'oblazione e una libazione simili a quelle della mattina: è un sacrifizio fatto mediante il fuoco, di soave odore all'Eterno. </p>
<p id="v9"><sup><small>9</small></sup>  Nel giorno di sabato offrirete due agnelli dell'anno, senza difetti; e, come oblazione, due decimi di fior di farina intrisa con olio, con la sua libazione. </p>
<p id="v10"><sup><small>10</small></sup>  È l'olocausto del sabato, per ogni sabato, oltre l'olocausto perpetuo e la sua libazione. </p>
<p id="v11"><sup><small>11</small></sup>  Al principio de' vostri mesi offrirete come olocausto all'Eterno due giovenchi, un montone, sette agnelli dell'anno, senza difetti, </p>
<p id="v12"><sup><small>12</small></sup>  e tre decimi di fior di farina intrisa con olio, come oblazione per ciascun giovenco; due decimi di fior di farina intrisa con olio, come oblazione per il montone, </p>
<p id="v13"><sup><small>13</small></sup>  e un decimo di fior di farina intrisa con olio, come oblazione per ogni agnello. È un olocausto di soave odore, un sacrifizio fatto mediante il fuoco all'Eterno. </p>
<p id="v14"><sup><small>14</small></sup>  Le libazioni saranno di un mezzo hin di vino per giovenco, d'un terzo di hin per il montone e di un quarto di hin per agnello. Tale è l'olocausto del mese, per tutti i mesi dell'anno. </p>
<p id="v15"><sup><small>15</small></sup>  E s'offrirà all'Eterno un capro come sacrifizio per il peccato, oltre l'olocausto perpetuo e la sua libazione. </p>
<p id="v16"><sup><small>16</small></sup>  Il primo mese, il quattordicesimo giorno del mese sarà la Pasqua in onore dell'Eterno. </p>
<p id="v17"><sup><small>17</small></sup>  E il quindicesimo giorno di quel mese sarà giorno di festa. Per sette giorni si mangerà pane senza lievito. </p>
<p id="v18"><sup><small>18</small></sup>  Il primo giorno vi sarà una santa convocazione; non farete alcuna opera servile, <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  ma offrirete, come sacrifizio mediante il fuoco, un olocausto all'Eterno: due giovenchi, un montone e sette agnelli dell'anno che siano senza difetti; </p>
<p id="v20"><sup><small>20</small></sup>  e, come oblazione, del fior di farina intrisa con olio; e ne offrirete tre decimi per giovenco e due per il montone; </p>
<p id="v21"><sup><small>21</small></sup>  ne offrirai un decimo per ciascuno de' sette agnelli, </p>
<p id="v22"><sup><small>22</small></sup>  e offrirai un capro come sacrifizio per il peccato, per fare l'espiazione per voi. </p>
<p id="v23"><sup><small>23</small></sup>  Offrirete questi sacrifizi oltre l'olocausto della mattina, che è un olocausto perpetuo. </p>
<p id="v24"><sup><small>24</small></sup>  L'offrirete ogni giorno, per sette giorni; è un cibo di sacrifizio fatto mediante il fuoco, di soave odore all'Eterno. Lo si offrirà oltre l'olocausto perpetuo con la sua libazione. </p>
<p id="v25"><sup><small>25</small></sup>  E il settimo giorno avrete una santa convocazione, non farete alcuna opera servile. </p>
<p id="v26"><sup><small>26</small></sup>  Il giorno delle primizie, quando presenterete all'Eterno una oblazione nuova, alla vostra festa delle settimane, avrete una santa convocazione; non farete alcuna opera servile. </p>
<p id="v27"><sup><small>27</small></sup>  E offrirete, come olocausto di soave odore all'Eterno, due giovenchi, un montone e sette agnelli dell'anno; </p>
<p id="v28"><sup><small>28</small></sup>  e, come oblazione, del fior di farina intrisa con olio: tre decimi per ciascun giovenco, due decimi per il montone, </p>
<p id="v29"><sup><small>29</small></sup>  e un decimo per ciascuno dei sette agnelli; </p>
<p id="v30"><sup><small>30</small></sup>  e offrirete un capro per fare l'espiazione per voi. </p>
<p id="v31"><sup><small>31</small></sup>  Offrirete questi sacrifizi, oltre l'olocausto perpetuo e la sua oblazione. Sceglierete degli animali senza difetti e v'aggiungerete le relative libazioni. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/27">
          <span class="mdi mdi-arrow-left-drop-circle"></span><span class="pl-2">Numeri - Capitolo 27</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/29">
          <span class="pr-2">Numeri - Capitolo 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 28:18,25-26 <i>Santa convocazione</i>: <a href="/it/The_Urantia_Book/128#p6_6">LU 128:6.6</a>. </li>
</ol>
</div>
