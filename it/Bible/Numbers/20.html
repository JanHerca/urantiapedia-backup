<!--
title: Numeri - Capitolo 20
description: 
published: true
date: 2023-11-8T21:45:54Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/19">
          <span class="mdi mdi-arrow-left-drop-circle"></span><span class="pl-2">Numeri - Capitolo 19</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/21">
          <span class="pr-2">Numeri - Capitolo 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or tutta la raunanza dei figliuoli d'Israele arrivò al deserto di Tsin il primo mese, e il popolo si fermò a Kades. Quivi morì e fu sepolta Maria. </p>
<p id="v2"><sup><small>2</small></sup>  E mancava l'acqua per la raunanza; onde ci fu assembramento contro Mosè e contro Aaronne. </p>
<p id="v3"><sup><small>3</small></sup>  E il popolo contese con Mosè, dicendo: 'Fossimo pur morti quando morirono i nostri fratelli davanti all'Eterno! </p>
<p id="v4"><sup><small>4</small></sup>  E perché avete menato la raunanza dell'Eterno in questo deserto per morirvi noi e il nostro bestiame? </p>
<p id="v5"><sup><small>5</small></sup>  E perché ci avete fatti salire dall'Egitto per menarci in questo tristo luogo? Non è un luogo dove si possa seminare; non ci son fichi, non vigne, non melagrane, e non c'è acqua da bere'. </p>
<p id="v6"><sup><small>6</small></sup>  Allora Mosè ed Aaronne s'allontanarono dalla raunanza per recarsi all'ingresso della tenda di convegno; si prostrarono con la faccia in terra, e la gloria dell'Eterno apparve loro. </p>
<p id="v7"><sup><small>7</small></sup>  E l'Eterno parlò a Mosè, dicendo: </p>
<p id="v8"><sup><small>8</small></sup>  'Prendi il bastone; e tu e tuo fratello Aaronne convocate la raunanza e parlate a quel sasso, in loro presenza, ed esso darà la sua acqua; e tu farai sgorgare per loro l'acqua dal sasso, e darai da bere alla raunanza e al suo bestiame'. </p>
<p id="v9"><sup><small>9</small></sup>  Mosè dunque prese il bastone ch'era davanti all'Eterno, come l'Eterno gli aveva ordinato. </p>
<p id="v10"><sup><small>10</small></sup>  E Mosè ed Aaronne convocarono la raunanza dirimpetto al sasso, e Mosè disse loro: 'Ora ascoltate, o ribelli; vi farem noi uscir dell'acqua da questo sasso?' </p>
<p id="v11"><sup><small>11</small></sup>  E Mosè alzò la mano, percosse il sasso col suo bastone due volte, e ne uscì dell'acqua in abbondanza; e la raunanza e il suo bestiame bevvero. </p>
<p id="v12"><sup><small>12</small></sup>  Poi l'Eterno disse a Mosè e ad Aaronne: 'Siccome non avete avuto fiducia in me per dar gloria al mio santo nome agli occhi dei figliuoli d'Israele, voi non introdurrete questa raunanza nel paese che io le do'. </p>
<p id="v13"><sup><small>13</small></sup>  Queste sono le acque di Meriba dove i figliuoli d'Israele contesero con l'Eterno che si fece riconoscere come il Santo in mezzo a loro. </p>
<p id="v14"><sup><small>14</small></sup>  Poi Mosè mandò da Kades degli ambasciatori al re di Edom per dirgli: 'Così dice Israele tuo fratello: Tu sai tutte le tribolazioni che ci sono avvenute: </p>
<p id="v15"><sup><small>15</small></sup>  come i nostri padri scesero in Egitto e noi in Egitto dimorammo per lungo tempo e gli Egiziani maltrattaron noi e i nostri padri. </p>
<p id="v16"><sup><small>16</small></sup>  E noi gridammo all'Eterno ed egli udì la nostra voce e mandò un angelo e ci fece uscire dall'Egitto; ed eccoci ora in Kades, che è città agli estremi tuoi confini. </p>
<p id="v17"><sup><small>17</small></sup>  Deh, lasciaci passare per il tuo paese; noi non passeremo né per campi né per vigne, e non berremo l'acqua dei pozzi; seguiremo la strada pubblica senza deviare né a destra né a sinistra finché abbiamo oltrepassato i tuoi confini'. </p>
<p id="v18"><sup><small>18</small></sup>  Ma Edom gli rispose: 'Tu non passerai sul mio territorio; altrimenti, ti verrò contro con la spada'. </p>
<p id="v19"><sup><small>19</small></sup>  I figliuoli d'Israele gli dissero: 'Noi saliremo per la strada maestra; e se noi e il nostro bestiame berremo dell'acqua tua, te la pagheremo; lasciami semplicemente transitare a piedi'. </p>
<p id="v20"><sup><small>20</small></sup>  Ma quello rispose: 'Non passerai!' E Edom mosse contro Israele con molta gente e con potente mano. </p>
<p id="v21"><sup><small>21</small></sup>  Così Edom ricusò a Israele il transito per i suoi confini; onde Israele s'allontanò da lui. </p>
<p id="v22"><sup><small>22</small></sup>  Tutta la raunanza de' figliuoli d'Israele si partì da Kades e arrivò al monte Hor. </p>
<p id="v23"><sup><small>23</small></sup>  E l'Eterno parlò a Mosè e ad Aaronne al monte Hor sui confini del paese di Edom, dicendo: </p>
<p id="v24"><sup><small>24</small></sup>  'Aaronne sta per esser raccolto presso il suo popolo, e non entrerà nel paese che ho dato ai figliuoli d'Israele, perché siete stati ribelli al mio comandamento alle acque di Meriba. </p>
<p id="v25"><sup><small>25</small></sup>  Prendi Aaronne ed Eleazar suo figliuolo e falli salire sul monte Hor. </p>
<p id="v26"><sup><small>26</small></sup>  Spoglia Aaronne de' suoi paramenti, e rivestine Eleazar suo figliuolo; quivi Aaronne sarà raccolto presso il suo popolo, e morrà'. </p>
<p id="v27"><sup><small>27</small></sup>  E Mosè fece come l'Eterno aveva ordinato; ed essi salirono sul monte Hor, a vista di tutta la raunanza. </p>
<p id="v28"><sup><small>28</small></sup>  Mosè spogliò Aaronne de' suoi paramenti, e ne rivestì Eleazar, figliuolo di lui; e Aaronne morì quivi sulla cima del monte. Poi Mosè ed Eleazar scesero dal monte. </p>
<p id="v29"><sup><small>29</small></sup>  E quando tutta la raunanza vide che Aaronne era morto, tutta la casa d'Israele lo pianse per trenta giorni. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/19">
          <span class="mdi mdi-arrow-left-drop-circle"></span><span class="pl-2">Numeri - Capitolo 19</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/21">
          <span class="pr-2">Numeri - Capitolo 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
