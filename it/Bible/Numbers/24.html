<!--
title: Numeri - Capitolo 24
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Numbers/23">Numeri - Capitolo 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Numbers/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Numbers/25">Numeri - Capitolo 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E Balaam, vedendo che piaceva all'Eterno di benedire Israele, non ricorse come le altre volte alla magia, ma voltò la faccia verso il deserto. </p>
<p id="v2"><sup><small>2</small></sup>  E, alzati gli occhi, Balaam vide Israele accampato tribù per tribù; e lo spirito di Dio fu sopra lui. </p>
<p id="v3"><sup><small>3</small></sup>  E Balaam pronunziò il suo oracolo e disse: "Così dice Balaam, figliuolo di Beor, così dice l'uomo che ha l'occhio aperto, </p>
<p id="v4"><sup><small>4</small></sup>  così dice colui che ode le parole di Dio, colui che contempla la visione dell'Onnipotente, colui che si prostra e a cui s'aprono gli occhi: </p>
<p id="v5"><sup><small>5</small></sup>  Come son belle le tue tende, o Giacobbe, le tue dimore, o Israele! </p>
<p id="v6"><sup><small>6</small></sup>  Esse si estendono come valli, come giardini in riva ad un fiume, come aloe piantati dall'Eterno, come cedri vicini alle acque. </p>
<p id="v7"><sup><small>7</small></sup>  L'acqua trabocca dalle sue secchie, la sua semenza è bene adacquata, il suo re sarà più in alto di Agag, e il suo regno sarà esaltato. </p>
<p id="v8"><sup><small>8</small></sup>  Iddio che l'ha tratto d'Egitto, gli dà il vigore del bufalo. Egli divorerà i popoli che gli sono avversari, frantumerà loro le ossa, li trafiggerà con le sue frecce. </p>
<p id="v9"><sup><small>9</small></sup>  Egli si china, s'accovaccia come un leone, come una leonessa: chi lo farà rizzare? Benedetto chiunque ti benedice, maledetto chiunque ti maledice!" </p>
<p id="v10"><sup><small>10</small></sup>  Allora l'ira di Balak s'accese contro Balaam; e Balak, battendo le mani, disse a Balaam: 'Io t'ho chiamato per maledire i miei nemici, ed ecco che li hai benedetti già per la terza volta. </p>
<p id="v11"><sup><small>11</small></sup>  Or dunque fuggitene a casa tua! Io avevo detto che ti colmerai di onori; ma, ecco, l'Eterno ti rifiuta gli onori'. </p>
<p id="v12"><sup><small>12</small></sup>  E Balaam rispose a Balak: 'E non dissi io, fin da principio, agli ambasciatori che mi mandasti: </p>
<p id="v13"><sup><small>13</small></sup>  Quand'anche Balak mi desse la sua casa piena d'argento e d'oro, non potrei trasgredire l'ordine dell'Eterno per far di mia iniziativa alcun che di bene o di male; ciò che l'Eterno dirà, quello dirò? </p>
<p id="v14"><sup><small>14</small></sup>  Ed ora, ecco, io me ne vado al mio popolo; vieni, io t'annunzierò ciò che questo popolo farà al popolo tuo nei giorni avvenire'. </p>
<p id="v15"><sup><small>15</small></sup>  Allora Balaam pronunziò il suo oracolo e disse: "Così dice Balaam, figliuolo di Beor; così dice l'uomo che ha l'occhio aperto, </p>
<p id="v16"><sup><small>16</small></sup>  così dice colui che ode le parole di Dio, che conosce la scienza dell'Altissimo, che contempla la visione dell'Onnipotente, colui che si prostra e a cui s'aprono gli occhi: <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Lo vedo, ma non ora; lo contemplo, ma non vicino: un astro sorge da Giacobbe, e uno scettro s'eleva da Israele, che colpirà Moab da un capo all'altro e abbatterà tutta quella razza turbolenta. </p>
<p id="v18"><sup><small>18</small></sup>  S'impadronirà di Edom, s'impadronirà di Seir, suo nemico; Israele farà prodezze. </p>
<p id="v19"><sup><small>19</small></sup>  Da Giacobbe verrà un dominatore che sterminerà i superstiti delle città". </p>
<p id="v20"><sup><small>20</small></sup>  Balaam vide anche Amalek, e pronunziò il suo oracolo, dicendo: "Amalek è la prima delle nazioni ma il suo avvenire fa capo alla rovina". </p>
<p id="v21"><sup><small>21</small></sup>  Vide anche i Kenei, e pronunziò il suo oracolo, dicendo: "La tua dimora è solida e il tuo nido è posto nella roccia; </p>
<p id="v22"><sup><small>22</small></sup>  nondimeno, il Keneo dovrà essere devastato, finché l'Assiro ti meni in cattività". </p>
<p id="v23"><sup><small>23</small></sup>  Poi pronunziò di nuovo il suo oracolo e disse: "Ahimè! Chi sussisterà quando Iddio avrà stabilito colui? </p>
<p id="v24"><sup><small>24</small></sup>  Ma delle navi verranno dalle parti di Kittim e umilieranno Assur, umilieranno Eber, ed egli pure finirà per esser distrutto". </p>
<p id="v25"><sup><small>25</small></sup>  Poi Balaam si levò, partì e se ne tornò a casa; e Balak pure se ne andò per la sua strada. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 24:16 <i>L'Altissimo</i>: <a href="/it/The_Urantia_Book/96#p1_9">LU 96:1.9</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>.  <i>I più alti</i>: <a href="/it/The_Urantia_Book/43#p3_1">LU 43:3.1</a>. </li>
</ol>
</div>
