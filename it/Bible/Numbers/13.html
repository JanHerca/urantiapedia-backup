<!--
title: Numeri - Capitolo 13
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Numbers/12">Numeri - Capitolo 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Numbers/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Numbers/14">Numeri - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò a Mosè, dicendo: </p>
<p id="v2"><sup><small>2</small></sup>  'Manda degli uomini ad esplorare il paese di Canaan che io do ai figliuoli d'Israele. Mandate un uomo per ogni tribù de' loro padri; siano tutti dei loro principi'. </p>
<p id="v3"><sup><small>3</small></sup>  E Mosè li mandò dal deserto di Paran, secondo l'ordine dell'Eterno; quegli uomini erano tutti capi de' figliuoli d'Israele. </p>
<p id="v4"><sup><small>4</small></sup>  E questi erano i loro nomi: Per la tribù di Ruben: Shammua, figliuolo di Zaccur; per la tribù di Simeone: </p>
<p id="v5"><sup><small>5</small></sup>  Shafat, figliuolo di Hori; </p>
<p id="v6"><sup><small>6</small></sup>  per la tribù di Giuda: Caleb, figliuolo di Gefunne; </p>
<p id="v7"><sup><small>7</small></sup>  per la tribù d'Issacar: Igal, figliuolo di Giuseppe; </p>
<p id="v8"><sup><small>8</small></sup>  per la tribù di Efraim: Hoscea, figliuolo di Nun; </p>
<p id="v9"><sup><small>9</small></sup>  per la tribù di Beniamino: Palti, figliuolo di Rafu; </p>
<p id="v10"><sup><small>10</small></sup>  per la tribù di Zabulon: Gaddiel, figliuolo di Sodi; </p>
<p id="v11"><sup><small>11</small></sup>  per la tribù di Giuseppe, cioè, per la tribù di Manasse: Gaddi figliuolo di Susi; </p>
<p id="v12"><sup><small>12</small></sup>  per la tribù di Dan: Ammiel, figliuolo di Ghemalli; </p>
<p id="v13"><sup><small>13</small></sup>  per la tribù di Ascer: Sethur, figliuolo di Micael; </p>
<p id="v14"><sup><small>14</small></sup>  per la tribù di Neftali: Nahbi, figliuolo di Vofsi; </p>
<p id="v15"><sup><small>15</small></sup>  per la tribù di Gad: Gheual, figliuolo di Machi. </p>
<p id="v16"><sup><small>16</small></sup>  Tali i nomi degli uomini che Mosè mandò a esplorare il paese. E Mosè dette ad Hoscea, figliuolo di Nun, il nome di Giosuè. </p>
<p id="v17"><sup><small>17</small></sup>  Mosè dunque li mandò ad esplorare il paese di Canaan, e disse loro: 'Andate su di qua per il mezzogiorno; poi salirete sui monti, </p>
<p id="v18"><sup><small>18</small></sup>  e vedrete che paese sia, che popolo l'abiti, se forte o debole, se poco o molto numeroso; </p>
<p id="v19"><sup><small>19</small></sup>  come sia il paese che abita, se buono o cattivo, e come siano le città dove abita, se siano degli accampamenti o dei luoghi fortificati; </p>
<p id="v20"><sup><small>20</small></sup>  e come sia il terreno, se grasso o magro, se vi siano alberi o no. Abbiate coraggio, e portate de' frutti del paese'. Era il tempo che cominciava a maturar l'uva. </p>
<p id="v21"><sup><small>21</small></sup>  Quelli dunque salirono ed esplorarono il paese dal deserto di Tsin fino a Rehob, sulla via di Hamath. </p>
<p id="v22"><sup><small>22</small></sup>  Salirono per il mezzogiorno e andarono fino a Hebron, dov'erano Ahiman, Sceshai e Talmai, figliuoli di Anak. Or Hebron era stata edificata sette anni prima di Tsoan in Egitto. </p>
<p id="v23"><sup><small>23</small></sup>  E giunsero fino alla valle d'Eshcol, dove tagliarono un tralcio con un grappolo d'uva, che portarono in due con una stanga, e presero anche delle melagrane e dei fichi. </p>
<p id="v24"><sup><small>24</small></sup>  Quel luogo fu chiamato valle d'Eshcol a motivo del grappolo d'uva che i figliuoli d'Israele vi tagliarono. </p>
<p id="v25"><sup><small>25</small></sup>  E alla fine di quaranta giorni tornarono dall'esplorazione del paese, </p>
<p id="v26"><sup><small>26</small></sup>  e andarono a trovar Mosè ed Aaronne e tutta la raunanza de' figliuoli d'Israele nel deserto di Paran, a Kades; riferirono ogni cosa a loro e a tutta la raunanza, e mostrarono loro i frutti del paese. </p>
<p id="v27"><sup><small>27</small></sup>  E fecero il loro racconto, dicendo: 'Noi arrivammo nel paese dove tu ci mandasti, ed è davvero un paese dove scorre il latte e il miele, ed ecco de' suoi frutti. </p>
<p id="v28"><sup><small>28</small></sup>  Soltanto, il popolo che abita il paese è potente, le città sono fortificate e grandissime, e v'abbiamo anche veduto de' figliuoli di Anak. </p>
<p id="v29"><sup><small>29</small></sup>  Gli Amalekiti abitano la parte meridionale del paese; gli Hittei, i Gebusei e gli Amorei, la regione montuosa; e i Cananei abitano presso il mare e lungo il Giordano'. </p>
<p id="v30"><sup><small>30</small></sup>  E Caleb calmò il popolo che mormorava contro Mosè, e disse: 'Saliamo pure e conquistiamo il paese; poiché possiamo benissimo soggiogarlo'. </p>
<p id="v31"><sup><small>31</small></sup>  Ma gli uomini che v'erano andati con lui, dissero: 'Noi non siam capaci di salire contro questo popolo; perché è più forte di noi'. </p>
<p id="v32"><sup><small>32</small></sup>  E screditarono presso i figliuoli d'Israele il paese che aveano esplorato, dicendo: 'Il paese che abbiamo attraversato per esplorarlo, è un paese che divora i suoi abitanti; e tutta la gente che vi abbiam veduta, è gente d'alta statura; </p>
<p id="v33"><sup><small>33</small></sup>  e v'abbiam visto i giganti, figliuoli di Anak, della razza de' giganti, appetto ai quali ci pareva d'esser locuste; e tali parevamo a loro'. </p>
