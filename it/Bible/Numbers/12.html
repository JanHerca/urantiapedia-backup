<!--
title: Numeri - Capitolo 12
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Numbers/11">Numeri - Capitolo 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Numbers/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Numbers/13">Numeri - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Maria ed Aaronne parlarono contro Mosè a cagione della moglie Cuscita che avea preso; poiché avea preso una moglie Cuscita. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E dissero: 'L'Eterno ha egli parlato soltanto per mezzo di Mosè? non ha egli parlato anche per mezzo nostro?' E l'Eterno l'udì. </p>
<p id="v3"><sup><small>3</small></sup>  Or Mosè era un uomo molto mansueto, più d'ogni altro uomo sulla faccia della terra. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  E l'Eterno disse a un tratto a Mosè, ad Aaronne e a Maria: 'Uscite voi tre, e andate alla tenda di convegno'. E uscirono tutti e tre. </p>
<p id="v5"><sup><small>5</small></sup>  E l'Eterno scese in una colonna di nuvola, si fermò all'ingresso della tenda, e chiamò Aaronne e Maria; ambedue si fecero avanti. </p>
<p id="v6"><sup><small>6</small></sup>  E l'Eterno disse: 'Ascoltate ora le mie parole; se v'è tra voi alcun profeta, io, l'Eterno, mi faccio conoscere a lui in visione, parlo con lui in sogno. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Non così col mio servitore Mosè, che è fedele in tutta la mia casa. </p>
<p id="v8"><sup><small>8</small></sup>  Con lui io parlo a tu per tu, facendomi vedere, e non per via d'enimmi; ed egli contempla la sembianza dell'Eterno. Perché dunque non avete temuto di parlar contro il mio servo, contro Mosè?' </p>
<p id="v9"><sup><small>9</small></sup>  E l'ira dell'Eterno s'accese contro loro, ed egli se ne andò, </p>
<p id="v10"><sup><small>10</small></sup>  e la nuvola si ritirò di sopra alla tenda; ed ecco che Maria era lebbrosa, bianca come neve; Aaronne guardò Maria, ed ecco era lebbrosa. </p>
<p id="v11"><sup><small>11</small></sup>  E Aaronne disse a Mosè: 'Deh, signor mio, non ci far portare la pena di un peccato che abbiamo stoltamente commesso, e di cui siamo colpevoli. </p>
<p id="v12"><sup><small>12</small></sup>  Deh, ch'ella non sia come il bimbo nato morto, la cui carne è già mezzo consumata quand'esce dal seno materno!' </p>
<p id="v13"><sup><small>13</small></sup>  E Mosè gridò all'Eterno, dicendo: 'Guariscila, o Dio, te ne prego!' </p>
<p id="v14"><sup><small>14</small></sup>  E l'Eterno rispose a Mosè: 'Se suo padre le avesse sputato in viso, non ne porterebbe ella la vergogna per sette giorni? Stia dunque rinchiusa fuori del campo sette giorni; poi, vi sarà di nuovo ammessa'. </p>
<p id="v15"><sup><small>15</small></sup>  Maria dunque fu rinchiusa fuori del campo sette giorni; e il popolo non si mise in cammino finché Maria non fu riammessa al campo. </p>
<p id="v16"><sup><small>16</small></sup>  Poi il popolo partì da Hatseroth, e si accampò nel deserto di Paran. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 12:1 <i>Matrimonio fuori dal matrimonio</i>: <a href="/it/The_Urantia_Book/82#p5_6">LU 82:5.6</a>. </li>
  <li id="fn2"><a href="#cite2">↑</a> 12:3 <i>Mosè, un uomo mite</i>: <a href="/it/The_Urantia_Book/140#p5_16">LU 140:5.16</a>. </li>
  <li id="fn3"><a href="#cite3">↑</a> 12:6 <i>Dio che «parla» nei sogni</i>: <a href="/it/The_Urantia_Book/86#p5_7">LU 86:5.7</a>. </li>
</ol>
</div>
