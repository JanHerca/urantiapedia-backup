<!--
title: Numeri - Capitolo 17
description: 
published: true
date: 2022-10-7T1:7:41Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/16">Numeri - Capitolo 16</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/18">Numeri - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi l'Eterno parlò a Mosè, dicendo: </p>
<p id="v2"><sup><small>2</small></sup>  'Parla ai figliuoli d'Israele, e fatti dare da loro delle verghe: una per ogni casa dei loro padri: cioè, dodici verghe da parte di tutti i loro principi secondo le case dei loro padri; scriverai il nome d'ognuno sulla sua verga; </p>
<p id="v3"><sup><small>3</small></sup>  e scriverai il nome d'Aaronne sulla verga di Levi; poiché ci sarà una verga per ogni capo delle case dei loro padri. </p>
<p id="v4"><sup><small>4</small></sup>  E riporrai quelle verghe nella tenda di convegno, davanti alla testimonianza, dove io mi ritrovo con voi. </p>
<p id="v5"><sup><small>5</small></sup>  E avverrà che l'uomo che io avrò scelto sarà quello la cui verga fiorirà; e farò cessare davanti a me i mormorii che i figliuoli d'Israele fanno contro di voi'. </p>
<p id="v6"><sup><small>6</small></sup>  E Mosè parlò ai figliuoli d'Israele, e tutti i loro principi gli dettero una verga per uno, secondo le case dei loro padri: cioè, dodici verghe; e la verga d'Aaronne era in mezzo alle verghe loro. </p>
<p id="v7"><sup><small>7</small></sup>  E Mosè ripose quelle verghe davanti all'Eterno nella tenda della testimonianza. </p>
<p id="v8"><sup><small>8</small></sup>  E avvenne, l'indomani, che Mosè entrò nella tenda della testimonianza; ed ecco che la verga d'Aaronne per la casa di Levi aveva fiorito, gettato dei bottoni, sbocciato dei fiori e maturato delle mandorle. </p>
<p id="v9"><sup><small>9</small></sup>  Allora Mosè tolse tutte le verghe di davanti all'Eterno e le portò a tutti i figliuoli d'Israele; ed essi le videro e presero ciascuno la sua verga. </p>
<p id="v10"><sup><small>10</small></sup>  E l'Eterno disse a Mosè: 'Riporta la verga d'Aaronne davanti alla testimonianza, perché sia conservata come un segno ai ribelli; onde sia messo fine ai loro mormorii contro di me, ed essi non muoiano'. </p>
<p id="v11"><sup><small>11</small></sup>  Mosè fece così; fece come l'Eterno gli avea comandato. </p>
<p id="v12"><sup><small>12</small></sup>  E i figliuoli d'Israele dissero a Mosè: 'Ecco, periamo! siam perduti! siam tutti perduti! </p>
<p id="v13"><sup><small>13</small></sup>  Chiunque s'accosta, chiunque s'accosta al tabernacolo dell'Eterno, muore; dovrem perire tutti quanti?' </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/16">Numeri - Capitolo 16</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/18">Numeri - Capitolo 18</a></td>
      </tr>
    </tbody>
  </table>
</figure>
