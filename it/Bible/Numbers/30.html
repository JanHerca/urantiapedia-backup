<!--
title: Numeri - Capitolo 30
description: 
published: true
date: 2022-10-7T1:7:41Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/29">Numeri - Capitolo 29</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/31">Numeri - Capitolo 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mosè parlò ai capi delle tribù de' figliuoli d'Israele, dicendo: 'Questo è quel che l'Eterno ha ordinato: </p>
<p id="v2"><sup><small>2</small></sup>  Quand'uno avrà fatto un voto all'Eterno od avrà con giuramento contratta una solenne obbligazione, non violerà la sua parola, ma metterà in esecuzione tutto quello che gli è uscito di bocca. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Così pure quando una donna avrà fatto un voto all'Eterno e si sarà legata con un impegno essendo in casa del padre, durante la sua giovinezza, </p>
<p id="v4"><sup><small>4</small></sup>  se il padre, avendo conoscenza del voto di lei e dell'impegno per il quale ella si è legata, non dice nulla a questo proposito, tutti i voti di lei saranno validi, e saranno validi tutti gli impegni per i quali ella si sarà legata. </p>
<p id="v5"><sup><small>5</small></sup>  Ma se il padre, il giorno che ne viene a conoscenza, le fa opposizione, tutti i voti di lei e tutti gl'impegni per i quali si sarà legata, non saranno validi; e l'Eterno le perdonerà, perché il padre le ha fatto opposizione. </p>
<p id="v6"><sup><small>6</small></sup>  E se viene a maritarsi essendo legata da voti o da una promessa fatta alla leggera con le labbra, per la quale si sia impegnata, </p>
<p id="v7"><sup><small>7</small></sup>  se il marito ne ha conoscenza e il giorno che ne viene a conoscenza non dice nulla a questo proposito, i voti di lei saranno validi, e saranno validi gl'impegni per i quali ella si è legata. </p>
<p id="v8"><sup><small>8</small></sup>  Ma se il marito, il giorno che ne viene a conoscenza, le fa opposizione, egli annullerà il voto ch'ella ha fatto e la promessa che ha proferito alla leggera per la quale s'è impegnata; e l'Eterno le perdonerà. </p>
<p id="v9"><sup><small>9</small></sup>  Ma il voto di una vedova o di una donna ripudiata, qualunque sia l'impegno per il quale si sarà legata, rimarrà valido. </p>
<p id="v10"><sup><small>10</small></sup>  Quando una donna, nella casa di suo marito, farà dei voti o si legherà con un giuramento, </p>
<p id="v11"><sup><small>11</small></sup>  e il marito ne avrà conoscenza, se il marito non dice nulla a questo proposito e non le fa opposizione, tutti i voti di lei saranno validi, e saran validi tutti gl'impegni per i quali ella si sarà legata. </p>
<p id="v12"><sup><small>12</small></sup>  Ma se il marito, il giorno che ne viene a conoscenza li annulla, tutto ciò che le sarà uscito dalle labbra, siano voti o impegni per cui s'è legata, non sarà valido; il marito lo ha annullato; e l'Eterno le perdonerà. </p>
<p id="v13"><sup><small>13</small></sup>  Il marito può ratificare e il marito può annullare qualunque voto e qualunque giuramento, per il quale ella si sia impegnata a mortificare la sua persona. </p>
<p id="v14"><sup><small>14</small></sup>  Ma se il marito, giorno dopo giorno, non dice nulla in proposito, egli ratifica così tutti i voti di lei e tutti gl'impegni per i quali ella si è legata; li ratifica, perché non ha detto nulla a questo proposito il giorno che ne ha avuto conoscenza. </p>
<p id="v15"><sup><small>15</small></sup>  Ma se li annulla qualche tempo dopo averne avuto conoscenza, sarà responsabile del peccato della moglie'. </p>
<p id="v16"><sup><small>16</small></sup>  Tali sono le leggi che l'Eterno prescrisse a Mosè, riguardo al marito e alla moglie, al padre e alla figliuola, quando questa è ancora fanciulla, in casa di suo padre. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/29">Numeri - Capitolo 29</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/31">Numeri - Capitolo 31</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 30:2-16 <i>Voti e giuramenti sacri</i>: <a href="/it/The_Urantia_Book/87#p6_9">LU 87:6.9</a>. </li>
</ol>
</div>
