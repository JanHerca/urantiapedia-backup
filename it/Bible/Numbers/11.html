<!--
title: Numeri - Capitolo 11
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Numbers/10">Numeri - Capitolo 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Numbers/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Numbers/12">Numeri - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or il popolo fece giungere empi mormorii agli orecchi dell'Eterno; e come l'Eterno li udì, la sua ira si accese, il fuoco dell'Eterno divampò fra loro e divorò l'estremità del campo. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E il popolo gridò a Mosè; Mosè pregò l'Eterno, e il fuoco si spense. </p>
<p id="v3"><sup><small>3</small></sup>  E a quel luogo fu posto nome Taberah, perché il fuoco dell'Eterno avea divampato fra loro. </p>
<p id="v4"><sup><small>4</small></sup>  E l'accozzaglia di gente raccogliticcia ch'era tra il popolo, fu presa da concupiscenza; e anche i figliuoli d'Israele ricominciarono a piagnucolare e a dire: 'Chi ci darà da mangiare della carne? </p>
<p id="v5"><sup><small>5</small></sup>  Ci ricordiamo de' pesci che mangiavamo in Egitto per nulla, dei cocomeri, de' poponi, de' porri, delle cipolle e degli agli. </p>
<p id="v6"><sup><small>6</small></sup>  E ora l'anima nostra è inaridita; non c'è più nulla! gli occhi nostri non vedono altro che questa manna'. </p>
<p id="v7"><sup><small>7</small></sup>  Or la manna era simile al seme di coriandolo e avea l'aspetto del bdellio. </p>
<p id="v8"><sup><small>8</small></sup>  Il popolo andava attorno a raccoglierla; poi la riduceva in farina con le macine o la pestava nel mortaio, la faceva cuocere in pentole o ne faceva delle focacce, e aveva il sapore d'una focaccia con l'olio. </p>
<p id="v9"><sup><small>9</small></sup>  Quando la rugiada cadeva sul campo, la notte, vi cadeva anche la manna. </p>
<p id="v10"><sup><small>10</small></sup>  E Mosè udì il popolo che piagnucolava, in tutte le famiglie, ognuno all'ingresso della propria tenda; l'ira dell'Eterno si accese gravemente e la cosa dispiacque anche a Mosè. </p>
<p id="v11"><sup><small>11</small></sup>  E Mosè disse all'Eterno: 'Perché hai trattato così male il tuo servo? perché non ho io trovato grazia agli occhi tuoi, che tu m'abbia messo addosso il carico di tutto questo popolo? </p>
<p id="v12"><sup><small>12</small></sup>  L'ho forse concepito io tutto questo popolo? o l'ho forse dato alla luce io, che tu mi dica: Portalo sul tuo seno, come il balio porta il bimbo lattante, fino al paese che tu hai promesso con giuramento ai suoi padri? </p>
<p id="v13"><sup><small>13</small></sup>  Donde avrei io della carne da dare a tutto questo popolo? Poiché piagnucola dietro a me dicendo: Dacci da mangiare della carne! </p>
<p id="v14"><sup><small>14</small></sup>  Io non posso, da me solo, portare tutto questo popolo; è un peso troppo grave per me. </p>
<p id="v15"><sup><small>15</small></sup>  E se mi vuoi trattare così, uccidimi, ti prego; uccidimi, se ho trovato grazia agli occhi tuoi; e ch'io non vegga la mia sventura!' </p>
<p id="v16"><sup><small>16</small></sup>  E l'Eterno disse a Mosè: 'Radunami settanta uomini degli anziani d'Israele, conosciuti da te come anziani del popolo e come aventi autorità sovr'esso; conducili alla tenda di convegno e vi si presentino con te. </p>
<p id="v17"><sup><small>17</small></sup>  Io scenderò e parlerò quivi teco; prenderò dello spirito che è su te e lo metterò su loro, perché portino con te il carico del popolo, e tu non lo porti più da solo. </p>
<p id="v18"><sup><small>18</small></sup>  E dirai al popolo: Santificatevi per domani, e mangerete della carne, poiché avete pianto agli orecchi dell'Eterno, dicendo: Chi ci farà mangiar della carne? Stavamo pur bene in Egitto! Ebbene, l'Eterno vi darà della carne, e voi ne mangerete. </p>
<p id="v19"><sup><small>19</small></sup>  E ne mangerete, non per un giorno, non per due giorni, non per cinque giorni, non per dieci giorni, non per venti giorni, ma per un mese intero, </p>
<p id="v20"><sup><small>20</small></sup>  finché vi esca per le narici e vi faccia nausea, poiché avete rigettato l'Eterno che è in mezzo a voi, e avete pianto davanti a lui, dicendo: Perché mai siamo usciti dall'Egitto?' </p>
<p id="v21"><sup><small>21</small></sup>  E Mosè disse: 'Questo popolo, in mezzo al quale mi trovo, novera seicentomila adulti, e tu hai detto: Io darò loro della carne, e ne mangeranno per un mese intero! </p>
<p id="v22"><sup><small>22</small></sup>  Si scanneranno per loro greggi ed armenti in modo che n'abbiano abbastanza? o si radunerà per loro tutto il pesce del mare in modo che n'abbiano abbastanza?' </p>
<p id="v23"><sup><small>23</small></sup>  E l'Eterno rispose a Mosè: 'La mano dell'Eterno è forse raccorciata? Ora vedrai se la parola che t'ho detta s'adempia o no'. </p>
<p id="v24"><sup><small>24</small></sup>  Mosè dunque uscì e riferì al popolo le parole dell'Eterno; e radunò settanta uomini degli anziani del popolo, e li pose intorno alla tenda. </p>
<p id="v25"><sup><small>25</small></sup>  E l'Eterno scese nella nuvola e gli parlò; prese dello spirito ch'era su lui, e lo mise sui settanta anziani; e avvenne che, quando lo spirito si fu posato su loro, quelli profetizzarono, ma non continuarono. </p>
<p id="v26"><sup><small>26</small></sup>  Intanto, due uomini, l'uno chiamato Eldad e l'altro Medad, erano rimasti nel campo, e lo spirito si posò su loro; erano fra gl'iscritti, ma non erano usciti per andare alla tenda; e profetizzarono nel campo. </p>
<p id="v27"><sup><small>27</small></sup>  Un giovane corse a riferire la cosa a Mosè, e disse: 'Eldad e Medad profetizzano nel campo'. </p>
<p id="v28"><sup><small>28</small></sup>  Allora Giosuè, figliuolo di Nun, servo di Mosè dalla sua giovinezza, prese a dire: 'Mosè, signor mio, non glielo permettere!' </p>
<p id="v29"><sup><small>29</small></sup>  Ma Mosè gli rispose: 'Sei tu geloso per me? Oh! fossero pur tutti profeti nel popolo dell'Eterno, e volesse l'Eterno metter su loro lo spirito suo!' </p>
<p id="v30"><sup><small>30</small></sup>  E Mosè si ritirò nel campo, insieme con gli anziani d'Israele. </p>
<p id="v31"><sup><small>31</small></sup>  E un vento si levò, per ordine dell'Eterno, e portò delle quaglie dalla parte del mare, e le fe' cadere presso il campo, sulla distesa di circa una giornata di cammino da un lato e una giornata di cammino dall'altro intorno al campo, e a un'altezza di circa due cubiti sulla superficie del suolo. </p>
<p id="v32"><sup><small>32</small></sup>  E il popolo si levò, e tutto quel giorno e tutta la notte e tutto il giorno seguente raccolse le quaglie. Chi ne raccolse meno n'ebbe dieci omer; e se le distesero tutt'intorno al campo. </p>
<p id="v33"><sup><small>33</small></sup>  Ne avevano ancora la carne fra i denti e non l'avevano peranco masticata, quando l'ira dell'Eterno s'accese contro il popolo, e l'Eterno percosse il popolo con una gravissima piaga. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  E a quel luogo fu dato il nome di Kibroth-Hattaava, perché vi si seppellì la gente ch'era stata presa dalla concupiscenza. </p>
<p id="v35"><sup><small>35</small></sup>  Da Kibroth-Hattaava il popolo partì per Hatseroth, e a Hatseroth si fermò. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:1 <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>. </li>
  <li id="fn2"><a href="#cite2">↑</a> 11:33 <i>Un dio di grande ira, feroce rabbia</i>: <a href="/it/The_Urantia_Book/142#p2_1">LU 142:2.1</a>. </li>
</ol>
</div>
