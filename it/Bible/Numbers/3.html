<!--
title: Numeri - Capitolo 3
description: 
published: true
date: 2023-11-8T21:45:54Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/2">
          <span class="mdi mdi-arrow-left-drop-circle"></span><span class="pl-2">Numeri - Capitolo 2</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/4">
          <span class="pr-2">Numeri - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or questi sono i discendenti di Aaronne e di Mosè nel tempo in cui l'Eterno parlò a Mosè sul monte Sinai. </p>
<p id="v2"><sup><small>2</small></sup>  Questi sono i nomi dei figliuoli di Aaronne: Nadab, il primogenito, Abihu, Eleazar e Ithamar. </p>
<p id="v3"><sup><small>3</small></sup>  Tali i nomi dei figliuoli d'Aaronne, che ricevettero l'unzione come sacerdoti e furon consacrati per esercitare il sacerdozio. </p>
<p id="v4"><sup><small>4</small></sup>  Nadab e Abihu morirono davanti all'Eterno quand'offrirono fuoco straniero davanti all'Eterno, nel deserto di Sinai. Essi non aveano figliuoli, ed Eleazar e Ithamar esercitarono il sacerdozio in presenza d'Aaronne, loro padre. </p>
<p id="v5"><sup><small>5</small></sup>  E l'Eterno parlò a Mosè, dicendo: </p>
<p id="v6"><sup><small>6</small></sup>  'Fa' avvicinare la tribù de' Leviti e ponila davanti al sacerdote Aaronne, affinché sia al suo servizio. </p>
<p id="v7"><sup><small>7</small></sup>  Essi avranno la cura di tutto ciò che è affidato a lui e a tutta la raunanza davanti alla tenda di convegno e faranno così il servizio del tabernacolo. </p>
<p id="v8"><sup><small>8</small></sup>  Avranno cura di tutti gli utensili della tenda di convegno e di quanto è affidato ai figliuoli d'Israele, e faranno così il servizio del tabernacolo. </p>
<p id="v9"><sup><small>9</small></sup>  Tu darai i Leviti ad Aaronne e ai suoi figliuoli; essi gli sono interamente dati di tra i figliuoli d'Israele. </p>
<p id="v10"><sup><small>10</small></sup>  Tu stabilirai Aaronne e i suoi figliuoli, perché esercitino le funzioni del loro sacerdozio; lo straniero che s'accosterà all'altare sarà messo a morte'. </p>
<p id="v11"><sup><small>11</small></sup>  E l'Eterno parlò a Mosè, dicendo: </p>
<p id="v12"><sup><small>12</small></sup>  'Ecco, io ho preso i Leviti di tra i figliuoli d'Israele in luogo d'ogni primogenito che apre il seno materno fra i figliuoli d'Israele; e i Leviti saranno miei; </p>
<p id="v13"><sup><small>13</small></sup>  poiché ogni primogenito è mio; il giorno ch'io colpii tutti i primogeniti nel paese d'Egitto, io mi consacrai tutti i primi parti in Israele, tanto degli uomini quanto degli animali; saranno miei: io sono l'Eterno'. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  E l'Eterno parlò a Mosè nel deserto di Sinai, dicendo: </p>
<p id="v15"><sup><small>15</small></sup>  'Fa' il censimento de' figliuoli di Levi secondo le case de' loro padri, secondo le loro famiglie; farai il censimento di tutti i maschi dall'età d'un mese in su'. </p>
<p id="v16"><sup><small>16</small></sup>  E Mosè ne fece il censimento secondo l'ordine dell'Eterno, come gli era stato comandato di fare. </p>
<p id="v17"><sup><small>17</small></sup>  Questi sono i figliuoli di Levi, secondo i loro nomi: Gherson, Kehath e Merari. </p>
<p id="v18"><sup><small>18</small></sup>  Questi i nomi dei figliuoli di Gherson, secondo le loro famiglie: Libni e Scimei. </p>
<p id="v19"><sup><small>19</small></sup>  E i figliuoli di Kehath, secondo le loro famiglie: Amram, Jitsehar, Hebron e Uzziel. </p>
<p id="v20"><sup><small>20</small></sup>  E i figliuoli di Merari secondo le loro famiglie: Mahli e Musci. Queste sono le famiglie dei Leviti, secondo le case de' loro padri. </p>
<p id="v21"><sup><small>21</small></sup>  Da Gherson discendono la famiglia dei Libniti e la famiglia dei Scimeiti, che formano le famiglie dei Ghersoniti. </p>
<p id="v22"><sup><small>22</small></sup>  Quelli dei quali fu fatto il censimento, contando tutti i maschi dall'età di un mese in su, furono settemilacinquecento. </p>
<p id="v23"><sup><small>23</small></sup>  Le famiglie dei Ghersoniti avevano il campo dietro il tabernacolo, a occidente. </p>
<p id="v24"><sup><small>24</small></sup>  Il principe della casa de' padri dei Ghersoniti era Eliasaf, figliuolo di Lael. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Per quel che concerne la tenda di convegno, i figliuoli di Gherson doveano aver cura del tabernacolo e della tenda, della sua coperta, della portiera all'ingresso della tenda di convegno, </p>
<p id="v26"><sup><small>26</small></sup>  delle tele del cortile e della portiera dell'ingresso del cortile, tutt'intorno al tabernacolo e all'altare, e dei suoi cordami per tutto il servizio del tabernacolo. </p>
<p id="v27"><sup><small>27</small></sup>  Da Kehath discendono la famiglia degli Amramiti, la famiglia degli Hitsehariti, la famiglia degli Hebroniti e la famiglia degli Uzzieliti, che formano le famiglie dei Kehathiti. </p>
<p id="v28"><sup><small>28</small></sup>  Contando tutti i maschi dall'età di un mese in su, furono ottomilaseicento, incaricati della cura del santuario. </p>
<p id="v29"><sup><small>29</small></sup>  Le famiglie dei figliuoli di Kehath avevano il campo al lato meridionale del tabernacolo. </p>
<p id="v30"><sup><small>30</small></sup>  Il principe della casa dei padri dei Kehathiti era Elitsafan, figliuolo di Uzziel. </p>
<p id="v31"><sup><small>31</small></sup>  Alle loro cure erano affidati l'arca, la tavola, il candelabro, gli altari e gli utensili del santuario coi quali si fa il servizio, il velo e tutto ciò che si riferisce al servizio del santuario. </p>
<p id="v32"><sup><small>32</small></sup>  Il principe dei principi dei Leviti era Eleazar, figliuolo del sacerdote Aaronne; egli aveva la sorveglianza di quelli ch'erano incaricati della cura del santuario. </p>
<p id="v33"><sup><small>33</small></sup>  Da Merari discendono la famiglia dei Mahliti e la famiglia dei Musciti, che formano le famiglie di Merari. </p>
<p id="v34"><sup><small>34</small></sup>  Quelli di cui si fece il censimento, contando tutti i maschi dall'età di un mese in su, furono seimiladuecento. </p>
<p id="v35"><sup><small>35</small></sup>  Il principe della casa de' padri delle famiglie di Merari era Tsuriel, figliuolo di Abihail. Essi aveano il campo dal lato settentrionale del tabernacolo. </p>
<p id="v36"><sup><small>36</small></sup>  Alle cure dei figliuoli di Merari furono affidati le tavole del tabernacolo, le sue traverse, le sue colonne e le loro basi, tutti i suoi utensili e tutto ciò che si riferisce al servizio del tabernacolo, </p>
<p id="v37"><sup><small>37</small></sup>  le colonne del cortile tutt'intorno, le loro basi, i loro piuoli e il loro cordame. </p>
<p id="v38"><sup><small>38</small></sup>  Sul davanti del tabernacolo, a oriente, di faccia alla tenda di convegno, verso il sol levante, avevano il campo Mosè, Aaronne e i suoi figliuoli; essi aveano la cura del santuario in luogo de' figliuoli d'Israele; lo straniero che vi si fosse accostato sarebbe stato messo a morte. </p>
<p id="v39"><sup><small>39</small></sup>  Tutti i Leviti di cui Mosè ed Aaronne fecero il censimento secondo le loro famiglie per ordine dell'Eterno, tutti i maschi dall'età di un mese in su, furono ventiduemila. </p>
<p id="v40"><sup><small>40</small></sup>  E l'Eterno disse a Mosè: 'Fa' il censimento di tutti i primogeniti maschi tra i figliuoli d'Israele dall'età di un mese in su e fa' il conto dei loro nomi. </p>
<p id="v41"><sup><small>41</small></sup>  Prenderai i Leviti per me - io sono l'Eterno - invece di tutti i primogeniti de' figliuoli d'Israele, e il bestiame dei Leviti in luogo dei primi parti del bestiame de' figliuoli d'Israele'. </p>
<p id="v42"><sup><small>42</small></sup>  E Mosè fece il censimento di tutti i primogeniti tra i figliuoli d'Israele, secondo l'ordine che l'Eterno gli avea dato. </p>
<p id="v43"><sup><small>43</small></sup>  Tutti i primogeniti maschi di cui si fece il censimento, contando i nomi dall'età di un mese in su, furono ventiduemiladuecentosettantatre. </p>
<p id="v44"><sup><small>44</small></sup>  E l'Eterno parlò a Mosè, dicendo: </p>
<p id="v45"><sup><small>45</small></sup>  'Prendi i Leviti in luogo di tutti i primogeniti dei figliuoli d'Israele, e il bestiame dei Leviti in luogo del loro bestiame; e i Leviti saranno miei. Io sono l'Eterno. </p>
<p id="v46"><sup><small>46</small></sup>  Per il riscatto dei duecentosettantatre primogeniti dei figliuoli d'Israele che oltrepassano il numero dei Leviti, </p>
<p id="v47"><sup><small>47</small></sup>  prenderai cinque sicli a testa, li prenderai secondo il siclo del santuario, che è di venti ghere. </p>
<p id="v48"><sup><small>48</small></sup>  Darai il danaro ad Aaronne e ai suoi figliuoli per il riscatto di quelli che oltrepassano il numero dei Leviti'. </p>
<p id="v49"><sup><small>49</small></sup>  E Mosè prese il danaro per il riscatto di quelli che oltrepassavano il numero dei primogeniti riscattati dai Leviti; </p>
<p id="v50"><sup><small>50</small></sup>  prese il danaro dai primogeniti dei figliuoli d'Israele: milletrecentosessantacinque sicli, secondo il siclo del santuario. </p>
<p id="v51"><sup><small>51</small></sup>  E Mosè dette il danaro del riscatto ad Aaronne e ai suoi figliuoli, secondo l'ordine dell'Eterno, come l'Eterno aveva ordinato a Mosè. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/2">
          <span class="mdi mdi-arrow-left-drop-circle"></span><span class="pl-2">Numeri - Capitolo 2</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/4">
          <span class="pr-2">Numeri - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:13 <i>Primogenito a Dio</i>: <a href="/it/The_Urantia_Book/122#p9_1">LU 122:9.1</a>. </li>
  <li id="fn2"><a href="#cite2">↑</a> 3:24 <i>Padre del suo popolo</i>: <a href="/it/The_Urantia_Book/70#p6_2">LU 70:6.2</a>. </li>
</ol>
</div>
