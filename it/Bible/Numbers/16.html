<!--
title: Numeri - Capitolo 16
description: 
published: true
date: 2022-10-7T1:7:41Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/15">Numeri - Capitolo 15</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/17">Numeri - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Kore, figliuolo di Itshar, figliuolo di Kehath, figliuolo di Levi, insieme con Dathan e Abiram figliuolo di Eliab, e On, figliuolo di Peleth, tutti e tre figliuoli di Ruben, </p>
<p id="v2"><sup><small>2</small></sup>  presero altra gente e si levaron su in presenza di Mosè, con duecentocinquanta uomini dei figliuoli d'Israele, principi della raunanza, membri del consiglio, uomini di grido; </p>
<p id="v3"><sup><small>3</small></sup>  e, radunatisi contro Mosè e contro Aaronne, dissero loro: 'Basta! tutta la raunanza, tutti fino ad uno son santi, e l'Eterno è in mezzo a loro; perché dunque v'innalzate voi sopra la raunanza dell'Eterno?' </p>
<p id="v4"><sup><small>4</small></sup>  Quando Mosè ebbe udito questo, si prostrò colla faccia a terra; </p>
<p id="v5"><sup><small>5</small></sup>  poi parlò a Kore e a tutta la gente ch'era con lui, dicendo: 'Domattina l'Eterno farà conoscere chi è suo e chi è santo, e se lo farà avvicinare: farà avvicinare a sé colui ch'egli avrà scelto. </p>
<p id="v6"><sup><small>6</small></sup>  Fate questo: prendete de' turiboli, tu, Kore, e tutta la gente che è con te; </p>
<p id="v7"><sup><small>7</small></sup>  e domani mettetevi del fuoco, e ponetevi su del profumo dinanzi all'Eterno; e colui che l'Eterno avrà scelto sarà santo. Basta, figliuoli di Levi!' </p>
<p id="v8"><sup><small>8</small></sup>  Mosè disse inoltre a Kore: 'Ora ascoltate, o figliuoli di Levi! </p>
<p id="v9"><sup><small>9</small></sup>  È egli poco per voi che l'Iddio d'Israele v'abbia appartati dalla raunanza d'Israele e v'abbia fatto accostare a sé per fare il servizio del tabernacolo dell'Eterno e per tenervi davanti alla raunanza affin d'esercitare a pro suo il vostro ministerio? </p>
<p id="v10"><sup><small>10</small></sup>  Egli vi fa accostare a sé, te e tutti i tuoi fratelli figliuoli di Levi con te, e cercate anche il sacerdozio? </p>
<p id="v11"><sup><small>11</small></sup>  E per questo tu e tutta la gente che è teco vi siete radunati contro l'Eterno! poiché chi è Aaronne che vi mettiate a mormorare contro di lui?' </p>
<p id="v12"><sup><small>12</small></sup>  E Mosè mandò a chiamare Dathan e Abiram, figliuoli di Eliab; ma essi dissero: 'Noi non saliremo. </p>
<p id="v13"><sup><small>13</small></sup>  È egli poco per te l'averci tratti fuori da un paese ove scorre il latte e il miele, per farci morire nel deserto, che tu voglia anche farla da principe, sì, da principe su noi? </p>
<p id="v14"><sup><small>14</small></sup>  E poi, non ci hai davvero condotti in un paese dove scorra il latte e il miele, e non ci hai dato possessi di campi e di vigne! Credi tu di potere render cieca questa gente? Noi non saliremo'. </p>
<p id="v15"><sup><small>15</small></sup>  Allora Mosè si adirò forte e disse all'Eterno: 'Non gradire la loro oblazione; io non ho preso da costoro neppure un asino, e non ho fatto torto ad alcuno di loro'. </p>
<p id="v16"><sup><small>16</small></sup>  Poi Mosè disse a Kore: 'Tu e tutta la tua gente trovatevi domani davanti all'Eterno: tu e loro, con Aaronne; </p>
<p id="v17"><sup><small>17</small></sup>  e ciascun di voi prenda il suo turibolo, vi metta del profumo, e porti ciascuno il suo turibolo davanti all'Eterno: saranno duecentocinquanta turiboli. Anche tu ed Aaronne prenderete ciascuno il vostro turibolo'. </p>
<p id="v18"><sup><small>18</small></sup>  Essi dunque presero ciascuno il suo turibolo, vi misero del fuoco, e vi posero su del profumo, e si fermarono all'ingresso della tenda di convegno; lo stesso fecero Mosè ed Aaronne. </p>
<p id="v19"><sup><small>19</small></sup>  E Kore convocò tutta la raunanza contro Mosè ed Aaronne all'ingresso della tenda di convegno; e la gloria dell'Eterno apparve a tutta la raunanza. </p>
<p id="v20"><sup><small>20</small></sup>  E l'Eterno parlò a Mosè e ad Aaronne, dicendo: </p>
<p id="v21"><sup><small>21</small></sup>  'Separatevi da questa raunanza, e io li consumerò in un attimo'. </p>
<p id="v22"><sup><small>22</small></sup>  Ma essi, prostratisi con la faccia a terra, dissero: 'O Dio, Dio degli spiriti d'ogni carne! Un uomo solo ha peccato, e ti adireresti tu contro tutta la raunanza?' <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  E l'Eterno parlò a Mosè, dicendo: </p>
<p id="v24"><sup><small>24</small></sup>  'Parla alla raunanza e dille: Ritiratevi d'intorno alla dimora di Kore, di Dathan e di Abiram'. </p>
<p id="v25"><sup><small>25</small></sup>  Mosè si levò e andò da Dathan e da Abiram; e gli anziani d'Israele lo seguirono. </p>
<p id="v26"><sup><small>26</small></sup>  Ed egli parlò alla raunanza, dicendo: 'Allontanatevi dalle tende di questi uomini malvagi, e non toccate nulla di ciò ch'è loro, affinché non abbiate a perire a cagione di tutti i loro peccati'. </p>
<p id="v27"><sup><small>27</small></sup>  Così quelli si ritirarono d'intorno alla dimora di Kore, di Dathan e di Abiram. Dathan ed Abiram uscirono, e si fermarono all'ingresso delle loro tende con le loro mogli, i loro figliuoli e i loro piccini. E Mosè disse: </p>
<p id="v28"><sup><small>28</small></sup>  'Da questo conoscerete che l'Eterno mi ha mandato per fare tutte queste cose, e che io non le ho fatte di mia testa. </p>
<p id="v29"><sup><small>29</small></sup>  Se questa gente muore come muoion tutti gli uomini, se la loro sorte è la sorte comune a tutti gli uomini, l'Eterno non mi ha mandato; </p>
<p id="v30"><sup><small>30</small></sup>  ma se l'Eterno fa una cosa nuova, se la terra apre la sua bocca e li ingoia con tutto quello che appartiene loro e s'essi scendono vivi nel soggiorno dei morti, allora riconoscerete che questi uomini hanno disprezzato l'Eterno'. </p>
<p id="v31"><sup><small>31</small></sup>  E avvenne, com'egli ebbe finito di proferire tutte queste parole, che il suolo si spaccò sotto i piedi di coloro, </p>
<p id="v32"><sup><small>32</small></sup>  la terra spalancò la sua bocca e li ingoiò: essi e le loro famiglie, con tutta la gente che apparteneva a Kore, e tutta la loro roba. </p>
<p id="v33"><sup><small>33</small></sup>  E scesero vivi nel soggiorno de' morti; la terra si richiuse su loro, ed essi scomparvero di mezzo all'assemblea. </p>
<p id="v34"><sup><small>34</small></sup>  Tutto Israele ch'era attorno ad essi fuggì alle loro grida; perché dicevano: 'Che la terra non inghiottisca noi pure!' </p>
<p id="v35"><sup><small>35</small></sup>  E un fuoco uscì dalla presenza dell'Eterno e divorò i duecentocinquanta uomini che offrivano il profumo. </p>
<p id="v36"><sup><small>36</small></sup>  Poi l'Eterno parlò a Mosè, dicendo: </p>
<p id="v37"><sup><small>37</small></sup>  'Di' a Eleazar, figliuolo del sacerdote Aaronne, di trarre i turiboli di mezzo all'incendio e di disperdere qua e là il fuoco, perché quelli son sacri; </p>
<p id="v38"><sup><small>38</small></sup>  e dei turiboli di quegli uomini che hanno peccato al prezzo della loro vita si facciano tante lamine battute per rivestirne l'altare, poiché sono stati presentati davanti all'Eterno e quindi son sacri; e serviranno di segno ai figliuoli d'Israele'. </p>
<p id="v39"><sup><small>39</small></sup>  E il sacerdote Eleazar prese i turiboli di rame presentati dagli uomini ch'erano stati arsi; e furon tirati in lamine per rivestirne l'altare, </p>
<p id="v40"><sup><small>40</small></sup>  affinché servissero di ricordanza ai figliuoli d'Israele, e niun estraneo che non sia della progenie d'Aaronne s'accosti ad arder profumo davanti all'Eterno ed abbia la sorte di Kore e di quelli ch'eran con lui. Eleazar fece come l'Eterno gli avea detto per mezzo di Mosè. </p>
<p id="v41"><sup><small>41</small></sup>  Il giorno seguente, tutta la raunanza de' figliuoli d'Israele mormorò contro Mosè ed Aaronne dicendo: 'Voi avete fatto morire il popolo dell'Eterno'. </p>
<p id="v42"><sup><small>42</small></sup>  E avvenne che, come la raunanza si faceva numerosa contro Mosè e contro Aaronne, i figliuoli d'Israele si volsero verso la tenda di convegno; ed ecco che la nuvola la ricoprì, e apparve la gloria dell'Eterno. </p>
<p id="v43"><sup><small>43</small></sup>  Mosè ed Aaronne vennero davanti alla tenda di convegno. </p>
<p id="v44"><sup><small>44</small></sup>  E l'Eterno parlò a Mosè, dicendo: </p>
<p id="v45"><sup><small>45</small></sup>  'Toglietevi di mezzo a questa raunanza, e io li consumerò in un attimo'. Ed essi si prostrarono con la faccia a terra. </p>
<p id="v46"><sup><small>46</small></sup>  E Mosè disse ad Aaronne: 'Prendi il turibolo, mettivi del fuoco di sull'altare, ponvi su del profumo, e portalo presto in mezzo alla raunanza e fa' espiazione per essi; poiché l'ira dell'Eterno è scoppiata, la piaga è già cominciata'. </p>
<p id="v47"><sup><small>47</small></sup>  E Aaronne prese il turibolo, come Mosè avea detto; corse in mezzo all'assemblea, ed ecco che la piaga era già cominciata fra il popolo; mise il profumo nel turibolo e fece l'espiazione per il popolo. </p>
<p id="v48"><sup><small>48</small></sup>  E si fermò tra i morti e i vivi, e la piaga fu arrestata. </p>
<p id="v49"><sup><small>49</small></sup>  Or quelli che morirono di quella piaga furono quattordicimilasettecento, oltre quelli che morirono per il fatto di Kore. </p>
<p id="v50"><sup><small>50</small></sup>  Aaronne tornò a Mosè all'ingresso della tenda di convegno e la piaga fu arrestata. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/15">Numeri - Capitolo 15</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/17">Numeri - Capitolo 17</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 16:22 <i>Dio degli spiriti di ogni carne</i>: <a href="/it/The_Urantia_Book/96#p4_6">LU 96:4.6</a>. </li>
</ol>
</div>
