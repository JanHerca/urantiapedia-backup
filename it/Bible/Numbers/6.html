<!--
title: Numeri - Capitolo 6
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Numbers/5">Numeri - Capitolo 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Numbers/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Numbers/7">Numeri - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, dicendo: </p>
<p id="v2"><sup><small>2</small></sup>  'Parla ai figliuoli d'Israele e di' loro: Quando un uomo o una donna avrà fatto un voto speciale, il voto di nazireato, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  per consacrarsi all'Eterno, si asterrà dal vino e dalle bevande alcooliche; non berrà aceto fatto di vino, né aceto fatto di bevanda alcoolica; non berrà liquori tratti dall'uva, e non mangerà uva, né fresca né secca. </p>
<p id="v4"><sup><small>4</small></sup>  Tutto il tempo del suo nazireato non mangerà alcun prodotto della vigna, dagli acini alla buccia. </p>
<p id="v5"><sup><small>5</small></sup>  Tutto il tempo del suo voto di nazireato il rasoio non passerà sul suo capo; fino a che non sian compiuti i giorni per i quali ei s'è consacrato all'Eterno, sarà santo; si lascerà crescer liberamente i capelli sul capo. </p>
<p id="v6"><sup><small>6</small></sup>  Tutto il tempo ch'ei s'è consacrato all'Eterno, non si accosterà a corpo morto; </p>
<p id="v7"><sup><small>7</small></sup>  si trattasse anche di suo padre, di sua madre, di suo fratello e della sua sorella, non si contaminerà per loro alla loro morte, perché porta sul capo il segno della sua consacrazione a Dio. </p>
<p id="v8"><sup><small>8</small></sup>  Tutto il tempo del suo nazireato egli è consacrato all'Eterno. </p>
<p id="v9"><sup><small>9</small></sup>  E se uno gli muore accanto improvvisamente, e il suo capo consacrato rimane così contaminato, si raderà il capo il giorno della sua purificazione; se lo raderà il settimo giorno; </p>
<p id="v10"><sup><small>10</small></sup>  l'ottavo giorno porterà due tortore o due giovani piccioni al sacerdote, all'ingresso della tenda di convegno. </p>
<p id="v11"><sup><small>11</small></sup>  E il sacerdote ne offrirà uno come sacrifizio per il peccato e l'altro come olocausto, e farà per lui l'espiazione del peccato che ha commesso a cagion di quel morto; e, in quel giorno stesso, il nazireo consacrerà così il suo capo. </p>
<p id="v12"><sup><small>12</small></sup>  Consacrerà di nuovo all'Eterno i giorni del suo nazireato, e offrirà un agnello dell'anno come sacrifizio di riparazione; i giorni precedenti non saranno contati, perché il suo nazireato è stato contaminato. </p>
<p id="v13"><sup><small>13</small></sup>  Questa è la legge del nazireato: quando i giorni del suo nazireato saranno compiuti, lo si farà venire all'ingresso della tenda di convegno; </p>
<p id="v14"><sup><small>14</small></sup>  ed egli presenterà la sua offerta all'Eterno: un agnello dell'anno, senza difetto, per l'olocausto; una pecora dell'anno, senza difetto, per il sacrifizio per il peccato, e un montone senza difetto, per il sacrifizio di azioni di grazie; </p>
<p id="v15"><sup><small>15</small></sup>  un paniere di pani azzimi fatti con fior di farina, di focacce intrise con olio, di gallette senza lievito unte d'olio, insieme con l'oblazione e le libazioni relative. </p>
<p id="v16"><sup><small>16</small></sup>  Il sacerdote presenterà quelle cose davanti all'Eterno, e offrirà il suo sacrifizio per il peccato e il suo olocausto; </p>
<p id="v17"><sup><small>17</small></sup>  offrirà il montone come sacrifizio di azioni di grazie all'Eterno, col paniere dei pani azzimi; il sacerdote offrirà pure l'oblazione e la libazione. </p>
<p id="v18"><sup><small>18</small></sup>  Il nazireo raderà, all'ingresso della tenda di convegno, il suo capo consacrato; prenderà i capelli del suo capo consacrato e li metterà sul fuoco che è sotto il sacrifizio di azioni di grazie. </p>
<p id="v19"><sup><small>19</small></sup>  Il sacerdote prenderà la spalla del montone, quando sarà cotta, una focaccia non lievitata del paniere, una galletta senza lievito, e le porrà nelle mani del nazireo, dopo che questi avrà raso il suo capo consacrato. </p>
<p id="v20"><sup><small>20</small></sup>  Il sacerdote le agiterà, come offerta agitata, davanti all'Eterno; è cosa santa che appartiene al sacerdote, assieme al petto dell'offerta agitata e alla spalla dell'offerta elevata. Dopo questo, il nazireo potrà bere del vino. </p>
<p id="v21"><sup><small>21</small></sup>  Tale è la legge relativa a colui che ha fatto voto di nazireato, tale è la sua offerta all'Eterno per il suo nazireato, oltre quello che i suoi mezzi gli permetteranno di fare. Egli agirà secondo il voto che avrà fatto, conformemente alla legge del suo nazireato'. </p>
<p id="v22"><sup><small>22</small></sup>  L'Eterno parlò ancora a Mosè, dicendo: </p>
<p id="v23"><sup><small>23</small></sup>  'Parla ad Aaronne e ai suoi figliuoli, e di' loro: Voi benedirete così i figliuoli d'Israele; direte loro: </p>
<p id="v24"><sup><small>24</small></sup>  L'Eterno ti benedica e ti guardi! </p>
<p id="v25"><sup><small>25</small></sup>  L'Eterno faccia risplendere il suo volto su te e ti sia propizio! </p>
<p id="v26"><sup><small>26</small></sup>  L'Eterno volga verso te il suo volto, e ti dia la pace! <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Così metteranno il mio nome sui figliuoli d'Israele, e io li benedirò'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:2-15 <i>Voti e giuramenti sacri</i>: <a href="/it/The_Urantia_Book/87#p6_9">LU 87:6.9</a>. </li>
  <li id="fn2"><a href="#cite2">↑</a> 6:26 <i>Pace duratura</i>: <a href="/it/The_Urantia_Book/5#p4_2">LU 5:4.2</a>. </li>
</ol>
</div>
