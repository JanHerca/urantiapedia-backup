<!--
title: Numeri - Capitolo 21
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Numbers/20">Numeri - Capitolo 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Numbers/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Numbers/22">Numeri - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or il re cananeo di Arad, che abitava il mezzogiorno, avendo udito che Israele veniva per la via di Atharim, combatté contro Israele, e fece alcuni prigionieri. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Allora Israele fece un voto all'Eterno, e disse: 'Se tu dài nelle mie mani questo popolo, le loro città saranno da me votate allo sterminio'. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  L'Eterno porse ascolto alla voce d'Israele e gli diede nelle mani i Cananei; e Israele votò allo sterminio i Cananei e le loro città, e a quel luogo fu posto nome Horma. </p>
<p id="v4"><sup><small>4</small></sup>  Poi gl'Israeliti si partirono dal monte Hor, movendo verso il mar Rosso per fare il giro del paese di Edom; e il popolo si fe' impaziente nel viaggio. </p>
<p id="v5"><sup><small>5</small></sup>  E il popolo parlò contro Dio e contro Mosè, dicendo: 'Perché ci avete fatti salire fuori d'Egitto per farci morire in questo deserto? Poiché qui non c'è né pane né acqua, e l'anima nostra è nauseata di questo cibo tanto leggero'. </p>
<p id="v6"><sup><small>6</small></sup>  Allora l'Eterno mandò fra il popolo de' serpenti ardenti i quali mordevano la gente, e gran numero d'Israeliti morirono. </p>
<p id="v7"><sup><small>7</small></sup>  Allora il popolo venne a Mosè e disse: 'Abbiamo peccato, perché abbiam parlato contro l'Eterno e contro te; prega l'Eterno che allontani da noi questi serpenti'. E Mosè pregò per il popolo. </p>
<p id="v8"><sup><small>8</small></sup>  E l'Eterno disse a Mosè: 'Fatti un serpente ardente, e mettilo sopra un'antenna; e avverrà che chiunque sarà morso e lo guarderà, scamperà'. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Mosè allora fece un serpente di rame e lo mise sopra un'antenna; e avveniva che, quando un serpente avea morso qualcuno, se questi guardava il serpente di rame, scampava. </p>
<p id="v10"><sup><small>10</small></sup>  Poi i figliuoli d'Israele partirono e si accamparono a Oboth; </p>
<p id="v11"><sup><small>11</small></sup>  e partitisi da Oboth, si accamparono a Ije-Abarim nel deserto ch'è dirimpetto a Moab dal lato dove sorge il sole. </p>
<p id="v12"><sup><small>12</small></sup>  Di là si partirono e si accamparono nella valle di Zered. </p>
<p id="v13"><sup><small>13</small></sup>  Poi si partirono di là e si accamparono dall'altro lato dell'Arnon, che scorre nel deserto e nasce sui confini degli Amorei; poiché l'Arnon è il confine di Moab, fra Moab e gli Amorei. </p>
<p id="v14"><sup><small>14</small></sup>  Per questo è detto nel Libro delle Guerre dell'Eterno: "...Vaheb in Sufa, e le valli dell'Arnon </p>
<p id="v15"><sup><small>15</small></sup>  e i declivi delle valli che si estendono verso le dimore di Ar, e s'appoggiano alla frontiera di Moab". </p>
<p id="v16"><sup><small>16</small></sup>  E di là andarono a Beer, che è il pozzo a proposito del quale l'Eterno disse a Mosè: 'Raduna il popolo e io gli darò dell'acqua'. </p>
<p id="v17"><sup><small>17</small></sup>  Fu in quell'occasione che Israele cantò questo cantico: "Scaturisci, o pozzo! Salutatelo con canti! </p>
<p id="v18"><sup><small>18</small></sup>  Pozzo che i principi hanno scavato, che i nobili del popolo hanno aperto con lo scettro, coi loro bastoni!" </p>
<p id="v19"><sup><small>19</small></sup>  Poi dal deserto andarono a Matthana; da Matthana a Nahaliel; da Nahaliel a Bamoth, </p>
<p id="v20"><sup><small>20</small></sup>  e da Bamoth nella valle che è nella campagna di Moab, verso l'altura del Pisga che domina il deserto. </p>
<p id="v21"><sup><small>21</small></sup>  Or Israele mandò ambasciatori a Sihon, re degli Amorei, per dirgli: </p>
<p id="v22"><sup><small>22</small></sup>  'Lasciami passare per il tuo paese; noi non ci svieremo per i campi né per le vigne, non berremo l'acqua dei pozzi; seguiremo la strada pubblica finché abbiamo oltrepassato i tuoi confini'. </p>
<p id="v23"><sup><small>23</small></sup>  Ma Sihon non permise a Israele di passare per i suoi confini; anzi radunò tutta la sua gente e uscì fuori contro Israele nel deserto; giunse a Jahats, e diè battaglia a Israele. </p>
<p id="v24"><sup><small>24</small></sup>  Israele lo sconfisse passandolo a fil di spada, e conquistò il suo paese dall'Arnon fino al Jabbok, sino ai confini de' figliuoli di Ammon, poiché la frontiera dei figliuoli di Ammon era forte. </p>
<p id="v25"><sup><small>25</small></sup>  E Israele prese tutte quelle città, e abitò in tutte le città degli Amorei: in Heshbon e in tutte le città del suo territorio; </p>
<p id="v26"><sup><small>26</small></sup>  poiché Heshbon era la città di Sihon, re degli Amorei, il quale avea mosso guerra al precedente re di Moab, e gli avea tolto tutto il suo paese fino all'Arnon. </p>
<p id="v27"><sup><small>27</small></sup>  Per questo dicono i poeti: "Venite a Heshbon! La città di Sihon sia ricostruita e fortificata! </p>
<p id="v28"><sup><small>28</small></sup>  Poiché un fuoco è uscito da Heshbon, una fiamma dalla città di Sihon; essa ha divorato Ar di Moab, <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  i padroni delle alture dell'Arnon. Guai a te, o Moab! Sei perduto, o popolo di Kemosh! Kemosh ha fatto de' suoi figliuoli tanti fuggiaschi, e ha dato le sue figliuole come schiave a Sihon, re degli Amorei. </p>
<p id="v30"><sup><small>30</small></sup>  Noi abbiamo scagliato su loro le nostre frecce; Heshbon è distrutta fino a Dibon. Abbiam tutto devastato fino a Nofah, il fuoco è giunto fino a Medeba". </p>
<p id="v31"><sup><small>31</small></sup>  Così Israele si stabilì nel paese degli Amorei. </p>
<p id="v32"><sup><small>32</small></sup>  Poi Mosè mandò a esplorare Jaezer, e gl'Israeliti presero le città del suo territorio e ne cacciarono gli Amorei che vi si trovavano. </p>
<p id="v33"><sup><small>33</small></sup>  E, mutata direzione, risalirono il paese in direzione di Bashan; e Og, re di Bashan, uscì contro loro con tutta la sua gente per dar loro battaglia a Edrei. </p>
<p id="v34"><sup><small>34</small></sup>  Ma l'Eterno disse a Mosè: 'Non lo temere; poiché io lo do nelle tue mani: lui, tutta la sua gente e il suo paese; trattalo com'hai trattato Sihon, re degli Amorei che abitava a Heshbon'. </p>
<p id="v35"><sup><small>35</small></sup>  E gli Israeliti batteron lui, coi suoi figliuoli e con tutto il suo popolo, in guisa che non gli rimase più anima viva; e s'impadronirono del suo paese. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:1-3 <i>Canaaniti mai distrutti</i>: <a href="/it/The_Urantia_Book/97#p9_1">LU 97:9.1</a>. </li>
  <li id="fn2"><a href="#cite2">↑</a> 21:2-3 <i>Ebrei «distruggere completamente»</i>: <a href="/it/The_Urantia_Book/69#p8_3">LU 69:8.3</a>. </li>
  <li id="fn3"><a href="#cite3">↑</a> 21:8-9 <i>Adorazione del serpente</i>: <a href="/it/The_Urantia_Book/85#p3_3">LU 85:3.3</a>.  <i>Venerazione dei serpenti</i>: <a href="/it/The_Urantia_Book/88#p1_5">LU 88:1.5</a>. </li>
  <li id="fn4"><a href="#cite4">↑</a> 21:28 <i>Alti luoghi</i>: <a href="/it/The_Urantia_Book/85#p1_5">LU 85:1.5</a>. </li>
</ol>
</div>
