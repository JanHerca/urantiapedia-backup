<!--
title: Numeri - Capitolo 31
description: 
published: true
date: 2023-11-8T21:45:54Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/30">
          <span class="mdi mdi-arrow-left-drop-circle"></span><span class="pl-2">Numeri - Capitolo 30</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/32">
          <span class="pr-2">Numeri - Capitolo 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi l'Eterno parlò a Mosè, dicendo: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  'Vendica i figliuoli d'Israele dai Madianiti; poi sarai raccolto col tuo popolo'. </p>
<p id="v3"><sup><small>3</small></sup>  E Mosè parlò al popolo, dicendo: 'Mobilitate fra voi uomini per la guerra, e marcino contro Madian per eseguire la vendetta dell'Eterno su Madian. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Manderete alla guerra mille uomini per tribù, di tutte le tribù d'Israele'. </p>
<p id="v5"><sup><small>5</small></sup>  Così furon forniti, fra le migliaia d'Israele, mille uomini per tribù: cioè dodicimila uomini, armati per la guerra. </p>
<p id="v6"><sup><small>6</small></sup>  E Mosè mandò alla guerra que' mille uomini per tribù, e con loro Fineàs figliuolo del sacerdote Eleazar, il quale portava gli strumenti sacri ed aveva in mano le trombe d'allarme. </p>
<p id="v7"><sup><small>7</small></sup>  Essi marciarono dunque contro Madian, come l'Eterno aveva ordinato a Mosè, e uccisero tutti i maschi. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Uccisero pure, con tutti gli altri, i re di Madian Evi, Rekem, Tsur, Hur e Reba: cinque re di Madian; uccisero pure con la spada Balaam, figliuolo di Beor. </p>
<p id="v9"><sup><small>9</small></sup>  E i figliuoli d'Israele presero prigioniere le donne di Madian e i loro fanciulli, e predarono tutto il loro bestiame, tutti i loro greggi e ogni loro bene; <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  e appiccarono il fuoco a tutte le città che quelli abitavano, e a tutti i loro accampamenti, </p>
<p id="v11"><sup><small>11</small></sup>  e presero tutte le spoglie e tutta la preda: gente e bestiame; </p>
<p id="v12"><sup><small>12</small></sup>  e menarono i prigionieri, la preda e le spoglie a Mosè, al sacerdote Eleazar e alla raunanza dei figliuoli d'Israele, accampati nelle pianure di Moab, presso il Giordano, difaccia a Gerico. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Mosè, il sacerdote Eleazar e tutti i principi della raunanza uscirono loro incontro fuori del campo. </p>
<p id="v14"><sup><small>14</small></sup>  E Mosè si adirò contro i comandanti dell'esercito, capi di migliaia e capi di centinaia, che tornavano da quella spedizione di guerra. </p>
<p id="v15"><sup><small>15</small></sup>  Mosè disse loro: 'Avete lasciato la vita a tutte le donne? </p>
<p id="v16"><sup><small>16</small></sup>  Ecco, sono esse che, a suggestione di Balaam, trascinarono i figliuoli d'Israele alla infedeltà verso l'Eterno, nel fatto di Peor, onde la piaga scoppiò nella raunanza dell'Eterno. </p>
<p id="v17"><sup><small>17</small></sup>  Or dunque uccidete ogni maschio tra i fanciulli, e uccidete ogni donna che ha avuto relazioni carnali con un uomo; </p>
<p id="v18"><sup><small>18</small></sup>  ma tutte le fanciulle che non hanno avuto relazioni carnali con uomini, serbatele in vita per voi. </p>
<p id="v19"><sup><small>19</small></sup>  E voi accampatevi per sette giorni fuori del campo; chiunque ha ucciso qualcuno e chiunque ha toccato una persona uccisa, si purifichi il terzo e il settimo giorno: e questo, tanto per voi quanto per i vostri prigionieri. </p>
<p id="v20"><sup><small>20</small></sup>  Purificherete anche ogni veste, ogni oggetto di pelle, ogni lavoro di pel di capra e ogni utensile di legno'. </p>
<p id="v21"><sup><small>21</small></sup>  E il sacerdote Eleazar disse ai soldati ch'erano andati alla guerra: 'Questo è l'ordine della legge che l'Eterno ha prescritta a Mosè: </p>
<p id="v22"><sup><small>22</small></sup>  L'oro, l'argento, il rame, il ferro, lo stagno e il piombo, </p>
<p id="v23"><sup><small>23</small></sup>  tutto ciò, insomma, che può reggere al fuoco, lo farete passare per il fuoco e sarà reso puro; nondimeno, sarà purificato anche con l'acqua di purificazione; e tutto ciò che non può reggere al fuoco lo farete passare per l'acqua. </p>
<p id="v24"><sup><small>24</small></sup>  E vi laverete le vesti il settimo giorno, e sarete puri; poi potrete entrare nel campo'. </p>
<p id="v25"><sup><small>25</small></sup>  L'Eterno parlò ancora a Mosè, dicendo: </p>
<p id="v26"><sup><small>26</small></sup>  'Tu, col sacerdote Eleazar e con i capi delle case della raunanza, fa' il conto di tutta la preda ch'è stata fatta: della gente e del bestiame; </p>
<p id="v27"><sup><small>27</small></sup>  e dividi la preda fra i combattenti che sono andati alla guerra e tutta la raunanza. </p>
<p id="v28"><sup><small>28</small></sup>  Dalla parte spettante ai soldati che sono andati alla guerra preleverai un tributo per l'Eterno: cioè uno su cinquecento, tanto delle persone quanto de' buoi, degli asini e delle pecore. </p>
<p id="v29"><sup><small>29</small></sup>  Lo prenderete sulla loro metà e lo darai al sacerdote Eleazar come un'offerta all'Eterno. </p>
<p id="v30"><sup><small>30</small></sup>  E dalla metà che spetta ai figliuoli d'Israele prenderai uno su cinquanta, tanto delle persone quanto dei buoi, degli asini, delle pecore, di tutto il bestiame; e lo darai ai Leviti, che hanno l'incarico del tabernacolo dell'Eterno'. </p>
<p id="v31"><sup><small>31</small></sup>  E Mosè e il sacerdote Eleazar fecero come l'Eterno aveva ordinato a Mosè. </p>
<p id="v32"><sup><small>32</small></sup>  Or la preda, cioè quel che rimaneva del bottino fatto da quelli ch'erano stati alla guerra, consisteva in seicentosettantacinquemila pecore, </p>
<p id="v33"><sup><small>33</small></sup>  settantaduemila buoi, </p>
<p id="v34"><sup><small>34</small></sup>  sessantamila asini, e trentaduemila persone, ossia donne, </p>
<p id="v35"><sup><small>35</small></sup>  che non avevano avuto relazioni carnali con uomini. </p>
<p id="v36"><sup><small>36</small></sup>  La metà, cioè la parte di quelli ch'erano andati alla guerra, fu di trecentotrentasettemilacinquecento pecore, </p>
<p id="v37"><sup><small>37</small></sup>  delle quali seicentosettantacinque per il tributo all'Eterno; </p>
<p id="v38"><sup><small>38</small></sup>  trentaseimila bovi, dei quali settantadue per il tributo all'Eterno; </p>
<p id="v39"><sup><small>39</small></sup>  trentamilacinquecento asini, dei quali sessantuno per il tributo all'Eterno; </p>
<p id="v40"><sup><small>40</small></sup>  e sedicimila persone, delle quali trentadue per il tributo all'Eterno. </p>
<p id="v41"><sup><small>41</small></sup>  E Mosè dette al sacerdote Eleazar il tributo prelevato per l'offerta all'Eterno, come l'Eterno gli aveva ordinato. </p>
<p id="v42"><sup><small>42</small></sup>  La metà che spettava ai figliuoli d'Israele, dopo che Mosè ebbe fatta la spartizione con gli uomini andati alla guerra, la metà spettante alla raunanza, </p>
<p id="v43"><sup><small>43</small></sup>  fu di trecentotrentasettemilacinquecento pecore, </p>
<p id="v44"><sup><small>44</small></sup>  trentaseimila buoi, </p>
<p id="v45"><sup><small>45</small></sup>  trentamilacinquecento asini e sedicimila persone. </p>
<p id="v46"><sup><small>46</small></sup>  Da questa metà, </p>
<p id="v47"><sup><small>47</small></sup>  che spettava ai figliuoli d'Israele, Mosè prese uno su cinquanta, tanto degli uomini quanto degli animali, e li dette ai Leviti che hanno l'incarico del tabernacolo dell'Eterno, come l'Eterno aveva ordinato a Mosè. </p>
<p id="v48"><sup><small>48</small></sup>  I comandanti delle migliaia dell'esercito, capi di migliaia e capi di centinaia, s'avvicinarono a Mosè e gli dissero: </p>
<p id="v49"><sup><small>49</small></sup>  'I tuoi servi hanno fatto il conto dei soldati che erano sotto i nostri ordini, e non ne manca neppur uno. </p>
<p id="v50"><sup><small>50</small></sup>  E noi portiamo, come offerta all'Eterno, ciascuno quel che ha trovato di oggetti d'oro: catenelle, braccialetti, anelli, pendenti, collane, per fare l'espiazione per le nostre persone davanti all'Eterno'. </p>
<p id="v51"><sup><small>51</small></sup>  E Mosè e il sacerdote Eleazar presero dalle loro mani tutto quell'oro in gioielli lavorati. </p>
<p id="v52"><sup><small>52</small></sup>  Tutto l'oro dell'offerta ch'essi presentarono all'Eterno da parte de' capi di migliaia e de' capi di centinaia, pesava sedicimilasettecentocinquanta sicli. </p>
<p id="v53"><sup><small>53</small></sup>  Or gli uomini dell'esercito si tennero il bottino che ognuno avea fatto per conto suo. </p>
<p id="v54"><sup><small>54</small></sup>  E Mosè e il sacerdote Eleazar presero l'oro dei capi di migliaia e di centinaia e lo portarono nella tenda di convegno come ricordanza per i figliuoli d'Israele davanti all'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Numbers/30">
          <span class="mdi mdi-arrow-left-drop-circle"></span><span class="pl-2">Numeri - Capitolo 30</span>
        </a>
        </td>
        <td>
        <a href="/it/Bible/Numbers/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Numbers/32">
          <span class="pr-2">Numeri - Capitolo 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 31:1-2 <i>Nel nome del Signore Dio d'Israele</i>: <a href="/it/The_Urantia_Book/70#p1_15">LU 70:1.15</a>. </li>
  <li id="fn2"><a href="#cite2">↑</a> 31:3-31 <i>Incursioni barbare</i>: <a href="/it/The_Urantia_Book/70#p1_15">LU 70:1.15</a>. </li>
  <li id="fn3"><a href="#cite3">↑</a> 31:7 <i>Distruggere tutti i maschi</i>: <a href="/it/The_Urantia_Book/69#p8_3">LU 69:8.3</a>. </li>
  <li id="fn4"><a href="#cite4">↑</a> 31:9,15-18 <i>Catturare le femmine</i>: <a href="/it/The_Urantia_Book/69#p8_4">LU 69:8.4</a>. </li>
  <li id="fn5"><a href="#cite5">↑</a> 31:12-24 <i>Purifica il bottino preso in guerra</i>: <a href="/it/The_Urantia_Book/90#p5_3">LU 90:5.3</a>. </li>
</ol>
</div>
