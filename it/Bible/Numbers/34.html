<!--
title: Numeri - Capitolo 34
description: 
published: true
date: 2022-10-7T1:7:41Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/33">Numeri - Capitolo 33</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/35">Numeri - Capitolo 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, dicendo: </p>
<p id="v2"><sup><small>2</small></sup>  'Da' quest'ordine ai figliuoli d'Israele, e di' loro: Quando entrerete nel paese di Canaan, questo sarà il paese che vi toccherà come eredità: il paese di Canaan, di cui ecco i confini: </p>
<p id="v3"><sup><small>3</small></sup>  la vostra regione meridionale comincerà al deserto di Tsin, vicino a Edom; così la vostra frontiera meridionale partirà dalla estremità del mar Salato, verso oriente; </p>
<p id="v4"><sup><small>4</small></sup>  e questa frontiera volgerà al sud della salita di Akrabbim, passerà per Tsin, e si estenderà a mezzogiorno di Kades-Barnea; poi continuerà verso Hatsar-Addar, e passerà per Atsmon. </p>
<p id="v5"><sup><small>5</small></sup>  Da Atsmon la frontiera girerà fino al torrente d'Egitto, e finirà al mare. </p>
<p id="v6"><sup><small>6</small></sup>  La vostra frontiera a occidente sarà il mar grande: quella sarà la vostra frontiera occidentale. </p>
<p id="v7"><sup><small>7</small></sup>  E questa sarà la vostra frontiera settentrionale: partendo dal mar grande, la traccerete fino al monte Hor; </p>
<p id="v8"><sup><small>8</small></sup>  dal monte Hor la traccerete fin là dove s'entra in Hamath, e l'estremità della frontiera sarà a Tsedad; </p>
<p id="v9"><sup><small>9</small></sup>  la frontiera continuerà fino a Zifron, per finire a Hatsar-Enan: questa sarà la vostra frontiera settentrionale. </p>
<p id="v10"><sup><small>10</small></sup>  Traccerete la vostra frontiera orientale da Hatsar-Enan a Scefam; </p>
<p id="v11"><sup><small>11</small></sup>  la frontiera scenderà da Scefam verso Ribla, a oriente di Ain; poi la frontiera scenderà, e si estenderà lungo il mare di Kinnereth, a oriente; </p>
<p id="v12"><sup><small>12</small></sup>  poi la frontiera scenderà verso il Giordano, e finirà al mar Salato. Tale sarà il vostro paese con le sue frontiere tutt'intorno'. </p>
<p id="v13"><sup><small>13</small></sup>  E Mosè trasmise quest'ordine ai figliuoli d'Israele, e disse loro: 'Questo è il paese che vi distribuirete a sorte, e che l'Eterno ha ordinato si dia a nove tribù e mezzo; </p>
<p id="v14"><sup><small>14</small></sup>  poiché la tribù dei figliuoli di Ruben, secondo le case dei loro padri, e la tribù dei figliuoli di Gad, secondo le case de' loro padri, e la mezza tribù di Manasse hanno ricevuto la loro porzione. </p>
<p id="v15"><sup><small>15</small></sup>  Queste due tribù e mezzo hanno ricevuto la loro porzione di qua dal Giordano di Gerico, dal lato d'oriente'. </p>
<p id="v16"><sup><small>16</small></sup>  E l'Eterno parlò a Mosè, dicendo: </p>
<p id="v17"><sup><small>17</small></sup>  'Questi sono i nomi degli uomini che spartiranno il paese fra voi: il sacerdote Eleazar, e Giosuè, figliuolo di Nun. </p>
<p id="v18"><sup><small>18</small></sup>  Prenderete anche un principe d'ogni tribù per fare la spartizione del paese. </p>
<p id="v19"><sup><small>19</small></sup>  Ecco i nomi di questi uomini. Per la tribù di Giuda: Caleb, figliuolo di Gefunne. </p>
<p id="v20"><sup><small>20</small></sup>  Per la tribù de' figliuoli di Simeone: Samuele, figliuolo di Ammihud. </p>
<p id="v21"><sup><small>21</small></sup>  Per la tribù di Beniamino: Elidad, figliuolo di Kislon. </p>
<p id="v22"><sup><small>22</small></sup>  Per la tribù de' figliuoli di Dan: il principe Buki, figliuolo di Iogli. </p>
<p id="v23"><sup><small>23</small></sup>  Per i figliuoli di Giuseppe: per la tribù de' figliuoli di Manasse, il principe Hanniel, figliuolo d'Efod; </p>
<p id="v24"><sup><small>24</small></sup>  e per la tribù de' figliuoli d'Efraim, il principe Kemuel, figliuolo di Sciftan. </p>
<p id="v25"><sup><small>25</small></sup>  Per la tribù de' figliuoli di Zabulon: il principe Elitsafan, figliuolo di Parnac. </p>
<p id="v26"><sup><small>26</small></sup>  Per la tribù de' figliuoli di Issacar: il principe Paltiel, figliuolo d'Azzan. </p>
<p id="v27"><sup><small>27</small></sup>  Per la tribù de' figliuoli di Ascer: il principe Ahihud, figliuolo di Scelomi. </p>
<p id="v28"><sup><small>28</small></sup>  E per la tribù de' figliuoli di Neftali: il principe Pedahel, figliuolo d'Ammihud'. </p>
<p id="v29"><sup><small>29</small></sup>  Queste sono le persone alle quali l'Eterno ordinò di spartire il possesso del paese di Canaan tra i figliuoli d'Israele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/33">Numeri - Capitolo 33</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/35">Numeri - Capitolo 35</a></td>
      </tr>
    </tbody>
  </table>
</figure>
