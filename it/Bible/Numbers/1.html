<!--
title: Numeri - Capitolo 1
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Numbers/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Numbers/2">Numeri - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, nel deserto di Sinai, nella tenda di convegno, il primo giorno del secondo mese, il secondo anno dell'uscita de' figliuoli d'Israele dal paese d'Egitto, e disse: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  'Fate la somma di tutta la raunanza de' figliuoli d'Israele secondo le loro famiglie, secondo le case dei loro padri, contando i nomi di tutti i maschi, uno per uno, </p>
<p id="v3"><sup><small>3</small></sup>  dall'età di venti anni in su, tutti quelli che in Israele possono andare alla guerra; tu ed Aaronne ne farete il censimento, secondo le loro schiere. </p>
<p id="v4"><sup><small>4</small></sup>  E con voi ci sarà un uomo per tribù, il capo della casa de' suoi padri. </p>
<p id="v5"><sup><small>5</small></sup>  Questi sono i nomi degli uomini che staranno con voi. Di Ruben: Elitsur, figliuolo di Scedeur; </p>
<p id="v6"><sup><small>6</small></sup>  di Simeone: Scelumiel, figliuolo di Tsurishaddai; </p>
<p id="v7"><sup><small>7</small></sup>  di Giuda: Nahshon, figliuolo di Aminadab; </p>
<p id="v8"><sup><small>8</small></sup>  di Issacar: Nethaneel, figliuolo di Tsuar; </p>
<p id="v9"><sup><small>9</small></sup>  di Zabulon: Eliab, figliuolo di Helon; </p>
<p id="v10"><sup><small>10</small></sup>  de' figliuoli di Giuseppe: di Efraim: Elishama, figliuolo di Ammihud; di Manasse: Gamaliel, figliuolo di Pedahtsur; </p>
<p id="v11"><sup><small>11</small></sup>  di Beniamino: Abidan, figliuolo di Ghideoni; </p>
<p id="v12"><sup><small>12</small></sup>  di Dan: Ahizer, figliuolo di Ammishaddai; </p>
<p id="v13"><sup><small>13</small></sup>  di Ascer: Paghiel, figliuolo di Ocran; </p>
<p id="v14"><sup><small>14</small></sup>  di Gad: Eliasaf, figliuolo di Deuel; </p>
<p id="v15"><sup><small>15</small></sup>  di Neftali: Ahira, figliuolo di Enan'. </p>
<p id="v16"><sup><small>16</small></sup>  Questi furono i chiamati dal seno della raunanza, i principi delle tribù de' loro padri, i capi delle migliaia d'Israele. </p>
<p id="v17"><sup><small>17</small></sup>  Mosè ed Aaronne presero dunque questi uomini ch'erano stati designati per nome, </p>
<p id="v18"><sup><small>18</small></sup>  e convocarono tutta la raunanza, il primo giorno del secondo mese; e il popolo fu inscritto secondo le famiglie, secondo le case de' padri, contando il numero delle persone dai venti anni in su, uno per uno. </p>
<p id="v19"><sup><small>19</small></sup>  Come l'Eterno gli aveva ordinato, Mosè ne fece il censimento nel deserto di Sinai. </p>
<p id="v20"><sup><small>20</small></sup>  Figliuoli di Ruben, primogenito d'Israele, loro discendenti secondo le loro famiglie, secondo le case dei loro padri, contando i nomi di tutti i maschi, uno per uno, dall'età di vent'anni in su, tutti quelli che potevano andare alla guerra: </p>
<p id="v21"><sup><small>21</small></sup>  il censimento della tribù di Ruben dette la cifra di quarantaseimilacinquecento. </p>
<p id="v22"><sup><small>22</small></sup>  Figliuoli di Simeone, loro discendenti secondo le loro famiglie, secondo le case dei loro padri, inscritti contando i nomi di tutti i maschi, uno per uno, dall'età di vent'anni in su, tutti quelli che potevano andare alla guerra: </p>
<p id="v23"><sup><small>23</small></sup>  il censimento della tribù di Simeone dette la cifra di cinquantanovemilatrecento. </p>
<p id="v24"><sup><small>24</small></sup>  Figliuoli di Gad, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v25"><sup><small>25</small></sup>  il censimento della tribù di Gad dette la cifra di quarantacinquemilaseicentocinquanta. </p>
<p id="v26"><sup><small>26</small></sup>  Figliuoli di Giuda, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v27"><sup><small>27</small></sup>  il censimento della tribù di Giuda dette la cifra di settantaquattromilaseicento. </p>
<p id="v28"><sup><small>28</small></sup>  Figliuoli di Issacar, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v29"><sup><small>29</small></sup>  il censimento della tribù di Issacar dette la cifra di cinquantaquattromilaquattrocento. </p>
<p id="v30"><sup><small>30</small></sup>  Figliuoli di Zabulon, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v31"><sup><small>31</small></sup>  il censimento della tribù di Zabulon dette la cifra di cinquantasettemilaquattrocento. </p>
<p id="v32"><sup><small>32</small></sup>  Figliuoli di Giuseppe: Figliuoli d'Efraim, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v33"><sup><small>33</small></sup>  il censimento della tribù di Efraim dette la cifra di quarantamilacinquecento. </p>
<p id="v34"><sup><small>34</small></sup>  Figliuoli di Manasse, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v35"><sup><small>35</small></sup>  il censimento della tribù di Manasse dette la cifra di trentaduemiladuecento. </p>
<p id="v36"><sup><small>36</small></sup>  Figliuoli di Beniamino, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v37"><sup><small>37</small></sup>  il censimento della tribù di Beniamino dette la cifra di trentacinquemilaquattrocento. </p>
<p id="v38"><sup><small>38</small></sup>  Figliuoli di Dan, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v39"><sup><small>39</small></sup>  il censimento della tribù di Dan dette la cifra di sessantaduemilasettecento. </p>
<p id="v40"><sup><small>40</small></sup>  Figliuoli di Ascer, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v41"><sup><small>41</small></sup>  il censimento della tribù di Ascer dette la cifra di quarantunmilacinquecento. </p>
<p id="v42"><sup><small>42</small></sup>  Figliuoli di Neftali, loro discendenti secondo le loro famiglie, secondo le case dei loro padri, contando i nomi dall'età di vent'anni in su, tutti quelli che potevano andare alla guerra: </p>
<p id="v43"><sup><small>43</small></sup>  il censimento della tribù di Neftali dette la cifra di cinquantatremilaquattrocento. </p>
<p id="v44"><sup><small>44</small></sup>  Questi son quelli di cui Mosè ed Aaronne fecero il censimento, coi dodici uomini, principi d'Israele: ce n'era uno per ognuna delle case de' loro padri. </p>
<p id="v45"><sup><small>45</small></sup>  Così tutti i figliuoli d'Israele dei quali fu fatto il censimento secondo le case dei loro padri, dall'età di vent'anni in su, cioè tutti gli uomini che in Israele potevano andare alla guerra, </p>
<p id="v46"><sup><small>46</small></sup>  tutti quelli dei quali fu fatto il censimento, furono seicentotremilacinquecentocinquanta. </p>
<p id="v47"><sup><small>47</small></sup>  Ma i Leviti, come tribù dei loro padri, non furon compresi nel censimento con gli altri; </p>
<p id="v48"><sup><small>48</small></sup>  poiché l'Eterno avea parlato a Mosè, dicendo: </p>
<p id="v49"><sup><small>49</small></sup>  'Soltanto della tribù di Levi non farai il censimento, e non ne unirai l'ammontare a quello de' figliuoli d'Israele; </p>
<p id="v50"><sup><small>50</small></sup>  ma affida ai Leviti la cura del tabernacolo della testimonianza, di tutti i suoi utensili e di tutto ciò che gli appartiene. Essi porteranno il tabernacolo e tutti i suoi utensili, ne faranno il servizio, e staranno accampati attorno al tabernacolo. </p>
<p id="v51"><sup><small>51</small></sup>  Quando il tabernacolo dovrà partire, i Leviti lo smonteranno; quando il tabernacolo dovrà accamparsi in qualche luogo, i Leviti lo rizzeranno; e l'estraneo che gli si avvicinerà sarà messo a morte. </p>
<p id="v52"><sup><small>52</small></sup>  I figliuoli d'Israele pianteranno le loro tende ognuno nel suo campo, ognuno vicino alla sua bandiera, secondo le loro schiere. </p>
<p id="v53"><sup><small>53</small></sup>  Ma i Leviti pianteranno le loro attorno al tabernacolo della testimonianza, affinché non si accenda l'ira mia contro la raunanza dei figliuoli d'Israele; e i Leviti avranno la cura del tabernacolo della testimonianza'. </p>
<p id="v54"><sup><small>54</small></sup>  I figliuoli d'Israele si conformarono in tutto agli ordini che l'Eterno avea dato a Mosè; fecero così. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:1-4 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
</ol>
</div>
