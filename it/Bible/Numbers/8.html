<!--
title: Numeri - Capitolo 8
description: 
published: true
date: 2022-10-7T1:7:41Z
tags: bible, bible—numbers
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/7">Numeri - Capitolo 7</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/9">Numeri - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, dicendo: </p>
<p id="v2"><sup><small>2</small></sup>  'Parla ad Aaronne, e digli: Quando collocherai le lampade, le sette lampade dovranno proiettare la luce sul davanti del candelabro'. </p>
<p id="v3"><sup><small>3</small></sup>  E Aaronne fece così; collocò le lampade in modo che facessero luce sul davanti del candelabro, come l'Eterno aveva ordinato a Mosè. </p>
<p id="v4"><sup><small>4</small></sup>  Or il candelabro era fatto così: era d'oro battuto; tanto la sua base quanto i suoi fiori erano lavorati a martello. Mosè avea fatto il candelabro secondo il modello che l'Eterno gli aveva mostrato. </p>
<p id="v5"><sup><small>5</small></sup>  E l'Eterno parlò a Mosè, dicendo: </p>
<p id="v6"><sup><small>6</small></sup>  'Prendi i Leviti di tra i figliuoli d'Israele, e purificali. </p>
<p id="v7"><sup><small>7</small></sup>  E, per purificarli, farai così: li aspergerai con l'acqua dell'espiazione, essi faranno passare il rasoio su tutto il loro corpo, laveranno le loro vesti e si purificheranno. </p>
<p id="v8"><sup><small>8</small></sup>  Poi prenderanno un giovenco con l'oblazione ordinaria di fior di farina intrisa con olio, e tu prenderai un altro giovenco per il sacrifizio per il peccato. </p>
<p id="v9"><sup><small>9</small></sup>  Farai avvicinare i Leviti dinanzi alla tenda di convegno, e convocherai tutta la raunanza de' figliuoli d'Israele. </p>
<p id="v10"><sup><small>10</small></sup>  Farai avvicinare i Leviti dinanzi all'Eterno, e i figliuoli d'Israele poseranno le loro mani sui Leviti; </p>
<p id="v11"><sup><small>11</small></sup>  e Aaronne presenterà i Leviti come offerta agitata davanti all'Eterno da parte dei figliuoli d'Israele, ed essi faranno il servizio dell'Eterno. </p>
<p id="v12"><sup><small>12</small></sup>  Poi i Leviti poseranno le loro mani sulla testa dei giovenchi, e tu ne offrirai uno come sacrifizio per il peccato e l'altro come olocausto all'Eterno, per fare l'espiazione per i Leviti. </p>
<p id="v13"><sup><small>13</small></sup>  E farai stare i Leviti in piè davanti ad Aaronne e davanti ai suoi figliuoli, e li presenterai come un'offerta agitata all'Eterno. </p>
<p id="v14"><sup><small>14</small></sup>  Così separerai i Leviti di tra i figliuoli d'Israele, e i Leviti saranno miei. </p>
<p id="v15"><sup><small>15</small></sup>  Dopo questo, i Leviti verranno a fare il servizio nella tenda di convegno; e tu li purificherai, e li presenterai come un'offerta agitata; </p>
<p id="v16"><sup><small>16</small></sup>  poiché mi sono interamente dati di tra i figliuoli d'Israele; io li ho presi per me, invece di tutti quelli che aprono il seno materno, dei primogeniti di tutti i figliuoli d'Israele. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Poiché tutti i primogeniti dei figliuoli d'Israele, tanto degli uomini quanto del bestiame, sono miei; io me li consacrai il giorno che percossi tutti i primogeniti nel paese d'Egitto. </p>
<p id="v18"><sup><small>18</small></sup>  E ho preso i Leviti invece di tutti i primogeniti dei figliuoli d'Israele. </p>
<p id="v19"><sup><small>19</small></sup>  E ho dato in dono ad Aaronne ed ai suoi figliuoli i Leviti di tra i figliuoli d'Israele, perché facciano il servizio dei figliuoli d'Israele nella tenda di convegno, e perché facciano l'espiazione per i figliuoli d'Israele, onde nessuna piaga scoppi tra i figliuoli d'Israele per il loro accostarsi al santuario'. </p>
<p id="v20"><sup><small>20</small></sup>  Così fecero Mosè, Aaronne e tutta la raunanza dei figliuoli d'Israele rispetto ai Leviti; i figliuoli d'Israele fecero a loro riguardo tutto quello che l'Eterno avea ordinato a Mosè relativamente a loro. </p>
<p id="v21"><sup><small>21</small></sup>  E i Leviti si purificarono e lavarono le loro vesti; e Aaronne li presentò come un'offerta agitata davanti all'Eterno, e fece l'espiazione per essi, per purificarli. </p>
<p id="v22"><sup><small>22</small></sup>  Dopo questo, i Leviti vennero a fare il loro servizio nella tenda di convegno in presenza di Aaronne e dei suoi figliuoli. Si fece rispetto ai Leviti secondo l'ordine che l'Eterno avea dato a Mosè circa loro. </p>
<p id="v23"><sup><small>23</small></sup>  E l'Eterno parlò a Mosè, dicendo: </p>
<p id="v24"><sup><small>24</small></sup>  'Questo è quel che concerne i Leviti: da venticinque anni in su il Levita entrerà in servizio per esercitare un ufficio nella tenda di convegno; </p>
<p id="v25"><sup><small>25</small></sup>  e dall'età di cinquant'anni si ritirerà dall'esercizio dell'ufficio, e non servirà più. </p>
<p id="v26"><sup><small>26</small></sup>  Potrà assistere i suoi fratelli nella tenda di convegno, sorvegliando ciò che è affidato alle loro cure; ma non farà più servizio. Così farai, rispetto ai Leviti, per quel che concerne i loro uffici'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Numbers/7">Numeri - Capitolo 7</a></td>
        <td><a href="/it/Bible/Numbers/Index">Indice</a></td>
        <td><a href="/it/Bible/Numbers/9">Numeri - Capitolo 9</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:16-17 <i>Primogenito a Dio</i>: <a href="/it/The_Urantia_Book/122#p9_1">LU 122:9.1</a>. </li>
</ol>
</div>
