<!--
title: Rut - Capitolo 2
description: 
published: true
date: 2023-11-8T21:45:54Z
tags: bible, bible—ruth
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ruth/1">
          <span class="mdi mdi-arrow-left-drop-circle"></span><span class="pl-2">Rut - Capitolo 1</span>
        </a>
        </td>
        <td>
        <a href="/it/Bible/Ruth/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ruth/3">
          <span class="pr-2">Rut - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Naomi aveva un parente di suo marito, uomo potente e ricco, della famiglia di Elimelec, che si chiamava Boaz. </p>
<p id="v2"><sup><small>2</small></sup>  Ruth, la Moabita, disse a Naomi: 'Lasciami andare nei campi a spigolare dietro a colui agli occhi del quale avrò trovato grazia'. Ed ella le rispose: 'Va' figliuola mia'. </p>
<p id="v3"><sup><small>3</small></sup>  Ruth andò dunque e si mise a spigolare in un campo dietro ai mietitori; e per caso le avvenne di trovarsi nella parte di terra appartenente a Boaz, ch'era della famiglia di Elimelec. </p>
<p id="v4"><sup><small>4</small></sup>  Ed ecco che Boaz giunse da Bethlehem, e disse ai mietitori: 'L'Eterno sia con voi!' E quelli gli risposero: 'L'Eterno ti benedica!' </p>
<p id="v5"><sup><small>5</small></sup>  Poi Boaz disse al suo servo incaricato di sorvegliare i mietitori: 'Di chi è questa fanciulla?' </p>
<p id="v6"><sup><small>6</small></sup>  Il servo incaricato di sorvegliare i mietitori rispose: 'È una fanciulla Moabita; quella ch'è tornata con Naomi dalle campagne di Moab. </p>
<p id="v7"><sup><small>7</small></sup>  Ella ci ha detto: - Vi prego, lasciatemi spigolare e raccogliere le spighe tra le mannelle, dietro ai mietitori. - E da stamattina ch'è venuta, è rimasta in piè fino ad ora; e s'è ritirata un momento solo per riposarsi'. </p>
<p id="v8"><sup><small>8</small></sup>  Allora Boaz disse a Ruth: 'Ascolta, figliuola mia; non andare a spigolare in altro campo; e non t'allontanare di qui, ma rimani con le mie serve; </p>
<p id="v9"><sup><small>9</small></sup>  guarda qual è il campo che si miete, e va' dietro a loro. Ho ordinato ai miei servi che non ti tocchino; e quando avrai sete andrai ai vasi a bere l'acqua che i servi avranno attinta'. </p>
<p id="v10"><sup><small>10</small></sup>  Allora Ruth si gettò giù, prostrandosi con la faccia a terra, e gli disse: 'Come mai ho io trovato grazia agli occhi tuoi che tu faccia caso di me che sono una straniera?' </p>
<p id="v11"><sup><small>11</small></sup>  Boaz le rispose: 'M'è stato riferito tutto quello che hai fatto per la tua suocera dopo la morte di tuo marito, e come hai abbandonato tuo padre, tua madre e il tuo paese natìo, per venire a un popolo che prima non conoscevi. </p>
<p id="v12"><sup><small>12</small></sup>  L'Eterno ti rimuneri di quel che hai fatto, e la tua ricompensa sia piena da parte dell'Eterno, dell'Iddio d'Israele, sotto le ali del quale sei venuta a rifugiarti!' </p>
<p id="v13"><sup><small>13</small></sup>  Ella gli disse: 'Possa io trovar grazia agli occhi tuoi, o mio signore! Poiché tu m'hai consolata, e hai parlato al cuore della tua serva, quantunque io non sia neppure come una delle tue serve'. </p>
<p id="v14"><sup><small>14</small></sup>  Poi, al momento del pasto, Boaz le disse: 'Vieni qua, mangia del pane, e intingi il tuo boccone nell'aceto'. Ed ella si pose a sedere accanto ai mietitori. Boaz le porse del grano arrostito, ed ella ne mangiò, si satollò, e ne mise a parte gli avanzi. </p>
<p id="v15"><sup><small>15</small></sup>  Poi si levò per tornare a spigolare, e Boaz diede quest'ordine ai suoi servi: 'Lasciatela spigolare anche fra le mannelle, e non le fate affronto! </p>
<p id="v16"><sup><small>16</small></sup>  E cavate anche, per lei, delle spighe dai manipoli; e lasciatele lì perch'essa le raccatti, e non la sgridate!' </p>
<p id="v17"><sup><small>17</small></sup>  Così ella spigolò nel campo fino alla sera; batté quello che avea raccolto, e n'ebbe circa un efa d'orzo. </p>
<p id="v18"><sup><small>18</small></sup>  Se lo caricò addosso, entrò in città, e la sua suocera vide ciò ch'essa avea spigolato; e Ruth trasse fuori quello che le era rimasto del cibo dopo essersi saziata, e glielo diede. </p>
<p id="v19"><sup><small>19</small></sup>  La suocera le chiese: 'Dove hai spigolato oggi? Dove hai lavorato? Benedetto colui che t'ha fatto così buona accoglienza!' E Ruth disse alla suocera presso di chi avea lavorato, e aggiunse: 'L'uomo presso il quale ho lavorato oggi, si chiama Boaz'. </p>
<p id="v20"><sup><small>20</small></sup>  E Naomi disse alla sua nuora: 'Sia egli benedetto dall'Eterno, poiché non ha rinunziato a mostrare ai vivi la bontà ch'ebbe verso i morti!' E aggiunse: 'Quest'uomo è nostro parente stretto; è di quelli che hanno su noi il diritto di riscatto'. </p>
<p id="v21"><sup><small>21</small></sup>  E Ruth, la Moabita: 'M'ha anche detto: Rimani coi miei servi, finché abbian finita tutta la mia messe'. </p>
<p id="v22"><sup><small>22</small></sup>  E Naomi disse a Ruth sua nuora: 'È bene, figliuola mia, che tu vada con le sue serve e non ti si trovi in un altro campo'. </p>
<p id="v23"><sup><small>23</small></sup>  Ella rimase dunque con le serve di Boaz, a spigolare, sino alla fine della messe degli orzi e del frumento. E stava di casa con la sua suocera. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ruth/1">
          <span class="mdi mdi-arrow-left-drop-circle"></span><span class="pl-2">Rut - Capitolo 1</span>
        </a>
        </td>
        <td>
        <a href="/it/Bible/Ruth/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ruth/3">
          <span class="pr-2">Rut - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
