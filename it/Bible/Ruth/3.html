<!--
title: Rut - Capitolo 3
description: 
published: true
date: 2022-10-7T1:7:41Z
tags: bible, bible—ruth
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ruth/2">Rut - Capitolo 2</a></td>
        <td><a href="/it/Bible/Ruth/Index">Indice</a></td>
        <td><a href="/it/Bible/Ruth/4">Rut - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Naomi, sua suocera, le disse: 'Figliuola mia, io vorrei assicurare il tuo riposo perché tu fossi felice. </p>
<p id="v2"><sup><small>2</small></sup>  Ora Boaz, con le serve del quale tu sei stata, non è egli nostro parente? Ecco, stasera deve ventolar l'orzo nell'aia. </p>
<p id="v3"><sup><small>3</small></sup>  Làvati dunque, ungiti, vèstiti, e scendi all'aia; ma non ti far riconoscere da lui, prima ch'egli abbia finito di mangiare e di bere. </p>
<p id="v4"><sup><small>4</small></sup>  E quando se n'andrà a dormire, osserva il luogo dov'egli dorme; poi va', alzagli la coperta dalla parte de' piedi, e mettiti lì a giacere; ed egli ti dirà quello che tu debba fare'. </p>
<p id="v5"><sup><small>5</small></sup>  Ruth le rispose: 'Farò tutto quello che dici'. </p>
<p id="v6"><sup><small>6</small></sup>  E scese all'aia, e fece tutto quello che la suocera le aveva ordinato. </p>
<p id="v7"><sup><small>7</small></sup>  Boaz mangiò e bevve e, col cuor allegro, se n'andò a dormire presso al monte delle mannelle. Allora ella venne pian piano, gli alzò la coperta dalla parte de' piedi, e si mise a giacere. </p>
<p id="v8"><sup><small>8</small></sup>  Verso mezzanotte, quell'uomo si svegliò di soprassalto, si voltò, ed ecco che una donna gli giaceva ai piedi. </p>
<p id="v9"><sup><small>9</small></sup>  'Chi sei tu?' le disse. Ed ella rispose: 'Sono Ruth tua serva; stendi il lembo del tuo mantello sulla tua serva, perché tu hai il diritto di riscatto'. </p>
<p id="v10"><sup><small>10</small></sup>  Ed egli a lei: 'Sii benedetta dall'Eterno, figliuola mia! La tua bontà d'adesso supera quella di prima, giacché non sei andata dietro a de' giovani, poveri o ricchi. </p>
<p id="v11"><sup><small>11</small></sup>  Ora dunque, non temere, figliuola mia; io farò per te tutto quello che dici, poiché tutti qui sanno, che sei una donna virtuosa. </p>
<p id="v12"><sup><small>12</small></sup>  Or è vero ch'io ho il diritto di riscatto; ma ve n'è un altro che t'è parente più prossimo di me. </p>
<p id="v13"><sup><small>13</small></sup>  Passa qui la notte; e domattina, se quello vorrà far valere il suo diritto su di te, va bene, lo faccia pure; ma se non gli piacerà di far valere il suo diritto, io farò valere il mio, com'è vero che l'Eterno vive! Sta' coricata fino al mattino'. </p>
<p id="v14"><sup><small>14</small></sup>  Ed ella rimase coricata ai suoi piedi fino alla mattina; poi si alzò, prima che due si potessero riconoscere l'un l'altro; giacché Boaz aveva detto: 'Nessuno sappia che questa donna è venuta nell'aia!' </p>
<p id="v15"><sup><small>15</small></sup>  Poi aggiunse: 'Porta qua il mantello che hai addosso, e tienlo con ambe le mani'. Ella lo tenne su, ed egli vi misurò dentro sei misure d'orzo, e glielo mise in spalla; poi se ne venne in città. </p>
<p id="v16"><sup><small>16</small></sup>  Ruth tornò dalla sua suocera, che le disse: 'Sei tu, figliuola mia?' Ed ella le raccontò tutto quanto quell'uomo aveva fatto per lei, </p>
<p id="v17"><sup><small>17</small></sup>  e aggiunse: 'M'ha anche dato queste sei misure d'orzo; perché m'ha detto: Non devi tornare dalla tua suocera con le mani vuote'. </p>
<p id="v18"><sup><small>18</small></sup>  E Naomi disse: 'Rimani qui, figliuola mia, finché tu vegga come la cosa riuscirà; poiché quest'uomo non si darà posa, finché non abbia oggi stesso terminato quest'affare'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ruth/2">Rut - Capitolo 2</a></td>
        <td><a href="/it/Bible/Ruth/Index">Indice</a></td>
        <td><a href="/it/Bible/Ruth/4">Rut - Capitolo 4</a></td>
      </tr>
    </tbody>
  </table>
</figure>
