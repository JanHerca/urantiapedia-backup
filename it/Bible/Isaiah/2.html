<!--
title: Isaia - Capitolo 2
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/1">Isaia - Capitolo 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/3">Isaia - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Parola che Isaia, figliuolo d'Amots, ebbe in visione, relativamente a Giuda e a Gerusalemme. </p>
<p id="v2"><sup><small>2</small></sup>  Avverrà, negli ultimi giorni, che il monte della casa dell'Eterno si ergerà sulla vetta dei monti, e sarà elevato al disopra dei colli; e tutte le nazioni affluiranno ad esso. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Molti popoli v'accorreranno, e diranno: 'Venite, saliamo al monte dell'Eterno, alla casa dell'Iddio di Giacobbe; egli ci ammaestrerà intorno alle sue vie, e noi cammineremo per i suoi sentieri'. Poiché da Sion uscirà la legge, e da Gerusalemme la parola dell'Eterno. <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Egli giudicherà tra nazione e nazione e sarà l'arbitro fra molti popoli; ed essi delle loro spade fabbricheranno vomeri d'aratro, e delle loro lance, roncole; una nazione non leverà più la spada contro un'altra, e non impareranno più la guerra. <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  O casa di Giacobbe, venite, e camminiamo alla luce dell'Eterno! </p>
<p id="v6"><sup><small>6</small></sup>  Poiché tu, o Eterno, hai abbandonato il tuo popolo, la casa di Giacobbe, perché son pieni di pratiche orientali, praticano le arti occulte come i Filistei, fanno alleanza coi figli degli stranieri. </p>
<p id="v7"><sup><small>7</small></sup>  Il loro paese è pieno d'argento e d'oro, e hanno tesori senza fine; il loro paese è pieno di cavalli, e hanno carri senza fine. </p>
<p id="v8"><sup><small>8</small></sup>  Il loro paese è pieno d'idoli; si prostrano dinanzi all'opera delle loro mani, dinanzi a ciò che le lor dita han fatto. </p>
<p id="v9"><sup><small>9</small></sup>  Perciò l'uomo del volgo è umiliato, e i grandi sono abbassati, e tu non li perdoni. </p>
<p id="v10"><sup><small>10</small></sup>  Entra nella roccia, e nasconditi nella polvere per sottrarti al terrore dell'Eterno e allo splendore della sua maestà. </p>
<p id="v11"><sup><small>11</small></sup>  Lo sguardo altero dell'uomo del volgo sarà abbassato, e l'orgoglio de' grandi sarà umiliato; l'Eterno solo sarà esaltato in quel giorno. </p>
<p id="v12"><sup><small>12</small></sup>  Poiché l'Eterno degli eserciti ha un giorno contro tutto ciò ch'è orgoglioso ed altero, e contro chiunque s'innalza, per abbassarlo; </p>
<p id="v13"><sup><small>13</small></sup>  contro tutti i cedri del Libano, alti, elevati, e contro tutte le querce di Basan; </p>
<p id="v14"><sup><small>14</small></sup>  contro tutti i monti alti, e contro tutti i colli elevati; </p>
<p id="v15"><sup><small>15</small></sup>  contro ogni torre eccelsa, e contro ogni muro fortificato; </p>
<p id="v16"><sup><small>16</small></sup>  contro tutte le navi di Tarsis, e contro tutto ciò che piace allo sguardo. </p>
<p id="v17"><sup><small>17</small></sup>  L'alterigia dell'uomo del volgo sarà abbassata, e l'orgoglio de' grandi sarà umiliato; l'Eterno solo sarà esaltato in quel giorno. </p>
<p id="v18"><sup><small>18</small></sup>  Gl'idoli scompariranno del tutto. </p>
<p id="v19"><sup><small>19</small></sup>  Gli uomini entreranno nelle caverne delle rocce e negli antri della terra per sottrarsi al terrore dell'Eterno e allo splendore della sua maestà, quand'ei si leverà per far tremar la terra. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  In quel giorno, gli uomini getteranno ai topi ed ai pipistrelli gl'idoli d'argento e gl'idoli d'oro, che s'eran fatti per adorarli; </p>
<p id="v21"><sup><small>21</small></sup>  ed entreranno nelle fessure delle rocce e nei crepacci delle rupi per sottrarsi al terrore dell'Eterno e allo splendore della sua maestà, quand'ei si leverà per far tremar la terra. </p>
<p id="v22"><sup><small>22</small></sup>  Cessate di confidarvi nell'uomo, nelle cui narici non è che un soffio; poiché qual caso se ne può fare? </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:2 <i>Montagne sacre</i>: <a href="/it/The_Urantia_Book/85#p1_5">LU 85:1.5</a>. </li>
  <li id="fn2"><a href="#cite2">↑</a> 2:2-4 <i>Punti di vista degli ebrei: origine soprannaturale</i>: <a href="/it/The_Urantia_Book/170#p1_5">LU 170:1.5</a>. </li>
  <li id="fn3"><a href="#cite3">↑</a> 2:2-5 <i>Gli ebrei vedevano Dio come re su tutti</i>: <a href="/it/The_Urantia_Book/141#p4_1">LU 141:4.1</a>. </li>
  <li id="fn4"><a href="#cite4">↑</a> 2:3 <i>Insegnato dallo spirito</i>: <a href="/it/The_Urantia_Book/156#p5_2">LU 156:5.2</a>. </li>
  <li id="fn5"><a href="#cite5">↑</a> 2:4 <i>Le nazioni non imparano più la guerra</i>: <a href="/it/The_Urantia_Book/159#p5_6">LU 159:5.6</a>. </li>
  <li id="fn6"><a href="#cite6">↑</a> 2:19-21 <i>Risplendente in maestà, gloria</i>: <a href="/it/The_Urantia_Book/2#p1_2">LU 2:1.2</a>. </li>
</ol>
</div>
