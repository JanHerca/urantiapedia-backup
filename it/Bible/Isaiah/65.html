<!--
title: Isaia - Capitolo 65
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/64">
          <span class="mdi mdi-arrow-left-drop-circle"></span><span class="pl-2">Isaia - Capitolo 64</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/66">
          <span class="pr-2">Isaia - Capitolo 66</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Io sono stato ricercato da quelli che prima non chiedevano di me, sono stato trovato da quelli che prima non mi cercavano; ho detto: 'Eccomi, eccomi', a una nazione che non portava il mio nome. </p>
<p id="v2"><sup><small>2</small></sup>  Ho stese tutto il giorno le mani verso un popolo ribelle che cammina per una via non buona, seguendo i propri pensieri; </p>
<p id="v3"><sup><small>3</small></sup>  verso un popolo che del continuo mi provoca sfacciatamente ad ira, che offre sacrifizi nei giardini e fa fumare profumi sui mattoni; </p>
<p id="v4"><sup><small>4</small></sup>  che sta fra i sepolcri e passa le notti nelle caverne, che mangia carne di porco ed ha nei suoi vasi vivande impure; </p>
<p id="v5"><sup><small>5</small></sup>  che dice: 'Fatti in là, non t'accostare perch'io son più santo di te'. Cose siffatte, sono per me un fumo nel naso, un fuoco che arde da mane a sera. </p>
<p id="v6"><sup><small>6</small></sup>  Ecco, tutto ciò sta scritto dinanzi a me; io non mi tacerò, anzi vi darò la retribuzione, sì, vi verserò in seno la retribuzione </p>
<p id="v7"><sup><small>7</small></sup>  delle iniquità vostre, dice l'Eterno, e al tempo stesso delle iniquità dei vostri padri, che hanno fatto fumare profumi sui monti e mi hanno oltraggiato sui colli; io misurerò loro in seno il salario della loro condotta passata. </p>
<p id="v8"><sup><small>8</small></sup>  Così parla l'Eterno: Come quando si trova del succo nel grappolo si dice: 'Non lo distruggere perché lì v'è una benedizione', così farò io, per amor de' miei servi, e non distruggerò tutto. </p>
<p id="v9"><sup><small>9</small></sup>  Io farò uscire da Giacobbe una progenie e da Giuda un erede dei miei monti; e i miei eletti possederanno il paese, e i miei servi v'abiteranno. </p>
<p id="v10"><sup><small>10</small></sup>  Saron sarà un chiuso di greggi, e la valle d'Acor, un luogo di riposo alle mandre, per il mio popolo che m'avrà cercato. </p>
<p id="v11"><sup><small>11</small></sup>  Ma voi, che abbandonate l'Eterno, che dimenticate il monte mio santo, che apparecchiate la mensa a Gad ed empite la coppa del vin profumato a Meni, </p>
<p id="v12"><sup><small>12</small></sup>  io vi destino alla spada, e vi chinerete tutti per essere scannati; poiché io ho chiamato, e voi non avete risposto; ho parlato, e voi non avete dato ascolto; ma avete fatto ciò ch'è male agli occhi miei, e avete preferito ciò che mi dispiace. </p>
<p id="v13"><sup><small>13</small></sup>  Perciò, così parla il Signore, l'Eterno: Ecco, i miei servi mangeranno, ma voi avrete fame; ecco, i miei servi berranno, ma voi avrete sete; ecco, i miei servi gioiranno, ma voi sarete confusi; </p>
<p id="v14"><sup><small>14</small></sup>  ecco, i miei servi canteranno per la gioia del loro cuore, ma voi griderete per l'angoscia del cuor vostro, e urlerete perché avrete lo spirito affranto. </p>
<p id="v15"><sup><small>15</small></sup>  E lascerete il vostro nome come una imprecazione fra i miei eletti: 'Così il Signore, l'Eterno, faccia morir te!'; ma Egli darà ai suoi servi un altro nome, </p>
<p id="v16"><sup><small>16</small></sup>  in guisa che chi s'augurerà d'esser benedetto nel paese, lo farà per l'Iddio di verità, e colui che giurerà nel paese, giurerà per l'Iddio di verità; perché le afflizioni di prima saran dimenticate, e saranno nascoste agli occhi miei. </p>
<p id="v17"><sup><small>17</small></sup>  Poiché, ecco, io creo de' nuovi cieli e una nuova terra; non ci si ricorderà più delle cose di prima; esse non torneranno più in memoria. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Rallegratevi, sì, festeggiate in perpetuo per quanto io sto per creare; poiché, ecco, io creo Gerusalemme per il gaudio, e il suo popolo per la gioia. </p>
<p id="v19"><sup><small>19</small></sup>  Ed io festeggerò a motivo di Gerusalemme, e gioirò del mio popolo; quivi non si udran più voci di pianto né gridi d'angoscia; </p>
<p id="v20"><sup><small>20</small></sup>  non vi sarà più, in avvenire, bimbo nato per pochi giorni, né vecchio che non compia il numero de' suoi anni; chi morrà a cent'anni morrà giovane, e il peccatore sarà colpito dalla maledizione a cent'anni. </p>
<p id="v21"><sup><small>21</small></sup>  Essi costruiranno case e le abiteranno; pianteranno vigne e ne mangeranno il frutto. </p>
<p id="v22"><sup><small>22</small></sup>  Non costruiranno più perché un altro abiti, non pianteranno più perché un altro mangi; poiché i giorni del mio popolo saran come i giorni degli alberi; e i miei eletti godranno a lungo dell'opera delle loro mani. </p>
<p id="v23"><sup><small>23</small></sup>  Non si affaticheranno invano, e non avranno più figliuoli per vederli morire a un tratto; poiché saranno la progenie dei benedetti dall'Eterno, e i loro rampolli staran con essi. </p>
<p id="v24"><sup><small>24</small></sup>  E avverrà che, prima che mi invochino, io risponderò; parleranno ancora, che già li avrò esauditi. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Il lupo e l'agnello pasceranno assieme, il leone mangerà la paglia come il bue, e il serpente si nutrirà di polvere. Non si farà più danno né guasto su tutto il mio monte santo, dice l'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/64">
          <span class="mdi mdi-arrow-left-drop-circle"></span><span class="pl-2">Isaia - Capitolo 64</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/66">
          <span class="pr-2">Isaia - Capitolo 66</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 65:17 <i>Nuovi cieli e nuova terra</i>: <a href="/it/The_Urantia_Book/52#p7_11">LU 52:7.11</a>.  <i>Le cose vecchie stanno diventando nuove</i>: <a href="/it/The_Urantia_Book/55#p6_4">LU 55:6.4</a>.  <i>Nuovi cieli e nuova terra</i>: <a href="/it/The_Urantia_Book/176#p1_6">LU 176:1.6</a>.  <i>Un nuovo cielo e una nuova terra</i>: <a href="/it/The_Urantia_Book/135#p5_4">LU 135:5.4</a>. </li>
  <li id="fn2"><a href="#cite2">↑</a> 65:17-18 <i>Tempio santo costruito sulla terra</i>: <a href="/it/The_Urantia_Book/55#p1_1">LU 55:1.1</a>. </li>
  <li id="fn3"><a href="#cite3">↑</a> 65:24 <i>Dio sa prima di chiedere</i>: <a href="/it/The_Urantia_Book/140#p6_11">LU 140:6.11</a>.  <i>Egli conosce i bisogni prima di chiedere</i>: <a href="/it/The_Urantia_Book/3#p3_2">LU 3:3.2</a>. </li>
</ol>
</div>
