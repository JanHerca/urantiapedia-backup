<!--
title: Isaia - Capitolo 59
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/58">Isaia - Capitolo 58</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/60">Isaia - Capitolo 60</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ecco, la mano dell'Eterno non è troppo corta per salvare, né il suo orecchio troppo duro per udire; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ma son le vostre iniquità quelle che han posto una barriera fra voi e il vostro Dio; sono i vostri peccati quelli che han fatto sì ch'egli nasconda la sua faccia da voi, per non darvi più ascolto. </p>
<p id="v3"><sup><small>3</small></sup>  Poiché le vostre mani son contaminate dal sangue, e le vostre dita dalla iniquità; le vostre labbra proferiscon menzogna, la vostra lingua sussurra perversità. </p>
<p id="v4"><sup><small>4</small></sup>  Nessuno muove causa con giustizia, nessuno la discute con verità; s'appoggiano su quel che non è, dicon menzogne, concepiscono il male, partoriscono l'iniquità. </p>
<p id="v5"><sup><small>5</small></sup>  Covano uova di basilisco, tessono tele di ragno; chi mangia delle loro uova muore, e l'uovo che uno schiaccia, dà fuori una vipera. </p>
<p id="v6"><sup><small>6</small></sup>  Le loro tele non diventeranno vestiti, né costoro si copriranno delle loro opere; le loro opere son opere d'iniquità, e nelle loro mani vi sono atti di violenza. </p>
<p id="v7"><sup><small>7</small></sup>  I loro piedi corrono al male, ed essi s'affrettano a spargere sangue innocente; i loro pensieri son pensieri d'iniquità, la desolazione e la ruina sono sulla loro strada. </p>
<p id="v8"><sup><small>8</small></sup>  La via della pace non la conoscono, e non v'è equità nel loro procedere; si fanno de' sentieri tortuosi, chiunque vi cammina non conosce la pace. </p>
<p id="v9"><sup><small>9</small></sup>  Perciò la sentenza liberatrice è lunghe da noi, e non arriva fino a noi la giustizia; noi aspettiamo la luce, ed ecco le tenebre; aspettiamo il chiarore del dì, e camminiamo nel buio. </p>
<p id="v10"><sup><small>10</small></sup>  Andiam tastando la parete come i ciechi, andiamo a tastoni come chi non ha occhi; inciampiamo in pien mezzogiorno come nel crepuscolo, in mezzo all'abbondanza sembriamo de' morti. </p>
<p id="v11"><sup><small>11</small></sup>  Tutti quanti mugghiamo come orsi, andiam gemendo come colombe; aspettiamo la sentenza liberatrice, ed essa non viene; la salvezza, ed ella s'allontana da noi. </p>
<p id="v12"><sup><small>12</small></sup>  Poiché le nostre trasgressioni si son moltiplicate dinanzi a te, e i nostri peccati testimoniano contro di noi; sì, le nostre trasgressioni ci sono presenti, e le nostre iniquità, le conosciamo. </p>
<p id="v13"><sup><small>13</small></sup>  Siamo stati ribelli all'Eterno e l'abbiam rinnegato, ci siam ritratti dal seguire il nostro Dio, abbiam parlato d'oppressione e di rivolta, abbiam concepito e meditato in cuore parole di menzogna... </p>
<p id="v14"><sup><small>14</small></sup>  E la sentenza liberatrice s'è ritirata, e la salvezza s'è tenuta lontana; poiché la verità soccombe sulla piazza pubblica, e la rettitudine non può avervi accesso; </p>
<p id="v15"><sup><small>15</small></sup>  la verità è scomparsa, e chi si ritrae dal male s'espone ad essere spogliato. E l'Eterno l'ha veduto, e gli è dispiaciuto che non vi sia più rettitudine; </p>
<p id="v16"><sup><small>16</small></sup>  ha veduto che non v'era più un uomo, e s'è stupito che niuno s'interponesse; allora il suo braccio gli è venuto in aiuto, e la sua giustizia l'ha sostenuto; </p>
<p id="v17"><sup><small>17</small></sup>  ei s'è rivestito di giustizia come d'una corazza, s'è messo in capo l'elmo della salvezza, ha indossato gli abiti della vendetta, s'è avvolto di gelosia come in un manto. </p>
<p id="v18"><sup><small>18</small></sup>  Egli renderà a ciascuno secondo le sue opere: il furore ai suoi avversari, il contraccambio ai suoi nemici; alle isole darà la lor retribuzione. </p>
<p id="v19"><sup><small>19</small></sup>  Così si temerà il nome dell'Eterno dall'occidente, e la sua gloria dall'oriente; quando l'avversario verrà come una fiumana, lo spirito dell'Eterno lo metterà in fuga. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  E un redentore verrà per Sion e per quelli di Giacobbe che si convertiranno dalla loro rivolta, dice l'Eterno. </p>
<p id="v21"><sup><small>21</small></sup>  Quanto a me, dice l'Eterno, questo è il patto ch'io fermerò con loro: il mio spirito che riposa su te e le mie parole che ho messe nella tua bocca non si dipartiranno mai dalla tua bocca né dalla bocca della tua progenie né dalla bocca della progenie della tua progenie, dice l'Eterno, da ora in perpetuo. <sup id="cite3"><a href="#fn3">[3]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 59:1 <i>La mano del Signore non si è accorciata</i>: <a href="/it/The_Urantia_Book/97#p7_9">LU 97:7.9</a>. </li>
  <li id="fn2"><a href="#cite2">↑</a> 59:19 <i>Parte 2: Lo spirito difende gli attacchi</i>: <a href="/it/The_Urantia_Book/97#p7_12">LU 97:7.12</a>. </li>
  <li id="fn3"><a href="#cite3">↑</a> 59:21 <i>Spirito nell'uomo (Spirito Santo)</i>: <a href="/it/The_Urantia_Book/103#p1_6">LU 103:1.6</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_3">LU 8:5.3</a>.  <i>Spirito Santo</i>: <a href="/it/The_Urantia_Book/34#p4_1">LU 34:4.1</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_5">LU 8:5.5</a>. </li>
</ol>
</div>
