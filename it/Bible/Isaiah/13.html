<!--
title: Isaia - Capitolo 13
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/12">
          <span class="mdi mdi-arrow-left-drop-circle"></span><span class="pl-2">Isaia - Capitolo 12</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/14">
          <span class="pr-2">Isaia - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Oracolo contro Babilonia, rivelato a Isaia, figliuolo di Amots. </p>
<p id="v2"><sup><small>2</small></sup>  Su di un nudo monte, innalzate un vessillo, chiamateli a gran voce, fate segno con la mano, ed entrino nelle porte de' principi! </p>
<p id="v3"><sup><small>3</small></sup>  Io ho dato ordini a quelli che mi son consacrati, ho chiamato i miei prodi, ministri della mia ira, quelli che esultano nella mia grandezza. </p>
<p id="v4"><sup><small>4</small></sup>  S'ode sui monti un rumore di gente, come quello d'un popolo immenso; il rumor d'un tumulto di regni, di nazioni raunate: l'Eterno degli eserciti passa in rivista l'esercito, che va a combattere. </p>
<p id="v5"><sup><small>5</small></sup>  Vengono da lontano paese, dalla estremità de' cieli, l'Eterno e gli strumenti della sua ira, per distruggere tutta la terra. </p>
<p id="v6"><sup><small>6</small></sup>  Urlate, poiché il giorno dell'Eterno è vicino; esso viene come una devastazione dell'Onnipotente. </p>
<p id="v7"><sup><small>7</small></sup>  Perciò, tutte le mani diventan fiacche, ed ogni cuor d'uomo vien meno. </p>
<p id="v8"><sup><small>8</small></sup>  Son còlti da spavento, son presi da spasimi e da doglie; si contorcono come donna che partorisce, si guardan l'un l'altro sbigottiti, le loro facce son facce di fuoco. </p>
<p id="v9"><sup><small>9</small></sup>  Ecco, il giorno dell'Eterno giunge: giorno crudele, d'indignazione d'ira ardente, che farà della terra un deserto, e ne distruggerà i peccatori. </p>
<p id="v10"><sup><small>10</small></sup>  Poiché le stelle e le costellazioni del cielo non faran più brillare la loro luce; il sole s'oscurerà fin dalla sua levata, e la luna non farà più risplendere il suo chiarore. </p>
<p id="v11"><sup><small>11</small></sup>  Io punirò il mondo per la sua malvagità, e gli empi per la loro iniquità; farò cessare l'alterigia de' superbi e abbatterò l'arroganza de' tiranni. </p>
<p id="v12"><sup><small>12</small></sup>  Renderò gli uomini più rari dell'oro fino, più rari dell'oro d'Ofir. </p>
<p id="v13"><sup><small>13</small></sup>  Perciò farò tremare i cieli, e la terra sarà scossa dal suo luogo per l'indignazione dell'Eterno degli eserciti, nel giorno della sua ira ardente. </p>
<p id="v14"><sup><small>14</small></sup>  Allora, come gazzella inseguita o come pecora che nessuno raccoglie, ognuno si volgerà verso il suo popolo, ognuno fuggirà al proprio paese. </p>
<p id="v15"><sup><small>15</small></sup>  Chiunque sarà trovato sarà trafitto, chiunque sarà còlto cadrà di spada. </p>
<p id="v16"><sup><small>16</small></sup>  I loro bimbi saranno schiacciati davanti ai loro occhi, le loro case saran saccheggiate, le loro mogli saranno violate. </p>
<p id="v17"><sup><small>17</small></sup>  Ecco, io suscito contro di lor i Medi, i quali non fanno alcun caso dell'argento, e non prendono alcun piacere nell'oro. </p>
<p id="v18"><sup><small>18</small></sup>  I loro archi atterreranno i giovani, ed essi non avran pietà del frutto delle viscere: l'occhio loro non risparmierà i bambini. </p>
<p id="v19"><sup><small>19</small></sup>  E Babilonia, lo splendore de' regni, la superba bellezza de' Caldei, sarà come Sodoma e Gomorra quando Iddio le sovvertì. </p>
<p id="v20"><sup><small>20</small></sup>  Essa non sarà mai più abitata, d'età in età nessuno vi si stabilirà più; l'Arabo non vi pianterà più la sua tenda, né i pastori vi faran più riposare i lor greggi; </p>
<p id="v21"><sup><small>21</small></sup>  ma vi riposeranno le bestie del deserto, e le sue case saran piene di gufi; vi faran la loro dimora gli struzzi, i satiri vi balleranno. </p>
<p id="v22"><sup><small>22</small></sup>  Gli sciacalli ululeranno nei suoi palazzi, i cani salvatici nelle sue ville deliziose. Il suo tempo sta per venire, i suoi giorni non saran prolungati. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/12">
          <span class="mdi mdi-arrow-left-drop-circle"></span><span class="pl-2">Isaia - Capitolo 12</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/14">
          <span class="pr-2">Isaia - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
