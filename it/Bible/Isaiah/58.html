<!--
title: Isaia - Capitolo 58
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/57">Isaia - Capitolo 57</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/59">Isaia - Capitolo 59</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Grida a piena gola, non ti rattenere, alza la tua voce a guisa di tromba, e dichiara al mio popolo le sue trasgressioni, e alla casa di Giacobbe i suoi peccati! </p>
<p id="v2"><sup><small>2</small></sup>  Mi cercano ogni giorno, prendon piacere a conoscer le mie vie; come una nazione che avesse praticato la giustizia e non avesse abbandonata la legge del suo Dio, mi domandano de' giudizi giusti, prendon piacere ad accostarsi a Dio. </p>
<p id="v3"><sup><small>3</small></sup>  'Perché, dicono essi, quando abbiam digiunato, non ci hai tu avuto riguardo?' 'Perché quando abbiamo afflitte le anime nostre, non v'hai tu posto mente?' Ecco, nel giorno del vostro digiuno voi fate i vostri affari, ed esigete che sian fatti tutti i vostri lavori. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Ecco, voi digiunate per litigare, per questionare, e percuotere empiamente col pugno; oggi, voi non digiunate in modo da far ascoltare la vostra voce in alto. </p>
<p id="v5"><sup><small>5</small></sup>  È questo il digiuno di cui io mi compiaccio? il giorno in cui l'uomo affligge l'anima sua? Curvar la testa come un giunco, sdraiarsi sul sacco e sulla cenere, è egli questo che tu chiami un digiuno, un giorno accetto all'Eterno? <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Il digiuno di cui mi compiaccio non è egli questo: che si spezzino le catene della malvagità, che si sciolgano i legami del giogo, che si lascino liberi gli oppressi, e che s'infranga ogni sorta di giogo? </p>
<p id="v7"><sup><small>7</small></sup>  Non è egli questo: che tu divida il tuo pane con chi ha fame, che tu meni a casa tua gl'infelici senz'asilo, che quando vedi uno ignudo tu lo copra, e che tu non ti nasconda a colui ch'è carne della tua carne? </p>
<p id="v8"><sup><small>8</small></sup>  Allora la tua luce spunterà come l'aurora, e la tua guarigione germoglierà prontamente; la tua giustizia ti precederà, e la gloria dell'Eterno sarà la tua retroguardia. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Allora chiamerai, e l'Eterno ti risponderà; griderai, ed egli dirà: 'Eccomi!' Se tu togli di mezzo a te il giogo, il gesto minaccioso ed il parlare iniquo; </p>
<p id="v10"><sup><small>10</small></sup>  se l'anima tua supplisce ai bisogni dell'affamato, e sazi l'anima afflitta, la tua luce si leverà nelle tenebre, e la tua notte oscura sarà come il mezzodì; </p>
<p id="v11"><sup><small>11</small></sup>  l'Eterno ti guiderà del continuo, sazierà l'anima tua ne' luoghi aridi, darà vigore alle tue ossa; e tu sarai come un giardino ben annaffiato, come una sorgente la cui acqua non manca mai. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  I tuoi riedificheranno le antiche ruine; tu rialzerai le fondamenta gettate da molte età, e sarai chiamato 'il riparatore delle brecce', 'il restauratore de' sentieri per rendere abitabile il paese'. </p>
<p id="v13"><sup><small>13</small></sup>  Se tu trattieni il piè per non violare il sabato facendo i tuoi affari nel mio santo giorno; se chiami il sabato una delizia, e venerabile ciò ch'è sacro all'Eterno, e se onori quel giorno anziché seguir le tue vie e fare i tuoi affari e discuter le tue cause, </p>
<p id="v14"><sup><small>14</small></sup>  allora troverai la tua delizia nell'Eterno; io ti farò passare in cocchio sulle alture del paese, ti nutrirò della eredità di Giacobbe tuo padre, poiché la bocca dell'Eterno ha parlato. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 58:3-4 <i>Perché digiunate?</i>: <a href="/it/The_Urantia_Book/147#p8_2">LU 147:8.2</a>. </li>
  <li id="fn2"><a href="#cite2">↑</a> 58:3-5 <i>Povertà e penitenza</i>: <a href="/it/The_Urantia_Book/89#p3_3">LU 89:3.3</a>. </li>
  <li id="fn3"><a href="#cite3">↑</a> 58:3.6 <i>Digiuno rituale</i>: <a href="/it/The_Urantia_Book/89#p3_1">LU 89:3.1</a>. </li>
  <li id="fn4"><a href="#cite4">↑</a> 58:5-7 <i>Perché non fare del bene?</i>: <a href="/it/The_Urantia_Book/147#p8_3">LU 147:8.3</a>. </li>
  <li id="fn5"><a href="#cite5">↑</a> 58:8-12 <i>La luce irrompe</i>: <a href="/it/The_Urantia_Book/147#p8_4">LU 147:8.4</a>. </li>
  <li id="fn6"><a href="#cite6">↑</a> 58:11 <i>Parte 1: Il Signore guida continuamente</i>: <a href="/it/The_Urantia_Book/97#p7_12">LU 97:7.12</a>. </li>
</ol>
</div>
