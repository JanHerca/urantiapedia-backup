<!--
title: Isaia - Capitolo 22
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/21">
          <span class="mdi mdi-arrow-left-drop-circle"></span><span class="pl-2">Isaia - Capitolo 21</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/23">
          <span class="pr-2">Isaia - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Oracolo contro la Valle della Visione. Che hai tu dunque che tu sia tutta quanta salita sui tetti, </p>
<p id="v2"><sup><small>2</small></sup>  o città piena di clamori, città di tumulti, città piena di gaiezza? I tuoi uccisi non sono uccisi di spada né morti in battaglia. </p>
<p id="v3"><sup><small>3</small></sup>  Tutti i tuoi capi fuggono assieme, son fatti prigionieri senza che l'arco sia stato tirato; tutti quelli de' tuoi che sono trovati son fatti prigionieri, benché fuggiti lontano. </p>
<p id="v4"><sup><small>4</small></sup>  Perciò dico: 'Stornate da me lo sguardo, io vo' piangere amaramente; non insistete a volermi consolare del disastro della figliuola del mio popolo!' </p>
<p id="v5"><sup><small>5</small></sup>  Poiché è un giorno di tumulto, di calpestamento, di perplessità, il giorno del Signore, dell'Eterno degli eserciti, nella Valle delle Visioni. Si abbatton le mura, il grido d'angoscia giunge fino ai monti. </p>
<p id="v6"><sup><small>6</small></sup>  Elam porta il turcasso con delle truppe sui carri, e dei cavalieri; Kir snuda lo scudo. </p>
<p id="v7"><sup><small>7</small></sup>  Le tue più belle valli son piene di carri, e i cavalieri prendon posizione davanti alle tue porte. </p>
<p id="v8"><sup><small>8</small></sup>  Il velo è strappato a Giuda; in quel giorno, ecco che volgete lo sguardo all'arsenale del palazzo della Foresta, </p>
<p id="v9"><sup><small>9</small></sup>  osservate che le brecce della città di Davide son numerose, e raccogliete le acque del serbatoio disotto; </p>
<p id="v10"><sup><small>10</small></sup>  contate le case di Gerusalemme, e demolite le case per fortificare le mura; </p>
<p id="v11"><sup><small>11</small></sup>  fate un bacino fra le due mura per le acque del serbatoio antico, ma non volgete lo sguardo a Colui che ha fatto queste cose, e non vedete Colui che da lungo tempo le ha preparate. </p>
<p id="v12"><sup><small>12</small></sup>  Il Signore, l'Eterno degli eserciti, vi chiama in questo giorno a piangere, a far lamento, a radervi il capo, a cingere il sacco, </p>
<p id="v13"><sup><small>13</small></sup>  ed ecco che tutto è gioia, tutto è festa! Si ammazzano buoi, si scannano pecore, si mangia carne, si beve vino... 'Mangiamo e beviamo poiché domani morremo!' </p>
<p id="v14"><sup><small>14</small></sup>  Ma l'Eterno degli eserciti me l'ha rivelato chiaramente: No, questa iniquità non la potrete espiare che con la vostra morte, dice il Signore, l'Iddio degli eserciti. </p>
<p id="v15"><sup><small>15</small></sup>  Così parla il Signore, l'Eterno degli eserciti: Va' a trovare questo cortigiano, Scebna, prefetto del palazzo, e digli: </p>
<p id="v16"><sup><small>16</small></sup>  Che hai tu qui, e chi hai tu qui, che ti sei fatto scavar qui un sepolcro? Scavarsi un sepolcro in alto!... Lavorarsi una dimora nella roccia!... </p>
<p id="v17"><sup><small>17</small></sup>  Ecco, l'Eterno ti lancerà via con braccio vigoroso, farà di te un gomitolo, </p>
<p id="v18"><sup><small>18</small></sup>  ti farà rotolare, rotolare, come una palla sopra una spaziosa pianura. Quivi morrai, quivi saranno i tuoi carri superbi, o vituperio della casa del tuo Signore! </p>
<p id="v19"><sup><small>19</small></sup>  Io ti caccerò dal tuo ufficio, e tu sarai buttato giù dal tuo posto! </p>
<p id="v20"><sup><small>20</small></sup>  In quel giorno, io chiamerò il mio servo Eliakim, figliuolo di Hilkia; </p>
<p id="v21"><sup><small>21</small></sup>  lo vestirò della tua tunica, lo ricingerò della tua cintura, rimetterò la tua autorità nelle sue mani; ed egli sarà un padre per gli abitanti di Gerusalemme e per la casa di Giuda. </p>
<p id="v22"><sup><small>22</small></sup>  Metterò sulla sua spalla la chiave della casa di Davide: egli aprirà, e niuno chiuderà; egli chiuderà, e niuno aprirà. </p>
<p id="v23"><sup><small>23</small></sup>  Lo pianterò come un chiodo in un luogo solido; ed egli diverrà un trono di gloria per la casa di suo padre. </p>
<p id="v24"><sup><small>24</small></sup>  A lui sarà sospesa tutta la gloria della casa di suo padre, i suoi rampolli nobili e ignobili, tutti i vasi più piccoli, dalle coppe alle bottiglie. </p>
<p id="v25"><sup><small>25</small></sup>  In quel giorno, dice l'Eterno degli eserciti, il chiodo piantato in luogo solido sarà tolto, sarà strappato, cadrà; e tutto ciò che v'era appeso sarà distrutto, poiché l'Eterno l'ha detto. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/21">
          <span class="mdi mdi-arrow-left-drop-circle"></span><span class="pl-2">Isaia - Capitolo 21</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/23">
          <span class="pr-2">Isaia - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
