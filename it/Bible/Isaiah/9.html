<!--
title: Isaia - Capitolo 9
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/8">
          <span class="mdi mdi-arrow-left-drop-circle"></span><span class="pl-2">Isaia - Capitolo 8</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/10">
          <span class="pr-2">Isaia - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Il popolo che camminava nelle tenebre, vede una gran luce; su quelli che abitavano il paese dell'ombra della morte, la luce risplende. </p>
<p id="v2"><sup><small>2</small></sup>  Tu moltiplichi il popolo, tu gli largisci una gran gioia; ed egli si rallegra nel tuo cospetto come uno si rallegra al tempo della mèsse, come uno giubila quando si spartisce il bottino. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Poiché il giogo che gravava su lui, il bastone che gli percoteva il dosso, la verga di chi l'opprimeva tu li spezzi, come nel giorno di Madian. </p>
<p id="v4"><sup><small>4</small></sup>  Poiché ogni calzatura portata dal guerriero nella mischia, ogni mantello avvoltolato nel sangue, saran dati alle fiamme, saran divorati dal fuoco. </p>
<p id="v5"><sup><small>5</small></sup>  Poiché un fanciullo ci è nato, un figliuolo ci è stato dato, e l'imperio riposerà sulle sue spalle; sarà chiamato Consigliere ammirabile, Dio potente, Padre eterno, Principe della pace, </p>
<p id="v6"><sup><small>6</small></sup>  per dare incremento all'impero e una pace senza fine al trono di Davide e al suo regno, per stabilirlo fermamente e sostenerlo mediante il diritto e la giustizia, da ora in perpetuo: questo farà lo zelo dell'Eterno degli eserciti. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Il Signore manda una parola a Giacobbe, ed essa cade sopra Israele. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Tutto il popolo ne avrà conoscenza, Efraim e gli abitanti di Samaria, che nel loro orgoglio e nella superbia del loro cuore dicono: </p>
<p id="v9"><sup><small>9</small></sup>  'I mattoni son caduti, ma noi costruiremo con pietre squadrate; i sicomori sono stati tagliati, ma noi li sostituiremo con dei cedri'. </p>
<p id="v10"><sup><small>10</small></sup>  Per questo l'Eterno farà sorgere contro il popolo gli avversari di Retsin, ed ecciterà i suoi nemici: </p>
<p id="v11"><sup><small>11</small></sup>  i Sirî da oriente, i Filistei da occidente; ed essi divoreranno Israele a bocca spalancata. E, con tutto ciò, l'ira sua non si calma, e la sua mano rimane distesa. </p>
<p id="v12"><sup><small>12</small></sup>  Ma il popolo non torna a colui che lo colpisce, e non cerca l'Eterno degli eserciti. </p>
<p id="v13"><sup><small>13</small></sup>  Perciò l'Eterno reciderà da Israele capo e coda, palmizio e giunco, in un medesimo giorno. </p>
<p id="v14"><sup><small>14</small></sup>  (L'anziano e il notabile sono il capo, e il profeta che insegna la menzogna è la coda). </p>
<p id="v15"><sup><small>15</small></sup>  Quelli che guidano questo popolo lo sviano, e quelli che si lascian guidare vanno in perdizione. </p>
<p id="v16"><sup><small>16</small></sup>  Perciò l'Eterno non si compiacerà de' giovani del popolo, né avrà compassione de' suoi orfani e delle sue vedove; poiché tutti quanti sono empi e perversi, ed ogni bocca proferisce follia. E, con tutto ciò, la sua ira non si calma, e la sua mano rimane distesa. </p>
<p id="v17"><sup><small>17</small></sup>  Poiché la malvagità arde come il fuoco, che divora rovi e pruni e divampa nel folto della foresta, donde s'elevano vorticosamente colonne di fumo. </p>
<p id="v18"><sup><small>18</small></sup>  Per l'ira dell'Eterno degli eserciti il paese è in fiamme, e il popolo è in preda al fuoco; nessuno risparmia il fratello. </p>
<p id="v19"><sup><small>19</small></sup>  Si saccheggia a destra, e si ha fame; si divora a sinistra, e non si è saziati; ognun divora la carne del proprio braccio: </p>
<p id="v20"><sup><small>20</small></sup>  Manasse divora Efraim, ed Efraim Manasse; e insieme piomban su Giuda. E, con tutto ciò, l'ira sua non si calma, e la sua mano rimane distesa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/8">
          <span class="mdi mdi-arrow-left-drop-circle"></span><span class="pl-2">Isaia - Capitolo 8</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/10">
          <span class="pr-2">Isaia - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:2 <i>Luce rivelata della vita</i>: <a href="/it/The_Urantia_Book/149#p2_6">LU 149:2.6</a>.  <i>Luce ai gentili</i>: <a href="/it/The_Urantia_Book/122#p9_5">LU 122:9.5</a>.  <i>Illuminato dalla vera luce</i>: <a href="/it/The_Urantia_Book/52#p1_7">LU 52:1.7</a>.  <i>Nelle tenebre una grande luce</i>: <a href="/it/The_Urantia_Book/190#p5_4">LU 190:5.4</a>.  <i>Gesù è la luce del mondo</i>: <a href="/it/The_Urantia_Book/162#p5_2">LU 162:5.2</a>.  <i>Molti preferiscono sedere nelle tenebre</i>: <a href="/it/The_Urantia_Book/162#p5_3">LU 162:5.3</a>.  <i>Il possesso della luce della vita</i>: <a href="/it/The_Urantia_Book/132#p2_9">LU 132:2.9</a>.  <i>La vera luce</i>: <a href="/it/The_Urantia_Book/40#p5_16">LU 40:5.16</a>.  <i>Luminosità dello spirito</i>: <a href="/it/The_Urantia_Book/107#p4_5">LU 107:4.5</a>.  <i>Luce nelle tenebre spirituali</i>: <a href="/it/The_Urantia_Book/191#p4_3">LU 191:4.3</a>.  <i>Dalle tenebre alla luce</i>: <a href="/it/The_Urantia_Book/155#p6_3">LU 155:6.3</a>.  <i>La grande luce</i>: <a href="/it/The_Urantia_Book/45#p4_4">LU 45:4.4</a>.  <i>Spirito luce</i>: <a href="/it/The_Urantia_Book/0#p6_9">LU 0:6.9</a>. </li>
  <li id="fn2"><a href="#cite2">↑</a> 9:6 <i>Principe della pace</i>: <a href="/it/The_Urantia_Book/52#p2_5">LU 52:2.5</a>.  <i>Principe della pace</i>: <a href="/it/The_Urantia_Book/52#p6_1">LU 52:6.1</a>.  <i>Il governo sulle spalle</i>: <a href="/it/The_Urantia_Book/124#p6_16">LU 124:6.16</a>.  <i>Principe della pace</i>: <a href="/it/The_Urantia_Book/68#p3_5">LU 68:3.5</a>.  <i>Principe della pace</i>: <a href="/it/The_Urantia_Book/93#p10_7">LU 93:10.7</a>. </li>
  <li id="fn3"><a href="#cite3">↑</a> 9:6-7 <i>Il regno come speranza futura</i>: <a href="/it/The_Urantia_Book/170#p1_3">LU 170:1.3</a>. </li>
  <li id="fn4"><a href="#cite4">↑</a> 9:7 <i>Il regno come realtà presente</i>: <a href="/it/The_Urantia_Book/170#p1_2">LU 170:1.2</a>. </li>
</ol>
</div>
