<!--
title: Isaia - Capitolo 3
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/2">
          <span class="mdi mdi-arrow-left-drop-circle"></span><span class="pl-2">Isaia - Capitolo 2</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/4">
          <span class="pr-2">Isaia - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ecco, il Signore, l'Eterno degli eserciti, sta per togliere a Gerusalemme ed a Giuda ogni risorsa di pane e ogni appoggio, ogni risorsa di pane e ogni risorsa d'acqua, </p>
<p id="v2"><sup><small>2</small></sup>  il prode ed il guerriero, il giudice ed il profeta, l'indovino e l'anziano, </p>
<p id="v3"><sup><small>3</small></sup>  il capo di cinquantina e il notabile, il consigliere, l'artefice esperto, e l'abile incantatore. </p>
<p id="v4"><sup><small>4</small></sup>  Io darò loro de' giovinetti per principi, e de' bambini domineranno sovr'essi. </p>
<p id="v5"><sup><small>5</small></sup>  Il popolo sarà oppresso, uomo da uomo, ciascuno dal suo prossimo; il giovane insolentirà contro il vecchio, l'abietto contro colui ch'è onorato. </p>
<p id="v6"><sup><small>6</small></sup>  Quand'uno prenderà il fratello nella sua casa paterna e gli dirà: 'Tu hai un mantello, sii nostro capo, prendi queste ruine sotto la tua mano', </p>
<p id="v7"><sup><small>7</small></sup>  egli, in quel giorno, alzerà la voce, dicendo: 'Io non sarò vostro medico, e nella mia casa non v'è né pane né mantello; non mi fate capo del popolo!' </p>
<p id="v8"><sup><small>8</small></sup>  Poiché Gerusalemme vacilla e Giuda crolla, perché la loro lingua e le loro opere son contro l'Eterno, sì da provocare ad ira il suo sguardo maestoso. </p>
<p id="v9"><sup><small>9</small></sup>  L'aspetto del loro volto testimonia contr'essi, pubblicano il loro peccato, come Sodoma, e non lo nascondono. Guai all'anima loro! perché procurano a se stessi del male. </p>
<p id="v10"><sup><small>10</small></sup>  Ditelo che il giusto avrà del bene, perch'ei mangerà il frutto delle opere sue! </p>
<p id="v11"><sup><small>11</small></sup>  Guai all'empio! male gl'incoglierà, perché gli sarà reso quel che le sue mani han fatto. </p>
<p id="v12"><sup><small>12</small></sup>  Il mio popolo ha per oppressori dei fanciulli, e delle donne lo signoreggiano. O popolo mio, quei che ti guidano ti sviano, e distruggono il sentiero per cui devi passare! </p>
<p id="v13"><sup><small>13</small></sup>  L'Eterno si presenta per discuter la causa, e sta in piè per giudicare i popoli. </p>
<p id="v14"><sup><small>14</small></sup>  L'Eterno entra in giudizio con gli anziani del suo popolo e coi principi d'esso: 'Voi siete quelli che avete divorato la vigna! Le spoglie del povero sono nelle vostre case! </p>
<p id="v15"><sup><small>15</small></sup>  Con qual diritto schiacciate voi il mio popolo e pestate la faccia de' miseri?' dice il Signore, l'Eterno degli eserciti. </p>
<p id="v16"><sup><small>16</small></sup>  L'Eterno dice ancora: Poiché le figliuole di Sion sono altere, sen vanno col collo teso, lanciando sguardi provocanti, camminando a piccoli passi e facendo tintinnare gli anelli de' lor piedi, </p>
<p id="v17"><sup><small>17</small></sup>  il Signore renderà calvo il sommo del capo alle figliuole di Sion, e l'Eterno metterà a nudo le loro vergogne. </p>
<p id="v18"><sup><small>18</small></sup>  In quel giorno, il Signore torrà via il lusso degli anelli de' piedi, delle reti e delle mezzelune; </p>
<p id="v19"><sup><small>19</small></sup>  gli orecchini, i braccialetti ed i veli; </p>
<p id="v20"><sup><small>20</small></sup>  i diademi, le catenelle de' piedi, le cinture, i vasetti di profumo e gli amuleti; </p>
<p id="v21"><sup><small>21</small></sup>  gli anelli, i cerchietti da naso; </p>
<p id="v22"><sup><small>22</small></sup>  gli abiti da festa, le mantelline, gli scialli e le borse; </p>
<p id="v23"><sup><small>23</small></sup>  gli specchi, le camicie finissime, le tiare e le mantiglie. </p>
<p id="v24"><sup><small>24</small></sup>  Invece del profumo s'avrà fetore; invece di cintura, una corda; invece di riccioli, calvizie; invece d'ampio manto, un sacco stretto; un marchio di fuoco invece di bellezza. </p>
<p id="v25"><sup><small>25</small></sup>  I tuoi uomini cadranno di spada, e i tuoi prodi, in battaglia. </p>
<p id="v26"><sup><small>26</small></sup>  Le porte di Sion gemeranno e saranno in lutto; tutta desolata, ella sederà per terra. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/2">
          <span class="mdi mdi-arrow-left-drop-circle"></span><span class="pl-2">Isaia - Capitolo 2</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/4">
          <span class="pr-2">Isaia - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
