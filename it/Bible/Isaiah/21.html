<!--
title: Isaia - Capitolo 21
description: 
published: true
date: 2022-10-7T1:7:41Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/20">Isaia - Capitolo 20</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/22">Isaia - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Oracolo contro il deserto marittimo. Come gli uragani del mezzodì quando si scatenano, ei viene dal deserto, da un paese spaventoso. </p>
<p id="v2"><sup><small>2</small></sup>  Una visione terribile m'è stata data: 'Il perfido agisce con perfidia, il devastatore devasta. Sali, o Elam! Metti l'assedio, o Media! Io fo cessare ogni gemito'. </p>
<p id="v3"><sup><small>3</small></sup>  Perciò i miei fianchi son pieni di dolori; delle doglie m'han còlto, pari alle doglie d'una donna di parto; io mi contorco, per quel che sento; sono spaventato da quel che vedo. </p>
<p id="v4"><sup><small>4</small></sup>  Il mio cuore si smarrisce, il terrore s'impossessa di me; la sera, alla quale anelavo, è diventata per me uno spavento. </p>
<p id="v5"><sup><small>5</small></sup>  Si prepara la mensa, veglian le guardie, si mangia, si beve... 'In piedi, o capi! ungete lo scudo!' </p>
<p id="v6"><sup><small>6</small></sup>  Poiché così m'ha parlato il Signore: 'Va', metti una sentinella; ch'essa annunzi quel che vedrà!' </p>
<p id="v7"><sup><small>7</small></sup>  Essa vide della cavalleria, de' cavalieri a due a due, della truppa a dorso d'asini, della truppa a dorso di cammelli; e quella ascoltava, ascoltava attentamente. </p>
<p id="v8"><sup><small>8</small></sup>  Poi gridò come un leone: 'O Signore, di giorno io sto del continuo sulla torre di vedetta, e tutte le notti sono in piè nel mio posto di guardia. </p>
<p id="v9"><sup><small>9</small></sup>  Ed ecco venir della cavalleria, dei cavalieri a due a due'. E quella riprese a dire: 'Caduta, caduta è Babilonia! e tutte le immagini scolpite de' suoi dèi giaccion frantumate al suolo'. </p>
<p id="v10"><sup><small>10</small></sup>  O popolo mio, che sei trebbiato come il grano della mia aia, ciò che ho udito dall'Eterno degli eserciti, dall'Iddio d'Israele, io te l'ho annunziato! </p>
<p id="v11"><sup><small>11</small></sup>  Oracolo contro Duma. Mi si grida da Seir: 'Sentinella, a che punto è la notte? Sentinella, a che punto è la notte?' </p>
<p id="v12"><sup><small>12</small></sup>  La sentinella risponde: 'Vien la mattina, e vien anche la notte. Se volete interrogare, interrogate pure; tornate un'altra volta'. </p>
<p id="v13"><sup><small>13</small></sup>  Oracolo contro l'Arabia. Passerete la notte nelle foreste, in Arabia, o carovane dei Dedaniti! </p>
<p id="v14"><sup><small>14</small></sup>  Venite incontro all'assetato con dell'acqua, o abitanti del paese di Tema; recate del pane ai fuggiaschi. </p>
<p id="v15"><sup><small>15</small></sup>  Poich'essi fuggon dinanzi alle spade, dinanzi alla spada snudata, dinanzi all'arco teso, dinanzi al furor della battaglia. </p>
<p id="v16"><sup><small>16</small></sup>  Poiché così m'ha parlato il Signore: 'Fra un anno, contato come quello d'un mercenario, tutta la gloria di Kedar sarà venuta meno; </p>
<p id="v17"><sup><small>17</small></sup>  e ciò che resterà del numero dei valorosi arcieri di Kedar sarà poca cosa; poiché l'Eterno, l'Iddio d'Israele, l'ha detto'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/20">Isaia - Capitolo 20</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/22">Isaia - Capitolo 22</a></td>
      </tr>
    </tbody>
  </table>
</figure>
