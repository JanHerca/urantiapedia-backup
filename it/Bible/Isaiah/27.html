<!--
title: Isaia - Capitolo 27
description: 
published: true
date: 2022-10-7T1:7:41Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/26">Isaia - Capitolo 26</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/28">Isaia - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel giorno, l'Eterno punirà con la sua spada dura, grande e forte, il leviathan, l'agile serpente, il leviathan, il serpente tortuoso, e ucciderà il mostro ch'è nel mare! </p>
<p id="v2"><sup><small>2</small></sup>  In quel giorno, cantate la vigna dal vin vermiglio! </p>
<p id="v3"><sup><small>3</small></sup>  Io, l'Eterno, ne sono il guardiano, io l'adacquo ad ogni istante; la custodisco notte e giorno, affinché niuno la danneggi. </p>
<p id="v4"><sup><small>4</small></sup>  Nessuna ira è in me. Ah! se avessi a combattere contro rovi e pruni, io muoverei contro a loro, e li brucerei tutti assieme! </p>
<p id="v5"><sup><small>5</small></sup>  A meno che non mi si prenda per rifugio, che non si faccia la pace meco, che non si faccia la pace meco. </p>
<p id="v6"><sup><small>6</small></sup>  In avvenire, Giacobbe metterà radice, Israele fiorirà e germoglierà, e copriranno di frutta la faccia del mondo. </p>
<p id="v7"><sup><small>7</small></sup>  L'Eterno ha egli colpito il suo popolo come ha colpito quelli che colpivan lui? L'ha egli ucciso come ha ucciso quelli che uccidevan lui? </p>
<p id="v8"><sup><small>8</small></sup>  Tu l'hai punito con misura, mandandolo lontano, portandolo via col tuo soffio impetuoso, in un giorno di vento orientale. </p>
<p id="v9"><sup><small>9</small></sup>  In questo modo è stata espiata l'iniquità di Giacobbe, e questo è il frutto della rimozione del suo peccato: ch'Egli ha ridotte tutte le pietre degli altari come pietre di calce frantumate, in guisa che gl'idoli d'Astarte e le colonne solari non risorgeranno più. </p>
<p id="v10"><sup><small>10</small></sup>  La città forte è una solitudine, una dimora inabitata, abbandonata come il deserto; vi pascoleranno i vitelli, vi giaceranno, e ne divoreranno gli arbusti. </p>
<p id="v11"><sup><small>11</small></sup>  Quando i rami saran secchi, saranno rotti; e verranno le donne a bruciarli; poiché è un popolo senza intelligenza; perciò Colui che l'ha fatto non ne avrà compassione. Colui che l'ha formato non gli farà grazia. </p>
<p id="v12"><sup><small>12</small></sup>  In quel giorno, l'Eterno scoterà i suoi frutti, dal corso del fiume al torrente d'Egitto; e voi sarete raccolti ad uno ad uno, o figliuoli d'Israele. </p>
<p id="v13"><sup><small>13</small></sup>  E in quel giorno sonerà una gran tromba; e quelli ch'eran perduti nel paese d'Assiria, e quelli ch'eran dispersi nel paese d'Egitto verranno e si prostreranno dinanzi all'Eterno, sul monte santo, a Gerusalemme. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/26">Isaia - Capitolo 26</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/28">Isaia - Capitolo 28</a></td>
      </tr>
    </tbody>
  </table>
</figure>
