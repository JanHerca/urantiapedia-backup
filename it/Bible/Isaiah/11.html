<!--
title: Isaia - Capitolo 11
description: 
published: true
date: 2022-10-7T1:7:41Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/10">Isaia - Capitolo 10</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/12">Isaia - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi un ramo uscirà dal tronco d'Isai, e un rampollo spunterà dalle sue radici. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Lo spirito dell'Eterno riposerà su lui: spirito di sapienza e d'intelligenza, spirito di consiglio e di forza, spirito di conoscenza e di timor dell'Eterno. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  Respirerà come profumo il timor dell'Eterno, non giudicherà dall'apparenza, non darà sentenze stando al sentito dire, <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  ma giudicherà i poveri con giustizia, farà ragione con equità agli umili del paese. Colpirà il paese con la verga della sua bocca, e col soffio delle sue labbra farà morir l'empio. </p>
<p id="v5"><sup><small>5</small></sup>  La giustizia sarà la cintura delle sue reni, e la fedeltà la cintura dei suoi fianchi. </p>
<p id="v6"><sup><small>6</small></sup>  Il lupo abiterà con l'agnello, e il leopardo giacerà col capretto; il vitello, il giovin leone e il bestiame ingrassato staranno assieme, e un bambino li condurrà. </p>
<p id="v7"><sup><small>7</small></sup>  La vacca pascolerà con l'orsa, i loro piccini giaceranno assieme, e il leone mangerà lo strame come il bue. </p>
<p id="v8"><sup><small>8</small></sup>  Il lattante si trastullerà sul buco dell'aspide, e il divezzato stenderà la mano sul covo del basilisco. </p>
<p id="v9"><sup><small>9</small></sup>  Non si farà né male né guasto su tutto il mio monte santo, poiché la terra sarà ripiena della conoscenza dell'Eterno, come il fondo del mare dall'acque che lo coprono. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  In quel giorno, verso la radice d'Isai, issata come vessillo de' popoli, si volgeranno premurose le nazioni, e il luogo del suo riposo sarà glorioso. </p>
<p id="v11"><sup><small>11</small></sup>  In quel giorno, il Signore stenderà una seconda volta la mano per riscattare il residuo del suo popolo rimasto in Assiria e in Egitto, a Pathros e in Etiopia, ad Elam, a Scinear ed a Hamath, e nelle isole del mare. </p>
<p id="v12"><sup><small>12</small></sup>  Egli alzerà un vessillo verso le nazioni, raccoglierà gli esuli d'Israele e radunerà i dispersi di Giuda dai quattro canti della terra. <sup id="cite7"><a href="#fn7">[7]</a></sup></p>
<p id="v13"><sup><small>13</small></sup>  La gelosia d'Efraim scomparirà, e gli avversari di Giuda saranno annientati; Efraim non invidierà più Giuda, e Giuda non sarà più ostile ad Efraim. </p>
<p id="v14"><sup><small>14</small></sup>  Essi piomberanno a volo sulle spalle de' Filistei ad occidente, insieme prenderanno i figliuoli dell'oriente; metteran le mani addosso a Edom ed a Moab, e i figliuoli d'Ammon saran loro sudditi. </p>
<p id="v15"><sup><small>15</small></sup>  L'Eterno metterà interamente a secco la lingua del mar d'Egitto; scuoterà minacciosamente la mano sul fiume, e, col suo soffio impetuoso, lo spartirà in sette canali, e farà sì che lo si passi coi sandali. </p>
<p id="v16"><sup><small>16</small></sup>  E vi sarà una strada per il residuo del suo popolo rimasto in Assiria, come ve ne fu una per Israele il giorno che uscì dal paese d'Egitto. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/10">Isaia - Capitolo 10</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/12">Isaia - Capitolo 12</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:1 <i>Fusto o tralcio della vite</i>: <a href="/it/The_Urantia_Book/180#p2_3">LU 180:2.3</a>. </li>
  <li id="fn2"><a href="#cite2">↑</a> 11:1-10 <i>Il regno come speranza futura</i>: <a href="/it/The_Urantia_Book/170#p1_3">LU 170:1.3</a>. </li>
  <li id="fn3"><a href="#cite3">↑</a> 11:2 <i>Spiriti aiutanti della mente</i>: <a href="/it/The_Urantia_Book/36#p5_2">LU 36:5.2</a>.  <i>Spirito di conoscenza</i>: <a href="/it/The_Urantia_Book/36#p5_9">LU 36:5.9</a>.  <i>Spiriti aiutanti della mente</i>: <a href="/it/The_Urantia_Book/36#p5_1">LU 36:5.1</a>.  <i>Spirito di comprensione</i>: <a href="/it/The_Urantia_Book/36#p5_7">LU 36:5.7</a>.  <i>Spirito di saggezza</i>: <a href="/it/The_Urantia_Book/36#p5_12">LU 36:5.12</a>.  <i>Spirito di consiglio</i>: <a href="/it/The_Urantia_Book/36#p5_10">LU 36:5.10</a>.  <i>Spirito di adorazione</i>: <a href="/it/The_Urantia_Book/36#p5_11">LU 36:5.11</a>. </li>
  <li id="fn4"><a href="#cite4">↑</a> 11:2-3 <i>Spiriti aiutanti della mente</i>: <a href="/it/The_Urantia_Book/34#p4_7">LU 34:4.7</a>. </li>
  <li id="fn5"><a href="#cite5">↑</a> 11:3 <i>Rapida comprensione</i>: <a href="/it/The_Urantia_Book/34#p4_9">LU 34:4.9</a>. </li>
  <li id="fn6"><a href="#cite6">↑</a> 11:9 <i>Le sante montagne di Dio</i>: <a href="/it/The_Urantia_Book/53#p1_1">LU 53:1.1</a>.  <i>La terra è piena della conoscenza di Dio</i>: <a href="/it/The_Urantia_Book/131#p2_2">LU 131:2.2</a>. </li>
  <li id="fn7"><a href="#cite7">↑</a> 11:12 <i>Feticcio del libro sacro</i>: <a href="/it/The_Urantia_Book/88#p2_7">LU 88:2.7</a>. </li>
</ol>
</div>
