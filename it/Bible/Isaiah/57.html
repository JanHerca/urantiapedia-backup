<!--
title: Isaia - Capitolo 57
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/56">Isaia - Capitolo 56</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/58">Isaia - Capitolo 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il giusto muore, e nessuno vi pon mente; gli uomini pii sono tolti via, e nessuno considera che il giusto è tolto via per sottrarlo ai mali che vengono. </p>
<p id="v2"><sup><small>2</small></sup>  Egli entra nella pace; quelli che han camminato per la diritta via riposano sui loro letti. </p>
<p id="v3"><sup><small>3</small></sup>  Ma voi, avvicinatevi qua, o figliuoli della incantatrice, progenie dell'adultero e della prostituta! </p>
<p id="v4"><sup><small>4</small></sup>  Alle spalle di chi vi divertite? Verso chi aprite larga la bocca e cacciate fuori la lingua? Non siete voi figliuoli della ribellione, progenie della menzogna, </p>
<p id="v5"><sup><small>5</small></sup>  voi che v'infiammate fra i terebinti sotto ogni albero verdeggiante, che scannate i figliuoli nelle valli sotto le grotte delle rocce? </p>
<p id="v6"><sup><small>6</small></sup>  La tua parte è fra le pietre lisce del torrente; quelle, quelle son la sorte che ti è toccata; a quelle tu hai fatto libazioni, e hai presentato oblazioni. Posso io tollerare in pace coteste cose? </p>
<p id="v7"><sup><small>7</small></sup>  Tu poni il tuo letto sopra un monte alto, elevato, e quivi pure sali ad offrire sacrifizi. </p>
<p id="v8"><sup><small>8</small></sup>  Hai messo il tuo memoriale dietro le porte e dietro gli stipiti; poiché, lungi da me, tu scuopri il tuo letto, vi monti, l'allarghi, e fermi il patto con loro; tu ami il loro letto e in esso ti scegli un posto. </p>
<p id="v9"><sup><small>9</small></sup>  Tu vai dal re con dell'olio, e gli rechi dei profumi in quantità, mandi lontano i tuoi ambasciatori, e t'abbassi fino al soggiorno de' morti. </p>
<p id="v10"><sup><small>10</small></sup>  Per il tuo lungo cammino ti stanchi, ma non dici: 'È inutile!' Tu trovi ancora del vigore nella tua mano, e perciò non ti senti esausta. </p>
<p id="v11"><sup><small>11</small></sup>  Chi dunque paventi! di chi hai paura per rinnegarmi così? per non più ricordarti di me, per non dartene più pensiero? Non me ne sono io rimasto in silenzio e da gran tempo? Per questo tu non mi temi più. </p>
<p id="v12"><sup><small>12</small></sup>  Io proclamerò la tua rettitudine, e le tue opere... che non ti gioveranno nulla. </p>
<p id="v13"><sup><small>13</small></sup>  Quando tu griderai, venga a salvarti la folla de' tuoi idoli! Il vento li porterà via tutti, un soffio li torrà via; ma chi si rifugia in me possederà il paese ed erediterà il mio monte santo. </p>
<p id="v14"><sup><small>14</small></sup>  E si dirà: Acconciate, acconciate, preparate la via, togliete gli ostacoli dalla via del mio popolo! </p>
<p id="v15"><sup><small>15</small></sup>  Poiché così parla Colui ch'è l'Alto, l'eccelso, che abita l'eternità, e che ha nome 'il Santo': Io dimoro nel luogo alto e santo, ma son con colui ch'è contrito ed umile di spirito, per ravvivare lo spirito degli umili, per ravvivare il cuore dei contriti. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Poiché io non voglio contendere in perpetuo né serbar l'ira in eterno, affinché gli spiriti, le anime che io ho fatte, non vengan meno dinanzi a me. </p>
<p id="v17"><sup><small>17</small></sup>  Per la iniquità della sua cupidigia io mi sono adirato, e l'ho colpito; mi sono nascosto, mi sono indignato; ed egli, ribelle, ha seguito la via del suo cuore. </p>
<p id="v18"><sup><small>18</small></sup>  Io ho vedute le sue vie, e lo guarirò; lo guiderò, e ridarò le mie consolazioni a lui e a quelli dei suoi che sono afflitti. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Io creo la lode ch'esce dalle labbra. Pace, pace a colui ch'è lontano e a colui ch'è vicino! dice l'Eterno; io lo guarirò. </p>
<p id="v20"><sup><small>20</small></sup>  Ma gli empi sono come il mare agitato, quando non si può calmare e le sue acque caccian fuori fango e pantano. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Non v'è pace per gli empi, dice il mio Dio. <sup id="cite4"><a href="#fn4">[4]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 57:15 <i>Io abito in luogo alto e santo</i>: <a href="/it/The_Urantia_Book/97#p7_12">LU 97:7.12</a>.  <i>Dimora in luogo alto e santo</i>: <a href="/it/The_Urantia_Book/131#p2_4">LU 131:2.4</a>.  <i>Mente contrita e spirito umile</i>: <a href="/it/The_Urantia_Book/149#p6_11">LU 149:6.11</a>.  <i>Abita l'eternità</i>: <a href="/it/The_Urantia_Book/1#p1_6">LU 1:1.6</a>.  <i>Io sono alto e nobile</i>: <a href="/it/The_Urantia_Book/97#p7_9">LU 97:7.9</a>.  <i>Dio abita l'eternità</i>: <a href="/it/The_Urantia_Book/3#p4_5">LU 3:4.5</a>.  <i>Abita l'eternità</i>: <a href="/it/The_Urantia_Book/2#p1_5">LU 2:1.5</a>.  <i>Luogo alto e santo</i>: <a href="/it/The_Urantia_Book/11#p1_2">LU 11:1.2</a>.  <i>Dio abita l'eternità</i>: <a href="/it/The_Urantia_Book/1#p0_3">LU 1:0.3</a>. </li>
  <li id="fn2"><a href="#cite2">↑</a> 57:18 <i>Egli consolerà chi è in lutto</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn3"><a href="#cite3">↑</a> 57:20-21 <i>I malvagi sono come il mare in tempesta</i>: <a href="/it/The_Urantia_Book/149#p5_3">LU 149:5.3</a>. </li>
  <li id="fn4"><a href="#cite4">↑</a> 57:21 <i>Non c'è pace per i malvagi</i>: <a href="/it/The_Urantia_Book/131#p2_10">LU 131:2.10</a>. </li>
</ol>
</div>
