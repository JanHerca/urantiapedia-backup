<!--
title: Isaia - Capitolo 35
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/34">Isaia - Capitolo 34</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/36">Isaia - Capitolo 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il deserto e la terra arida si rallegreranno, la solitudine gioirà e fiorirà come la rosa; </p>
<p id="v2"><sup><small>2</small></sup>  si coprirà di fiori e festeggerà con giubilo e canti d'esultanza; le sarà data la gloria del Libano, la magnificenza del Carmel e di Saron. Essi vedranno la gloria dell'Eterno, la magnificenza del nostro Dio. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Fortificate le mani infiacchite, raffermate le ginocchia vacillanti! </p>
<p id="v4"><sup><small>4</small></sup>  Dite a quelli che hanno il cuore smarrito: 'Siate forti, non temete!' Ecco il vostro Dio! Verrà la vendetta, la retribuzione di Dio! Verrà egli stesso a salvarvi. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Allora s'apriranno gli occhi dei ciechi, e saranno sturati gli orecchi de' sordi; </p>
<p id="v6"><sup><small>6</small></sup>  allora lo zoppo salterà come un cervo, e la lingua del muto canterà di gioia; perché delle acque sgorgheranno nel deserto, e de' torrenti nella solitudine; </p>
<p id="v7"><sup><small>7</small></sup>  il miraggio diventerà un lago, e il suolo assetato, un luogo di sorgenti d'acqua; nel ricetto che accoglieva gli sciacalli s'avrà un luogo da canne e da giunchi. </p>
<p id="v8"><sup><small>8</small></sup>  Quivi sarà una strada maestra, una via che sarà chiamata 'la via santa'; nessuno impuro vi passerà; essa sarà per quelli soltanto; quei che la seguiranno, anche gl'insensati, non potranno smarrirvisi. </p>
<p id="v9"><sup><small>9</small></sup>  In quella via non ci saranno leoni; nessuna bestia feroce vi metterà piede o vi apparirà; ma vi cammineranno i redenti; </p>
<p id="v10"><sup><small>10</small></sup>  e i riscattati dell'Eterno torneranno, verranno a Sion con canti di gioia; un'allegrezza eterna coronerà il loro capo; otterranno gioia e letizia, e il dolore ed il gemito fuggiranno. <sup id="cite3"><a href="#fn3">[3]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 35:2 <i>Gloria di Dio</i>: <a href="/it/The_Urantia_Book/2#p1_2">LU 2:1.2</a>. </li>
  <li id="fn2"><a href="#cite2">↑</a> 35:4 <i>La vendetta è di Dio</i>: <a href="/it/The_Urantia_Book/70#p10_9">LU 70:10.9</a>. </li>
  <li id="fn3"><a href="#cite3">↑</a> 35:10 <i>Gioia eterna</i>: <a href="/it/The_Urantia_Book/190#p5_4">LU 190:5.4</a>. </li>
</ol>
</div>
