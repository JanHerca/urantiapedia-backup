<!--
title: Isaia - Capitolo 28
description: 
published: true
date: 2022-10-7T1:7:41Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/27">Isaia - Capitolo 27</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/29">Isaia - Capitolo 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Guai alla superba corona degli ubriachi d'Efraim, e al fiore che appassisce, splendido ornamento che sta sul capo della grassa valle degli storditi dal vino! </p>
<p id="v2"><sup><small>2</small></sup>  Ecco venire, da parte del Signore, un uomo forte, potente, come una tempesta di grandine, un uragano distruttore, come una piena di grandi acque che straripano; ei getta quella corona a terra con violenza. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  La superba corona degli ubriachi d'Efraim sarà calpestata; </p>
<p id="v4"><sup><small>4</small></sup>  e il fiore che appassisce, lo splendido ornamento che sta sul capo della grassa valle sarà come fico primaticcio d'avanti l'estate; appena uno lo scorge, l'ha in mano, e lo trangugia. </p>
<p id="v5"><sup><small>5</small></sup>  In quel giorno, l'Eterno degli eserciti sarà una splendida corona, un diadema d'onore al resto del suo popolo, </p>
<p id="v6"><sup><small>6</small></sup>  uno spirito di giustizia a colui che siede come giudice, la forza di quelli che respingono il nemico fino alle sue porte. </p>
<p id="v7"><sup><small>7</small></sup>  Ma anche questi barcollan per il vino, e vacillano per le bevande inebrianti; sacerdote e profeta barcollan per le bevande inebrianti, affogano nel vino, vacillano per le bevande inebrianti, barcollano profetizzando, tentennano rendendo giustizia. </p>
<p id="v8"><sup><small>8</small></sup>  Tutte le tavole son piene di vomito, di lordure, non v'è più posto pulito. </p>
<p id="v9"><sup><small>9</small></sup>  - 'A chi vuol egli dare insegnamenti? A chi vuol egli far capire la lezione? A de' bambini appena divezzati, staccati dalle mammelle? </p>
<p id="v10"><sup><small>10</small></sup>  Poiché è un continuo dar precetto dopo precetto, precetto dopo precetto, regola dopo regola, regola dopo regola, un poco qui, un poco là!' - </p>
<p id="v11"><sup><small>11</small></sup>  Ebbene, sarà mediante labbra balbuzienti e mediante una lingua barbara che l'Eterno parlerà a questo popolo. </p>
<p id="v12"><sup><small>12</small></sup>  Egli avea detto loro: 'Ecco il riposo: lasciar riposare lo stanco; questo è il refrigerio!' </p>
<p id="v13"><sup><small>13</small></sup>  Ma quelli non han voluto ascoltare; e la parola dell'Eterno è stata per loro precetto dopo precetto, precetto dopo precetto, regola dopo regola, regola dopo regola, un poco qui, un poco là, ond'essi andassero a cadere a rovescio, fossero fiaccati, còlti al laccio, e presi! </p>
<p id="v14"><sup><small>14</small></sup>  Ascoltate dunque la parola dell'Eterno, o schernitori, che dominate questo popolo di Gerusalemme! </p>
<p id="v15"><sup><small>15</small></sup>  Voi dite: 'Noi abbiam fatto alleanza con la morte, abbiam fermato un patto col soggiorno de' morti; quando l'inondante flagello passerà, non giungerà fino a noi, perché abbiam fatto della menzogna il nostro rifugio e ci siam messi al sicuro dietro la frode'. </p>
<p id="v16"><sup><small>16</small></sup>  Perciò così parla il Signore, l'Eterno: Ecco, io ho posto come fondamento in Sion una pietra, una pietra provata, una pietra angolare preziosa, un fondamento solido; chi confiderà in essa non avrà fretta di fuggire. </p>
<p id="v17"><sup><small>17</small></sup>  Io prenderò il diritto per livello, e la giustizia per piombino; la grandine spazzerà via il rifugio di menzogna, e le acque inonderanno il vostro ricetto. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  La vostra alleanza con la morte sarà annullata, e il vostro patto col soggiorno de' morti non reggerà; quando l'inondante flagello passerà, voi sarete da esso calpestati. </p>
<p id="v19"><sup><small>19</small></sup>  Ogni volta che passerà, vi afferrerà: poiché passerà mattina dopo mattina, di giorno e di notte; e sarà spaventevole imparare una tal lezione! </p>
<p id="v20"><sup><small>20</small></sup>  Poiché il letto sarà troppo corto per distendervisi, e la coperta troppo stretta per avvolgervisi. </p>
<p id="v21"><sup><small>21</small></sup>  Giacché l'Eterno si leverà come al monte Peratsim, s'adirerà come nella valle di Gabaon, per fare l'opera sua, l'opera sua singolare, per compiere il suo lavoro, lavoro inaudito. </p>
<p id="v22"><sup><small>22</small></sup>  Or dunque, non fate gli schernitori, che i vostri legami non s'abbian a rafforzare! Poiché io ho udito, da parte del Signore, dell'Eterno degli eserciti, ch'è deciso uno sterminio completo di tutto il paese. </p>
<p id="v23"><sup><small>23</small></sup>  Porgete orecchi, e date ascolto alla mia voce! State attenti, e ascoltate la mia parola! </p>
<p id="v24"><sup><small>24</small></sup>  L'agricoltore ara egli sempre per seminare? Rompe ed erpica egli sempre la sua terra? </p>
<p id="v25"><sup><small>25</small></sup>  Quando ne ha appianata la superficie, non vi semina egli l'aneto, non vi sparge il comino, non vi mette il frumento a solchi, l'orzo nel luogo designato, e il farro entro i limiti ad esso assegnati? </p>
<p id="v26"><sup><small>26</small></sup>  Il suo Dio gl'insegna la regola da seguire e l'ammaestra. </p>
<p id="v27"><sup><small>27</small></sup>  L'aneto non si trebbia con la trebbia, né si fa passar sul comino la ruota del carro; ma l'aneto si batte col bastone, e il comino con la verga. </p>
<p id="v28"><sup><small>28</small></sup>  Si trebbia il grano; nondimeno, non lo si trebbia sempre; vi si fan passare sopra la ruota del carro ed i cavalli, ma non si schiaccia. </p>
<p id="v29"><sup><small>29</small></sup>  Anche questo procede dall'Eterno degli eserciti; maravigliosi sono i suoi disegni, grande è la sua sapienza. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/27">Isaia - Capitolo 27</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/29">Isaia - Capitolo 29</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 28:2 <i>La furia di Dio nelle tempeste</i>: <a href="/it/The_Urantia_Book/4#p5_3">LU 4:5.3</a>. </li>
  <li id="fn2"><a href="#cite2">↑</a> 28:17 <i>Il giudizio lo metto sulla riga</i>: <a href="/it/The_Urantia_Book/97#p5_2">LU 97:5.2</a>. </li>
</ol>
</div>
