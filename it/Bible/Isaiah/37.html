<!--
title: Isaia - Capitolo 37
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/36">Isaia - Capitolo 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/38">Isaia - Capitolo 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando il re Ezechia ebbe udito questo, si stracciò le vesti, si coprì d'un sacco, ed entrò nella casa dell'Eterno. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E mandò Eliakim, prefetto del palazzo, Scebna, il segretario, e i più anziani dei sacerdoti, coperti di sacchi, al profeta Isaia, figliuolo di Amots, i quali gli dissero: </p>
<p id="v3"><sup><small>3</small></sup>  'Così parla Ezechia: Questo giorno è giorno d'angoscia, di castigo e d'onta; poiché i figliuoli sono giunti al punto d'uscir dal seno materno, e manca la forza per partorire. </p>
<p id="v4"><sup><small>4</small></sup>  Forse, l'Eterno, il tuo Dio, ha udite le parole di Rabshake, il quale il re d'Assiria, suo signore, ha mandato a oltraggiare l'Iddio vivente; e forse l'Eterno, il tuo Dio, punirà le parole che ha udite. Fa' dunque salire a Dio una preghiera per il residuo del popolo che sussiste ancora'. </p>
<p id="v5"><sup><small>5</small></sup>  I servi del re Ezechia si recaron dunque da Isaia. </p>
<p id="v6"><sup><small>6</small></sup>  E Isaia disse loro: 'Dite al vostro signore: - Così parla l'Eterno: Non temere per le parole che hai udite, con le quali i servi del re d'Assiria m'hanno oltraggiato. </p>
<p id="v7"><sup><small>7</small></sup>  Ecco, io stesso metterò in lui un tale spirito che, all'udire una certa notizia, egli tornerà nel suo paese; e io lo farò cader di spada nel suo paese'. - </p>
<p id="v8"><sup><small>8</small></sup>  Or Rabshake se ne tornò, e trovò il re d'Assiria che assediava Libna; poiché avea saputo che il suo signore era partito da Lakis. </p>
<p id="v9"><sup><small>9</small></sup>  Allora il re d'Assiria ricevette questa notizia, concernente Tirhaka, re d'Etiopia: - 'Egli s'è messo in marcia per farti guerra'. - E com'ebbe udito questo, inviò de' messi ad Ezechia, con questo messaggio: </p>
<p id="v10"><sup><small>10</small></sup>  'Dite così a Ezechia, re di Giuda: Il tuo Dio, nel quale confidi, non t'inganni dicendo: - Gerusalemme non sarà data nelle mani del re d'Assiria. </p>
<p id="v11"><sup><small>11</small></sup>  Ecco, tu hai udito quello che i re d'Assiria hanno fatto a tutti gli altri paesi, votandoli allo sterminio; e tu scamperesti? </p>
<p id="v12"><sup><small>12</small></sup>  Gli dèi delle nazioni che i miei padri distrussero, gli dèi di Gozan, di Charan, di Retsef, e dei figliuoli di Eden che sono a Telassar, valsero essi a liberarle? </p>
<p id="v13"><sup><small>13</small></sup>  Dove sono il re di Hamath, il re d'Arpad, e il re della città di Sefarvaim, e quelli di Hena e d'Ivva?' </p>
<p id="v14"><sup><small>14</small></sup>  Ezechia prese la lettera dalle mani de' messi, e la lesse; poi salì alla casa dell'Eterno, e la spiegò dinanzi all'Eterno. </p>
<p id="v15"><sup><small>15</small></sup>  Ed Ezechia pregò l'Eterno, dicendo: </p>
<p id="v16"><sup><small>16</small></sup>  'O Eterno degli eserciti, Dio d'Israele, che siedi sopra i cherubini! Tu solo sei l'Iddio di tutti i regni della terra; tu hai fatto il cielo e la terra. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  O Eterno, inclina il tuo orecchio, ed ascolta! O Eterno, apri i tuoi occhi, e vedi! Ascolta tutte le parole che Sennacherib ha mandate a dire per oltraggiare l'Iddio vivente! </p>
<p id="v18"><sup><small>18</small></sup>  È vero, o Eterno; i re d'Assiria hanno devastato tutte quelle nazioni e le loro terre, </p>
<p id="v19"><sup><small>19</small></sup>  e hanno dato alle fiamme i loro dèi; perché quelli non erano dèi; ma erano opera di man d'uomo, legno e pietra, e li hanno distrutti. </p>
<p id="v20"><sup><small>20</small></sup>  Ma ora, o Eterno, o Dio nostro, liberaci dalle mani di Sennacherib, affinché tutti i regni della terra conoscano che tu solo sei l'Eterno!' </p>
<p id="v21"><sup><small>21</small></sup>  Allora Isaia, figliuolo di Amots, mandò a dire ad Ezechia: 'Così dice l'Eterno, l'Iddio d'Israele: - La preghiera che tu m'hai rivolta riguardo a Sennacherib, re d'Assiria, io l'ho udita; </p>
<p id="v22"><sup><small>22</small></sup>  e questa è la parola che l'Eterno ha pronunziata contro di lui: La vergine, figliuola di Sion, ti disprezza e si fa beffe di te; la figliuola di Gerusalemme scuote la testa dietro a te. </p>
<p id="v23"><sup><small>23</small></sup>  Chi hai tu insultato e oltraggiato? Contro chi hai tu alzata la voce e levati in alto gli occhi tuoi? Contro il Santo d'Israele. </p>
<p id="v24"><sup><small>24</small></sup>  Per mezzo dei tuoi servi tu hai insultato il Signore, e hai detto: - 'Con la moltitudine de' miei carri io son salito in vetta ai monti, nei recessi del Libano; io taglierò i suoi cedri più alti, i suoi cipressi più belli; io giungerò alla più alta sua cima, alla sua foresta più magnifica. </p>
<p id="v25"><sup><small>25</small></sup>  Io ho scavato, e bevuto dell'acqua; con la pianta dei miei piedi prosciugherò tutti i fiumi d'Egitto'. </p>
<p id="v26"><sup><small>26</small></sup>  - Non hai tu udito? Già da lungo tempo io ho preparato queste cose, da tempi antichi ne ho formato il disegno. Ed ora le faccio accadere, e tu sei là per ridurre città forti in monti di rovine. </p>
<p id="v27"><sup><small>27</small></sup>  I loro abitanti, ridotti all'impotenza, sono smarriti e confusi; sono come l'erba de' campi, come la tenera verdura, come l'erba dei tetti, come grano riarso prima di spigare. </p>
<p id="v28"><sup><small>28</small></sup>  Ma io so quando ti siedi, quand'esci, quand'entri, e quando t'infuri contro di me. </p>
<p id="v29"><sup><small>29</small></sup>  E per codesto tuo infuriare contro di me, e perché la tua insolenza è giunta ai miei orecchi, io ti metterò nel naso il mio anello, e fra le labbra il mio freno, e ti farò tornare per la via donde sei venuto. </p>
<p id="v30"><sup><small>30</small></sup>  E questo, o Ezechia, te ne sarà il segno: quest'anno si mangerà il frutto del grano caduto; il secondo anno, quello che cresce da sé; ma il terz'anno seminerete, mieterete, pianterete vigne, e ne mangerete il frutto. </p>
<p id="v31"><sup><small>31</small></sup>  E il residuo della casa di Giuda che sarà scampato metterà ancora radici in basso, e porterà frutto in alto. </p>
<p id="v32"><sup><small>32</small></sup>  Poiché da Gerusalemme uscirà un residuo, e dal monte di Sion usciranno degli scampati. Lo zelo dell'Eterno degli eserciti farà questo. </p>
<p id="v33"><sup><small>33</small></sup>  Perciò così parla l'Eterno circa il re d'Assiria: - Egli non entrerà in questa città, e non vi tirerà dentro alcuna freccia; non verrà davanti ad essa con scudi, e non eleverà trincee contro di lei. </p>
<p id="v34"><sup><small>34</small></sup>  Ei se ne tornerà per la via donde è venuto, e non entrerà in questa città, dice l'Eterno. </p>
<p id="v35"><sup><small>35</small></sup>  Poiché io proteggerò questa città per salvarla, per amor di me stesso e per amor di Davide, mio servo'. </p>
<p id="v36"><sup><small>36</small></sup>  E l'angelo dell'Eterno uscì e colpì, nel campo degli Assiri, centottantacinquemila uomini; e quando la gente si levò la mattina, ecco ch'eran tanti cadaveri. </p>
<p id="v37"><sup><small>37</small></sup>  Allora Sennacherib, re d'Assiria, levò il suo campo, partì, e tornò a Ninive, dove rimase. </p>
<p id="v38"><sup><small>38</small></sup>  E avvenne che, com'egli stava prostrato nella casa di Nisroc, suo dio, Adrammelec e Saretser, suoi figliuoli, l'uccisero a colpi di spada, e si rifugiarono nel paese d'Ararat. Ed Esarhaddon, suo figliuolo, regnò in luogo suo. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 37:1-2 <i>Povertà e penitenza</i>: <a href="/it/The_Urantia_Book/89#p3_3">LU 89:3.3</a>. </li>
  <li id="fn2"><a href="#cite2">↑</a> 37:16 <i>Un solo Dio</i>: <a href="/it/The_Urantia_Book/92#p5_8">LU 92:5.8</a>.  <i>Il Signore Dio è uno</i>: <a href="/it/The_Urantia_Book/1#p7_6">LU 1:7.6</a>.  <i>Dio creò il cielo e la terra</i>: <a href="/it/The_Urantia_Book/1#p0_1">LU 1:0.1</a>.  <i>Dio creò il cielo e la terra</i>: <a href="/it/The_Urantia_Book/131#p2_2">LU 131:2.2</a>.  <i>Creatore universale</i>: <a href="/it/The_Urantia_Book/142#p3_7">LU 142:3.7</a>.  <i>O Signore degli eserciti, tu sei Dio</i>: <a href="/it/The_Urantia_Book/92#p6_6">LU 92:6.6</a>.  <i>Dio creò il cielo e la terra</i>: <a href="/it/The_Urantia_Book/92#p6_6">LU 92:6.6</a>.  <i>Dio creò</i>: <a href="/it/The_Urantia_Book/95#p5_9">LU 95:5.9</a>.  <i>Il Creatore</i>: <a href="/it/The_Urantia_Book/131#p10_6">LU 131:10.6</a>.  <i>Dio come Creatore del cielo, della terra</i>: <a href="/it/The_Urantia_Book/0#p2_9">LU 0:2.9</a>.  <i>Un solo Dio</i>: <a href="/it/The_Urantia_Book/92#p6_6">LU 92:6.6</a>.  <i>Dio ha fatto tutto</i>: <a href="/it/The_Urantia_Book/6#p1_3">LU 6:1.3</a>.  <i>Nessun Dio accanto a te</i>: <a href="/it/The_Urantia_Book/1#p0_1">LU 1:0.1</a>.  <i>Un solo Dio</i>: <a href="/it/The_Urantia_Book/45#p4_8">LU 45:4.8</a>.  <i>Creatore fedele e divino</i>: <a href="/it/The_Urantia_Book/2#p1_2">LU 2:1.2</a>.  <i>Un solo Dio</i>: <a href="/it/The_Urantia_Book/131#p10_2">LU 131:10.2</a>.  <i>Dio ha fatto tutte le cose e gli esseri</i>: <a href="/it/The_Urantia_Book/131#p10_2">LU 131:10.2</a>.  <i>Creatore del cielo e della terra</i>: <a href="/it/The_Urantia_Book/128#p1_10">LU 128:1.10</a>.  <i>Il Signore è un solo Dio</i>: <a href="/it/The_Urantia_Book/96#p5_5">LU 96:5.5</a>.  <i>Dio è uno</i>: <a href="/it/The_Urantia_Book/56#p4_4">LU 56:4.4</a>.  <i>Il Signore nostro Dio è un solo Dio</i>: <a href="/it/The_Urantia_Book/10#p7_1">LU 10:7.1</a>. </li>
</ol>
</div>
