<!--
title: Isaia - Capitolo 43
description: 
published: true
date: 2022-10-7T1:7:41Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/42">Isaia - Capitolo 42</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/44">Isaia - Capitolo 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma ora così parla l'Eterno, il tuo Creatore, o Giacobbe, Colui che t'ha formato, o Israele! Non temere, perché io t'ho riscattato, t'ho chiamato per nome; tu sei mio! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Quando passerai per delle acque, io sarò teco; quando traverserai de' fiumi, non ti sommergeranno; quando camminerai nel fuoco, non ne sarai arso, e la fiamma non ti consumerà. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Poiché io sono l'Eterno, il tuo Dio, il Santo d'Israele, il tuo salvatore; io ho dato l'Egitto come tuo riscatto, l'Etiopia e Seba in vece tua. </p>
<p id="v4"><sup><small>4</small></sup>  Perché tu sei prezioso agli occhi miei, perché sei pregiato ed io t'amo, io do degli uomini in vece tua, e dei popoli in cambio della tua vita. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Non temere, perché io son teco; io ricondurrò la tua progenie dal levante, e ti raccoglierò dal ponente. </p>
<p id="v6"><sup><small>6</small></sup>  Dirò al settentrione: 'Da'!' e al mezzogiorno: 'Non ritenere; fa' venire i miei figliuoli da lontano, e le mie figliuole dalle estremità della terra, <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  tutti quelli cioè che portano il mio nome, che io ho creati per la mia gloria, che ho formati, che ho fatti'. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Fa' uscire il popolo cieco che ha degli occhi, e i sordi che han degli orecchi! </p>
<p id="v9"><sup><small>9</small></sup>  S'adunino tutte assieme le nazioni, si riuniscano i popoli! Chi fra loro può annunziar queste cose e farci udire delle predizioni antiche? Producano i loro testimoni e stabiliscano il loro diritto, affinché, dopo averli uditi, si dica: 'È vero!' </p>
<p id="v10"><sup><small>10</small></sup>  I miei testimoni siete voi, dice l'Eterno, voi, e il mio servo ch'io ho scelto, affinché voi lo sappiate, mi crediate, e riconosciate che son io. Prima di me nessun Dio fu formato, e dopo di me, non ve ne sarà alcuno. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Io, io sono l'Eterno, e fuori di me non v'è salvatore. </p>
<p id="v12"><sup><small>12</small></sup>  Io ho annunziato, salvato, predetto, e non è stato un dio straniero che fosse tra voi; e voi me ne siete testimoni, dice l'Eterno: Io sono Iddio. </p>
<p id="v13"><sup><small>13</small></sup>  Lo sono da che fu il giorno, e nessuno può liberare dalla mia mano; io opererò; chi potrà impedire l'opera mia? </p>
<p id="v14"><sup><small>14</small></sup>  Così parla l'Eterno, il vostro redentore, il Santo d'Israele: Per amor vostro io mando il nemico contro Babilonia; volgerò tutti in fuga, e i Caldei scenderanno sulle navi di cui sono sì fieri. </p>
<p id="v15"><sup><small>15</small></sup>  Io sono l'Eterno, il vostro Santo, il creatore d'Israele, il vostro re. </p>
<p id="v16"><sup><small>16</small></sup>  Così parla l'Eterno, che aprì una strada nel mare e un sentiero fra le acque potenti, </p>
<p id="v17"><sup><small>17</small></sup>  che fece uscire carri e cavalli, un esercito di prodi guerrieri; e tutti quanti furono atterrati, né più si rialzarono; furono estinti, spenti come un lucignolo. </p>
<p id="v18"><sup><small>18</small></sup>  Non ricordate più le cose passate, e non considerate più le cose antiche; </p>
<p id="v19"><sup><small>19</small></sup>  ecco, io sto per fare una cosa nuova; essa sta per germogliare; non la riconoscerete voi? Sì, io aprirò una strada nel deserto, farò scorrer de' fiumi nella solitudine. </p>
<p id="v20"><sup><small>20</small></sup>  Le bestie de' campi, gli sciacalli e gli struzzi, mi glorificheranno perché avrò dato dell'acqua al deserto, de' fiumi alla solitudine per dar da bere al mio popolo, al mio eletto. <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  Il popolo che mi sono formato pubblicherà le mie lodi. <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  E tu non m'hai invocato, o Giacobbe, anzi ti sei stancato di me, o Israele! <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Tu non m'hai portato l'agnello de' tuoi olocausti, e non m'hai onorato coi tuoi sacrifizi; io non ti ho tormentato col chiederti offerte, né t'ho stancato col domandarti incenso. </p>
<p id="v24"><sup><small>24</small></sup>  Tu non m'hai comprato con danaro della canna odorosa, e non m'hai saziato col grasso de' tuoi sacrifizi; ma tu m'hai tormentato coi tuoi peccati, m'hai stancato con le tue iniquità. </p>
<p id="v25"><sup><small>25</small></sup>  Io, io son quegli che per amor di me stesso cancello le tue trasgressioni, e non mi ricorderò più dei tuoi peccati. <sup id="cite10"><a href="#fn10">[10]</a></sup></p>
<p id="v26"><sup><small>26</small></sup>  Risveglia la mia memoria, discutiamo assieme, parla tu stesso per giustificarti! </p>
<p id="v27"><sup><small>27</small></sup>  Il tuo primo padre ha peccato, i tuoi interpreti si sono ribellati a me; </p>
<p id="v28"><sup><small>28</small></sup>  perciò io ho trattato come profani i capi del santuario, ho votato Giacobbe allo sterminio, ho abbandonato Israele all'obbrobrio. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/42">Isaia - Capitolo 42</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/44">Isaia - Capitolo 44</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 43:1 <i>Il Signore dice: Io ti ho creato</i>: <a href="/it/The_Urantia_Book/97#p7_7">LU 97:7.7</a>. </li>
  <li id="fn2"><a href="#cite2">↑</a> 43:2 <i>Dio è con noi</i>: <a href="/it/The_Urantia_Book/117#p6_27">LU 117:6.27</a>.  <i>Acque di afflizione, fiumi</i>: <a href="/it/The_Urantia_Book/148#p5_5">LU 148:5.5</a>.  <i>Parte 1: Passa attraverso le acque</i>: <a href="/it/The_Urantia_Book/97#p7_7">LU 97:7.7</a>. </li>
  <li id="fn3"><a href="#cite3">↑</a> 43:4 <i>Parte 2: Sei prezioso</i>: <a href="/it/The_Urantia_Book/97#p7_7">LU 97:7.7</a>. </li>
  <li id="fn4"><a href="#cite4">↑</a> 43:6-7 <i>Li ho creati per la mia gloria</i>: <a href="/it/The_Urantia_Book/148#p4_10">LU 148:4.10</a>. </li>
  <li id="fn5"><a href="#cite5">↑</a> 43:7 <i>Parte 1: Ho fatto l'uomo per la mia gloria</i>: <a href="/it/The_Urantia_Book/97#p7_10">LU 97:7.10</a>. </li>
  <li id="fn6"><a href="#cite6">↑</a> 43:10-11 <i>Leggete la Scrittura: Voi siete i miei testimoni, dice il Signore</i>: <a href="/it/The_Urantia_Book/126#p4_7">LU 126:4.7</a>. </li>
  <li id="fn7"><a href="#cite7">↑</a> 43:20-21 <i>Popolo eletto da Dio</i>: <a href="/it/The_Urantia_Book/96#p5_6">LU 96:5.6</a>.  <i>Popolo eletto</i>: <a href="/it/The_Urantia_Book/97#p10_1">LU 97:10.1</a>.  <i>Popolo eletto</i>: <a href="/it/The_Urantia_Book/97#p4_2">LU 97:4.2</a>.  <i>Popolo eletto</i>: <a href="/it/The_Urantia_Book/93#p5_1">LU 93:5.1</a>.  <i>Popolo eletto</i>: <a href="/it/The_Urantia_Book/96#p2_3">LU 96:2.3</a>. </li>
  <li id="fn8"><a href="#cite8">↑</a> 43:21 <i>Popolo eletto</i>: <a href="/it/The_Urantia_Book/121#p2_8">LU 121:2.8</a>.  <i>Parte 2: Mostra la mia lode</i>: <a href="/it/The_Urantia_Book/97#p7_10">LU 97:7.10</a>. </li>
  <li id="fn9"><a href="#cite9">↑</a> 43:22-26 <i>Secondo Isaia: sacrificio / redenzione</i>: <a href="/it/The_Urantia_Book/97#p8_3">LU 97:8.3</a>. </li>
  <li id="fn10"><a href="#cite10">↑</a> 43:25 <i>Parte 3: Cancello le trasgressioni</i>: <a href="/it/The_Urantia_Book/97#p7_10">LU 97:7.10</a>.  <i>Dio cancella i peccati</i>: <a href="/it/The_Urantia_Book/2#p5_4">LU 2:5.4</a>. </li>
</ol>
</div>
