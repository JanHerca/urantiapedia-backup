<!--
title: Isaia - Capitolo 36
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/35">
          <span class="mdi mdi-arrow-left-drop-circle"></span><span class="pl-2">Isaia - Capitolo 35</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/37">
          <span class="pr-2">Isaia - Capitolo 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne, il quattordicesimo anno del re Ezechia, che Sennacherib, re d'Assiria, salì contro tutte le città fortificate di Giuda, e le prese. </p>
<p id="v2"><sup><small>2</small></sup>  E il re d'Assiria mandò Rabshake da Lakis a Gerusalemme al re Ezechia con un grande esercito; e Rabshake si fermò presso l'acquedotto dello stagno superiore, sulla strada del campo del gualchieraio. </p>
<p id="v3"><sup><small>3</small></sup>  Allora Eliakim, figliuolo di Hilkia, prefetto del palazzo, Scebna, il segretario, e Joah, figliuolo d'Asaf, l'archivista, si recarono da lui. </p>
<p id="v4"><sup><small>4</small></sup>  E Rabshake disse loro: 'Dite ad Ezechia: Così parla il gran re, il re d'Assiria: Che fiducia è cotesta che tu hai? </p>
<p id="v5"><sup><small>5</small></sup>  Io te lo dico; non sono che parole delle labbra; per la guerra ci vuol prudenza e forza; ora, in chi hai tu riposta la tua fiducia per ribellarti a me? </p>
<p id="v6"><sup><small>6</small></sup>  Ecco, tu confidi nell'Egitto, in quel sostegno di canna rotta, ch'entra nella mano e la fora a chi vi s'appoggia; tal è Faraone, re d'Egitto, per tutti quelli che confidano in lui. </p>
<p id="v7"><sup><small>7</small></sup>  E se mi dici: - Noi confidiamo nell'Eterno, nel nostro Dio, - non è egli quello stesso di cui Ezechia ha soppresso gli alti luoghi e gli altari, dicendo a Giuda e a Gerusalemme: - Vi prostrerete dinanzi a questo altare qui? - </p>
<p id="v8"><sup><small>8</small></sup>  Or dunque fa' una scommessa col mio signore, il re d'Assiria: io ti darò duemila cavalli, se tu puoi fornire tanti cavalieri da montarli. </p>
<p id="v9"><sup><small>9</small></sup>  E come potresti tu far voltar le spalle a un solo capitano fra i minimi servi del mio signore? Ma tu confidi nell'Egitto per aver de' carri e dei cavalieri. </p>
<p id="v10"><sup><small>10</small></sup>  E d'altronde è egli forse senza il voler dell'Eterno ch'io son salito contro questo paese per distruggerlo? È stato l'Eterno che m'ha detto: Sali contro questo paese e distruggilo!' </p>
<p id="v11"><sup><small>11</small></sup>  Allora Eliakim, Scebna e Joah dissero a Rabshake: 'Deh! parla ai tuoi servi in lingua aramaica, poiché noi la intendiamo; e non ci parlare in lingua giudaica, in guisa che il popolo ch'è sulle mura l'oda'. </p>
<p id="v12"><sup><small>12</small></sup>  Ma Rabshake rispose: 'Il mio signore m'ha egli forse mandato a dire queste parole al tuo signore e a te? Non m'ha egli mandato a dirle a questi uomini che stanno sulle mura, e che presto saran ridotti a mangiare i loro escrementi e a bere la loro orina con voi?' </p>
<p id="v13"><sup><small>13</small></sup>  Poi Rabshake si levò in piedi e gridò con forte voce in lingua giudaica: 'Ascoltate le parole del gran re, del re d'Assiria! </p>
<p id="v14"><sup><small>14</small></sup>  Così parla il re: Ezechia non v'inganni, perch'egli non vi potrà liberare; </p>
<p id="v15"><sup><small>15</small></sup>  né vi faccia Ezechia riporre la vostra fiducia nell'Eterno, dicendo: - L'Eterno ci libererà di certo; questa città non sarà data nelle mani del re d'Assiria. - </p>
<p id="v16"><sup><small>16</small></sup>  Non date retta ad Ezechia, perché così dice il re d'Assiria: Fate la pace con me, arrendetevi, e ciascun di voi mangerà della sua vite e del suo fico, e berrà dell'acqua della sua cisterna, </p>
<p id="v17"><sup><small>17</small></sup>  finch'io venga a menarvi in un paese simile al vostro: paese di grano e di vino, paese di pane e di vigne. </p>
<p id="v18"><sup><small>18</small></sup>  Guardate ch'Ezechia non vi seduca, dicendo: L'Eterno ci libererà. Ha qualcuno degli dèi delle nazioni potuto liberare il suo paese dalle mani del re d'Assiria? </p>
<p id="v19"><sup><small>19</small></sup>  Dove sono gli dèi di Hamath e d'Arpad? Dove sono gli dèi di Sefarvaim? Hanno essi forse liberata Samaria dalle mie mani? </p>
<p id="v20"><sup><small>20</small></sup>  Fra tutti gli dèi di quei paesi, quali son quelli che abbian liberato il loro paese dalle mie mani? E l'Eterno avrebbe a liberare Gerusalemme dalle mie mani?' </p>
<p id="v21"><sup><small>21</small></sup>  E quelli si tacquero e non risposero verbo, perché il re avea dato quest'ordine: 'Non gli rispondete'. </p>
<p id="v22"><sup><small>22</small></sup>  Ed Eliakim, figliuolo di Hilkia, prefetto del palazzo, Scebna, il segretario, e Joah, figliuolo d'Asaf, l'archivista, vennero ad Ezechia con le vesti stracciate, e gli riferirono le parole di Rabshake. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/35">
          <span class="mdi mdi-arrow-left-drop-circle"></span><span class="pl-2">Isaia - Capitolo 35</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/37">
          <span class="pr-2">Isaia - Capitolo 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
