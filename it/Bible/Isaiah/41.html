<!--
title: Isaia - Capitolo 41
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/40">
          <span class="mdi mdi-arrow-left-drop-circle"></span><span class="pl-2">Isaia - Capitolo 40</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/42">
          <span class="pr-2">Isaia - Capitolo 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Isole, fate silenzio dinanzi a me! Riprendano nuove forze i popoli, s'accostino, e poi parlino! Veniamo assieme in giudizio! </p>
<p id="v2"><sup><small>2</small></sup>  Chi ha suscitato dall'oriente colui che la giustizia chiama sui suoi passi? Egli dà in balìa di lui le nazioni, e lo fa dominare sui re; egli riduce la loro spada in polvere, e il loro arco come pula portata via dal vento. </p>
<p id="v3"><sup><small>3</small></sup>  Ei li insegue, e passa in trionfo per una via che i suoi piedi non hanno mai calcato. </p>
<p id="v4"><sup><small>4</small></sup>  Chi ha operato, chi ha fatto questo? Colui che fin dal principio ha chiamato le generazioni alla vita; io, l'Eterno, che sono il primo, e che sarò cogli ultimi sempre lo stesso. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Le isole lo vedono, e son prese da paura; le estremità della terra tremano. Essi s'avvicinano, arrivano! </p>
<p id="v6"><sup><small>6</small></sup>  S'aiutano a vicenda; ognuno dice al suo fratello: 'Coraggio!' </p>
<p id="v7"><sup><small>7</small></sup>  Il fabbro incoraggia l'orafo; il battiloro incoraggia colui che batte l'incudine, e dice della saldatura: 'È buona!' e fissa l'idolo con de' chiodi, perché non si smova. </p>
<p id="v8"><sup><small>8</small></sup>  Ma tu, Israele, mio servo, Giacobbe che io ho scelto, progenie d'Abrahamo, l'amico mio, <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  tu che ho preso dalle estremità della terra, che ho chiamato dalle parti più remote d'essa, e a cui ho detto: 'Tu sei il mio servo; t'ho scelto e non t'ho reietto', </p>
<p id="v10"><sup><small>10</small></sup>  tu, non temere, perché io son teco; non ti smarrire, perché io sono il tuo Dio; io ti fortifico, io ti soccorro, io ti sostengo con la destra della mia giustizia. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Ecco, tutti quelli che si sono infiammati contro di te saranno svergognati e confusi; i tuoi avversari saranno ridotti a nulla, e periranno. </p>
<p id="v12"><sup><small>12</small></sup>  Tu li cercherai, e non li troverai più quelli che contendevano teco; quelli che ti facevano guerra saranno come nulla, come cosa che più non è; </p>
<p id="v13"><sup><small>13</small></sup>  perché io, l'Eterno, il tuo Dio, son quegli che ti prendo per la man destra e ti dico: 'Non temere, io t'aiuto!' <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Non temere, o Giacobbe che sei come un verme, o residuo d'Israele! Son io che t'aiuto, dice l'Eterno; e il tuo redentore è il Santo d'Israele. </p>
<p id="v15"><sup><small>15</small></sup>  Ecco, io faccio di te un erpice nuovo dai denti aguzzi; tu trebbierai i monti e li ridurrai in polvere, e renderai le colline simili alla pula. </p>
<p id="v16"><sup><small>16</small></sup>  Tu li ventilerai, e il vento li porterà via, e il turbine li disperderà; ma tu giubilerai nell'Eterno, e ti glorierai nel Santo d'Israele. </p>
<p id="v17"><sup><small>17</small></sup>  I miseri e poveri cercano acqua, e non ve n'è; la loro lingua è secca dalla sete; io, l'Eterno, li esaudirò; io, l'Iddio d'Israele, non li abbandonerò. <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Io farò scaturir de' fiumi sulle nude alture, e delle fonti in mezzo alle valli; farò del deserto uno stagno d'acqua, e della terra arida una terra di sorgenti; </p>
<p id="v19"><sup><small>19</small></sup>  pianterò nel deserto il cedro, l'acacia, il mirto e l'albero da olio; metterò ne' luoghi sterili il cipresso, il platano ed il larice tutti assieme, </p>
<p id="v20"><sup><small>20</small></sup>  affinché quelli veggano, sappiano, considerino e capiscano tutti quanti che la mano dell'Eterno ha operato questo, e che il Santo d'Israele n'è il creatore. </p>
<p id="v21"><sup><small>21</small></sup>  Presentate la vostra causa, dice l'Eterno; esponete le vostre ragioni, dice il Re di Giacobbe. </p>
<p id="v22"><sup><small>22</small></sup>  Le espongan essi, e ci dichiarino quel che dovrà avvenire. Le vostre predizioni di prima quali sono? Ditecele, perché possiam porvi mente, e riconoscerne il compimento; ovvero fateci udire le cose avvenire. </p>
<p id="v23"><sup><small>23</small></sup>  Annunziateci quel che succederà più tardi, e sapremo che siete degli dèi; sì, fate del bene o del male onde noi lo veggiamo, e lo consideriamo assieme. </p>
<p id="v24"><sup><small>24</small></sup>  Ecco, voi siete niente, e l'opera vostra è da nulla: È un abominio lo sceglier voi! </p>
<p id="v25"><sup><small>25</small></sup>  Io l'ho suscitato dal settentrione, ed egli viene; dall'oriente, ed egli invoca il mio nome; egli calpesta i principi come fango, come il vasaio che calca l'argilla. </p>
<p id="v26"><sup><small>26</small></sup>  Chi ha annunziato questo fin dal principio perché lo sapessimo? e molto prima perché dicessimo: 'È vero?' Nessuno l'ha annunziato, nessuno l'ha predetto, e nessuno ha udito i vostri discorsi. </p>
<p id="v27"><sup><small>27</small></sup>  Io pel primo ho detto a Sion: 'Guardate, eccoli!' e a Gerusalemme ho inviato un messo di buone novelle. </p>
<p id="v28"><sup><small>28</small></sup>  E guardo... e non v'è alcuno; non v'è tra loro alcuno che sappia dare un consiglio, e che, s'io l'interrogo, possa darmi risposta. </p>
<p id="v29"><sup><small>29</small></sup>  Ecco, tutti quanti costoro non sono che vanità; le loro opere sono nulla, e i loro idoli non sono che vento e cose da niente. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/40">
          <span class="mdi mdi-arrow-left-drop-circle"></span><span class="pl-2">Isaia - Capitolo 40</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/42">
          <span class="pr-2">Isaia - Capitolo 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 41:4 <i>Io sono il primo e l'ultimo</i>: <a href="/it/The_Urantia_Book/97#p7_6">LU 97:7.6</a>.  <i>Dio, la nostra fonte e il nostro destino</i>: <a href="/it/The_Urantia_Book/2#p1_2">LU 2:1.2</a>.  <i>Egli è il principio e la fine</i>: <a href="/it/The_Urantia_Book/2#p1_2">LU 2:1.2</a>.  <i>Primo, ultimo e unico Dio</i>: <a href="/it/The_Urantia_Book/10#p7_1">LU 10:7.1</a>.  <i>Egli è il principio e la fine</i>: <a href="/it/The_Urantia_Book/2#p1_5">LU 2:1.5</a>. </li>
  <li id="fn2"><a href="#cite2">↑</a> 41:4,6 <i>Io sono il primo e l'ultimo</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn3"><a href="#cite3">↑</a> 41:8-9 <i>Popolo eletto</i>: <a href="/it/The_Urantia_Book/96#p2_3">LU 96:2.3</a>.  <i>Popolo eletto</i>: <a href="/it/The_Urantia_Book/97#p4_2">LU 97:4.2</a>.  <i>Popolo eletto da Dio</i>: <a href="/it/The_Urantia_Book/96#p5_6">LU 96:5.6</a>.  <i>Popolo eletto</i>: <a href="/it/The_Urantia_Book/93#p5_1">LU 93:5.1</a>.  <i>Popolo eletto</i>: <a href="/it/The_Urantia_Book/97#p10_1">LU 97:10.1</a>.  <i>Popolo eletto</i>: <a href="/it/The_Urantia_Book/121#p2_8">LU 121:2.8</a>. </li>
  <li id="fn4"><a href="#cite4">↑</a> 41:10 <i>Non temere, io sono con te</i>: <a href="/it/The_Urantia_Book/131#p2_6">LU 131:2.6</a>.  <i>Non lasciatevi scoraggiare dagli eventi futuri</i>: <a href="/it/The_Urantia_Book/174#p0_2">LU 174:0.2</a>.  <i>Non temere, io sono con te</i>: <a href="/it/The_Urantia_Book/97#p7_6">LU 97:7.6</a>. </li>
  <li id="fn5"><a href="#cite5">↑</a> 41:10,13 <i>Dio come difensore</i>: <a href="/it/The_Urantia_Book/0#p2_9">LU 0:2.9</a>.  <i>Dio come difensore</i>: <a href="/it/The_Urantia_Book/128#p1_10">LU 128:1.10</a>.  <i>Scrittura letta</i>: <a href="/it/The_Urantia_Book/126#p4_6">LU 126:4.6</a>. </li>
  <li id="fn6"><a href="#cite6">↑</a> 41:10,13-14 <i>Salvato dalla paura</i>: <a href="/it/The_Urantia_Book/95#p4_3">LU 95:4.3</a>. </li>
  <li id="fn7"><a href="#cite7">↑</a> 41:13 <i>Non temere, io ti aiuterò</i>: <a href="/it/The_Urantia_Book/159#p5_5">LU 159:5.5</a>. </li>
  <li id="fn8"><a href="#cite8">↑</a> 41:17 <i>Ascolta il grido dei poveri e dei bisognosi</i>: <a href="/it/The_Urantia_Book/190#p5_4">LU 190:5.4</a>.  <i>Parte 2: Dio non abbandonerebbe</i>: <a href="/it/The_Urantia_Book/97#p7_9">LU 97:7.9</a>. </li>
</ol>
</div>
