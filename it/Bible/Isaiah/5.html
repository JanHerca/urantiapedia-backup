<!--
title: Isaia - Capitolo 5
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/4">
          <span class="mdi mdi-arrow-left-drop-circle"></span><span class="pl-2">Isaia - Capitolo 4</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/6">
          <span class="pr-2">Isaia - Capitolo 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Io vo' cantare per il mio benamato il cantico dell'amico mio circa la sua vigna. Il mio benamato aveva una vigna sopra una fertile collina. </p>
<p id="v2"><sup><small>2</small></sup>  La dissodò, ne tolse via le pietre, vi piantò delle viti di scelta, vi fabbricò in mezzo una torre, e vi scavò uno strettoio. Ei s'aspettava ch'essa gli facesse dell'uva, e gli ha fatto invece delle lambrusche. </p>
<p id="v3"><sup><small>3</small></sup>  Or dunque, o abitanti di Gerusalemme e voi uomini di Giuda, giudicate voi fra me e la mia vigna! </p>
<p id="v4"><sup><small>4</small></sup>  Che più si sarebbe potuto fare alla mia vigna di quello che io ho fatto per essa? Perché, mentr'io m'aspettavo che facesse dell'uva, ha essa fatto delle lambrusche? </p>
<p id="v5"><sup><small>5</small></sup>  Ebbene, ora io vi farò conoscere quel che sto per fare alla mia vigna: ne torrò via la siepe e vi pascoleranno le bestie; ne abbatterò il muro di cinta e sarà calpestata. </p>
<p id="v6"><sup><small>6</small></sup>  Ne farò un deserto; non sarà più né potata né zappata, vi cresceranno i rovi e le spine; e darò ordine alle nuvole che su lei non lascino cader pioggia. </p>
<p id="v7"><sup><small>7</small></sup>  Or la vigna dell'Eterno degli eserciti è la casa d'Israele, e gli uomini di Giuda son la piantagione ch'era la sua delizia; ei s'era aspettato rettitudine, ed ecco spargimento di sangue; giustizia, ed ecco grida d'angoscia! </p>
<p id="v8"><sup><small>8</small></sup>  Guai a quelli che aggiungon casa a casa, che uniscon campo a campo, finché non rimanga più spazio, e voi restiate soli ad abitare in mezzo al paese! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Questo m'ha detto all'orecchio l'Eterno degli eserciti: In verità queste case numerose saran desolate, queste case grandi e belle saran private d'abitanti; </p>
<p id="v10"><sup><small>10</small></sup>  dieci iugeri di vigna non daranno che un bato, e un omer di seme non darà che un efa. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Guai a quelli che la mattina s'alzan di buon'ora per correr dietro alle bevande alcooliche, e fan tardi la sera, finché il vino l'infiammi! </p>
<p id="v12"><sup><small>12</small></sup>  La cetra, il saltèro, il tamburello, il flauto ed il vino, ecco i loro conviti! ma non pongon mente a quel che fa l'Eterno, e non considerano l'opera delle sue mani. </p>
<p id="v13"><sup><small>13</small></sup>  Perciò il mio popolo sen va in cattività per mancanza di conoscimento, la sua nobiltà muore di fame, e le sue folle sono inaridite dalla sete. </p>
<p id="v14"><sup><small>14</small></sup>  Perciò il soggiorno de' morti s'è aperto bramoso, ed ha spalancata fuor di modo la gola; e laggiù scende lo splendore di Sion, la sua folla, il suo chiasso, e colui che in mezzo ad essa festeggia. </p>
<p id="v15"><sup><small>15</small></sup>  E l'uomo del volgo è umiliato, i grandi sono abbassati, e abbassati son gli sguardi alteri; </p>
<p id="v16"><sup><small>16</small></sup>  ma l'Eterno degli eserciti è esaltato mediante il giudizio e l'Iddio santo è santificato per la sua giustizia. </p>
<p id="v17"><sup><small>17</small></sup>  Gli agnelli pastureranno come nei loro pascoli, e gli stranieri divoreranno i campi deserti dei ricchi! </p>
<p id="v18"><sup><small>18</small></sup>  Guai a quelli che tiran l'iniquità con le corde del vizio, e il peccato come con le corde d'un cocchio, </p>
<p id="v19"><sup><small>19</small></sup>  e dicono: 'Faccia presto, affretti l'opera sua, che noi la veggiamo! Venga e si eseguisca il disegno del Santo d'Israele, che noi lo conosciamo!' </p>
<p id="v20"><sup><small>20</small></sup>  Guai a quelli che chiaman bene il male, e male il bene, che mutan le tenebre in luce e la luce in tenebre, che mutan l'amaro in dolce e il dolce in amaro! </p>
<p id="v21"><sup><small>21</small></sup>  Guai a quelli che si reputano savi e si credono intelligenti! </p>
<p id="v22"><sup><small>22</small></sup>  Guai a quelli che son prodi nel bevere il vino, e valorosi nel mescolar le bevande alcooliche; </p>
<p id="v23"><sup><small>23</small></sup>  che assolvono il malvagio per un regalo, e privano il giusto del suo diritto! </p>
<p id="v24"><sup><small>24</small></sup>  Perciò, come una lingua di fuoco divora la stoppia e come la fiamma consuma l'erba secca, così la loro radice sarà come marciume, e il loro fiore sarà portato via come polvere, perché hanno rigettata la legge dell'Eterno degli eserciti, e hanno sprezzata la parola del Santo d'Israele. </p>
<p id="v25"><sup><small>25</small></sup>  Per questo avvampa l'ira dell'Eterno contro il suo popolo; ed egli stende contr'esso la sua mano, e lo colpisce; tremano i monti, e i cadaveri son come spazzatura in mezzo alle vie; e, con tutto ciò, l'ira sua non si calma, e la sua mano rimane distesa. </p>
<p id="v26"><sup><small>26</small></sup>  Egli alza un vessillo per le nazioni lontane; fischia ad un popolo, ch'è all'estremità della terra; ed eccolo che arriva, pronto, leggero. </p>
<p id="v27"><sup><small>27</small></sup>  In esso nessuno è stanco o vacilla, nessuno sonnecchia o dorme; a nessuno si scioglie la cintura de' fianchi o si rompe il legaccio de' calzari. </p>
<p id="v28"><sup><small>28</small></sup>  Le sue frecce son acute, tutti i suoi archi son tesi; gli zoccoli de' suoi cavalli paiono pietre, le ruote de' suoi carri, un turbine. </p>
<p id="v29"><sup><small>29</small></sup>  Il suo ruggito è come quello d'un leone; rugge come i leoncelli; rugge, afferra la preda, la porta via al sicuro, senza che alcuno gliela strappi. </p>
<p id="v30"><sup><small>30</small></sup>  In quel giorno, ei muggirà contro Giuda, come mugge il mare; e a guardare il paese, ecco tenebre, angoscia, e la luce che s'oscura nel suo cielo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/4">
          <span class="mdi mdi-arrow-left-drop-circle"></span><span class="pl-2">Isaia - Capitolo 4</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/6">
          <span class="pr-2">Isaia - Capitolo 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:8 <i>Aggiunta di casa in casa</i>: <a href="/it/The_Urantia_Book/97#p9_21">LU 97:9.21</a>. </li>
  <li id="fn2"><a href="#cite2">↑</a> 5:10 <i>La terra darà frutti</i>: <a href="/it/The_Urantia_Book/136#p6_7">LU 136:6.7</a>. </li>
</ol>
</div>
