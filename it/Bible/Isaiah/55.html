<!--
title: Isaia - Capitolo 55
description: 
published: true
date: 2022-10-7T1:7:41Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/54">Isaia - Capitolo 54</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/56">Isaia - Capitolo 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O voi tutti che siete assetati, venite alle acque, e voi che non avete danaro venite, comprate, mangiate! Venite, comprate senza danaro, senza pagare, vino e latte! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Perché spendete danaro per ciò che non è pane? e il frutto delle vostre fatiche per ciò che non sazia? Ascoltatemi attentamente e mangerete ciò ch'è buono, e l'anima vostra godrà di cibi succulenti! </p>
<p id="v3"><sup><small>3</small></sup>  Inclinate l'orecchio, e venite a me; ascoltate, e l'anima vostra vivrà; io fermerò con voi un patto eterno, vi largirò le grazie stabili promesse a Davide. </p>
<p id="v4"><sup><small>4</small></sup>  Ecco, io l'ho dato come testimonio ai popoli, come principe e governatore dei popoli. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Ecco, tu chiamerai nazioni che non conosci, e nazioni che non ti conoscono accorreranno a te, a motivo dell'Eterno, del tuo Dio, del Santo d'Israele, perch'Ei ti avrà glorificato. </p>
<p id="v6"><sup><small>6</small></sup>  Cercate l'Eterno, mentre lo si può trovare; invocatelo, mentr'è vicino. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Lasci l'empio la sua via, e l'uomo iniquo i suoi pensieri: e si converta all'Eterno che avrà pietà di lui, e al nostro Dio ch'è largo nel perdonare. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Poiché i miei pensieri non sono i vostri pensieri, né le vostre vie sono le mie vie, dice l'Eterno. </p>
<p id="v9"><sup><small>9</small></sup>  Come i cieli sono alti al di sopra della terra, così son le mie vie più alte delle vostre vie, e i miei pensieri più alti dei vostri pensieri. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  E come la pioggia e la neve scendon dal cielo e non vi ritornano senz'aver annaffiata la terra, senz'averla fecondata e fatta germogliare sì da dar seme al seminatore e pane da mangiare, </p>
<p id="v11"><sup><small>11</small></sup>  così è della mia parola, uscita dalla mia bocca: essa non torna a me a vuoto, senz'aver compiuto quello ch'io voglio, e menato a buon fine ciò per cui l'ho mandata. </p>
<p id="v12"><sup><small>12</small></sup>  Sì, voi partirete con gioia, e sarete ricondotti in pace; i monti e i colli daranno in gridi di gioia dinanzi a voi, e tutti gli alberi della campagna batteranno le mani. </p>
<p id="v13"><sup><small>13</small></sup>  Nel luogo del pruno s'eleverà il cipresso, nel luogo del rovo crescerà il mirto; e sarà per l'Eterno un titolo di gloria, un monumento perpetuo che non sarà distrutto. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/54">Isaia - Capitolo 54</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/56">Isaia - Capitolo 56</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 55:1 <i>Non avere mai sete, acqua spirituale</i>: <a href="/it/The_Urantia_Book/34#p6_8">LU 34:6.8</a>. </li>
  <li id="fn2"><a href="#cite2">↑</a> 55:1-3 <i>Scegliendo il Divino</i>: <a href="/it/The_Urantia_Book/110#p3_7">LU 110:3.7</a>. </li>
  <li id="fn3"><a href="#cite3">↑</a> 55:4-7 <i>Cambiato in legge dell'amore</i>: <a href="/it/The_Urantia_Book/142#p3_22">LU 142:3.22</a>. </li>
  <li id="fn4"><a href="#cite4">↑</a> 55:6 <i>Cercate il Signore</i>: <a href="/it/The_Urantia_Book/169#p1_1">LU 169:1.1</a>. </li>
  <li id="fn5"><a href="#cite5">↑</a> 55:7 <i>Dio perdona abbondantemente</i>: <a href="/it/The_Urantia_Book/2#p5_4">LU 2:5.4</a>.  <i>La Misericordia</i>: <a href="/it/The_Urantia_Book/131#p10_6">LU 131:10.6</a>.  <i>Il ministero della misericordia</i>: <a href="/it/The_Urantia_Book/6#p3_2">LU 6:3.2</a>.  <i>Egli perdona abbondantemente</i>: <a href="/it/The_Urantia_Book/2#p4_1">LU 2:4.1</a>.  <i>Dio si diletta nella misericordia</i>: <a href="/it/The_Urantia_Book/143#p1_6">LU 143:1.6</a>.  <i>Onnipervadente</i>: <a href="/it/The_Urantia_Book/142#p3_7">LU 142:3.7</a>.  <i>Pentiti, Dio perdona</i>: <a href="/it/The_Urantia_Book/131#p2_11">LU 131:2.11</a>.  <i>Dio è misericordioso</i>: <a href="/it/The_Urantia_Book/2#p5_7">LU 2:5.7</a>.  <i>Che i malvagi abbandonino le vie</i>: <a href="/it/The_Urantia_Book/97#p7_7">LU 97:7.7</a>.  <i>Dio si diletta nella misericordia</i>: <a href="/it/The_Urantia_Book/143#p1_6">LU 143:1.6</a>. </li>
  <li id="fn6"><a href="#cite6">↑</a> 55:9 <i>Come i cieli più alti della terra</i>: <a href="/it/The_Urantia_Book/97#p7_5">LU 97:7.5</a>.  <i>I pensieri di Dio sono superiori</i>: <a href="/it/The_Urantia_Book/131#p2_3">LU 131:2.3</a>. </li>
</ol>
</div>
