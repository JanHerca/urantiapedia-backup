<!--
title: Isaia - Capitolo 8
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/7">Isaia - Capitolo 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/9">Isaia - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno mi disse: 'Prenditi una tavoletta grande e scrivici sopra in caratteri leggibili: 'Affrettate il saccheggio! Presto, al bottino!' </p>
<p id="v2"><sup><small>2</small></sup>  E presi meco come testimoni, dei testimoni fededegni: il sacerdote Uria e Zaccaria, figliuolo di Jeberekia. </p>
<p id="v3"><sup><small>3</small></sup>  M'accostai pure alla profetessa, ed ella concepì e partorì un figliuolo. Allora l'Eterno mi disse: 'Chiamalo Maher-Shalal-Hash-Baz; </p>
<p id="v4"><sup><small>4</small></sup>  poiché prima che il bambino sappia gridare: - Padre mio, madre mia, - le ricchezze di Damasco e il bottino di Samaria saran portati davanti al re d'Assiria'. </p>
<p id="v5"><sup><small>5</small></sup>  E l'Eterno mi parlò ancora e mi disse: </p>
<p id="v6"><sup><small>6</small></sup>  Poiché questo popolo ha sprezzate le acque di Siloe che scorrono placidamente, e si rallegra a motivo di Retsin e del figliuolo di Remalia, </p>
<p id="v7"><sup><small>7</small></sup>  perciò ecco, il Signore sta per far salire su loro le potenti e grandi acque del fiume, cioè il re d'Assiria e tutta la sua gloria; esso s'eleverà da per tutto sopra il suo livello, e strariperà su tutte le sue sponde. </p>
<p id="v8"><sup><small>8</small></sup>  Passerà sopra Giuda, inonderà, e passerà oltre; arriverà fino al collo, e le sue ali spiegate copriranno tutta la larghezza del tuo paese, o Emmanuele! </p>
<p id="v9"><sup><small>9</small></sup>  Mandate pur gridi di guerra, o popoli; sarete frantumati! prestate orecchio, o voi tutti di paesi lontani! Preparatevi pure alla lotta; sarete frantumati! </p>
<p id="v10"><sup><small>10</small></sup>  Fate pure de' piani, e saranno sventati! Dite pur la parola, e rimarrà senza effetto, perché Dio è con noi! </p>
<p id="v11"><sup><small>11</small></sup>  Poiché così m'ha parlato l'Eterno, quando la sua mano m'ha afferrato, ed egli m'ha avvertito di non camminare per la via di questo popolo, dicendo: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  'Non chiamate congiura tutto ciò che questo popolo chiama congiura; e non temete ciò ch'esso teme, e non vi spaventate! </p>
<p id="v13"><sup><small>13</small></sup>  L'Eterno degli eserciti, quello, santificate! Sia lui quello che temete e paventate! <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Ed egli sarà un santuario, ma anche una pietra d'intoppo, un sasso d'inciampo per le due case d'Israele, un laccio e una rete per gli abitanti di Gerusalemme. </p>
<p id="v15"><sup><small>15</small></sup>  Molti tra loro inciamperanno, cadranno, saranno infranti, rimarranno nel laccio, e saranno presi'. </p>
<p id="v16"><sup><small>16</small></sup>  'Chiudi questa testimonianza, suggella questa legge fra i miei discepoli'. </p>
<p id="v17"><sup><small>17</small></sup>  Io aspetto l'Eterno che nasconde la sua faccia alla casa di Giacobbe; in lui ripongo la mia speranza. </p>
<p id="v18"><sup><small>18</small></sup>  Ecco me, e i figliuoli che l'Eterno m'ha dati; noi siam de' segni e dei presagi in Israele da parte dell'Eterno degli eserciti, che abita sul monte di Sion. </p>
<p id="v19"><sup><small>19</small></sup>  Se vi si dice: 'Consultate quelli che evocano gli spiriti e gl'indovini, quelli che sussurrano e bisbigliano', rispondete: 'Un popolo non dev'egli consultare il suo Dio? Si rivolgerà egli ai morti a pro de' vivi?' </p>
<p id="v20"><sup><small>20</small></sup>  Alla legge! alla testimonianza. Se il popolo non parla così, non vi sarà per lui alcuna aurora! </p>
<p id="v21"><sup><small>21</small></sup>  Andrà errando per il paese, affranto, affamato; e quando avrà fame, s'irriterà, maledirà il suo re ed il suo Dio. Volgerà lo sguardo in alto, </p>
<p id="v22"><sup><small>22</small></sup>  lo volgerà verso la terra, ed ecco, non vedrà che distretta, tenebre, oscurità piena d'angoscia, e sarà sospinto in fitta tenebria. </p>
<p id="v23"><sup><small>23</small></sup>  Ma le tenebre non dureranno sempre per la terra ch'è ora nell'angoscia. Come ne' tempi passati Iddio coprì d'obbrobrio il paese di Zabulon e il paese di Neftali, così ne' tempi avvenire coprirà di gloria la terra vicina al mare, di là dal Giordano, la Galilea de' Gentili. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:11-13 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
  <li id="fn2"><a href="#cite2">↑</a> 8:13 <i>Signore Dio degli eserciti</i>: <a href="/it/The_Urantia_Book/92#p6_6">LU 92:6.6</a>. </li>
</ol>
</div>
