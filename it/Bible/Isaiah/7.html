<!--
title: Isaia - Capitolo 7
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/6">Isaia - Capitolo 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/8">Isaia - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne ai giorni d'Achaz, figliuolo di Jotham, figliuolo d'Uzzia, re di Giuda, che Retsin, re di Siria, e Pekah, figliuolo di Remalia, re d'Israele, salirono contro Gerusalemme per muoverle guerra; ma non riuscirono ad espugnarla. </p>
<p id="v2"><sup><small>2</small></sup>  E fu riferita alla casa di Davide questa notizia: 'La Siria s'è confederata con Efraim'. E il cuore di Achaz e il cuore del suo popolo furono agitati, come gli alberi della foresta sono agitati dal vento. </p>
<p id="v3"><sup><small>3</small></sup>  Allora l'Eterno disse ad Isaia: 'Va' incontro ad Achaz, tu con Scear-Jashub, tuo figliuolo, verso l'estremità dell'acquedotto dello stagno superiore, sulla strada del campo del gualchieraio, e digli: </p>
<p id="v4"><sup><small>4</small></sup>  Guarda di startene calmo e tranquillo, non temere e non ti s'avvilisca il cuore a motivo di questi due avanzi di tizzoni fumanti, a motivo dell'ira ardente di Retsin e della Siria, e del figliuolo di Remalia. </p>
<p id="v5"><sup><small>5</small></sup>  Siccome la Siria, Efraim e il figliuolo di Remalia meditano del male a tuo danno, dicendo: </p>
<p id="v6"><sup><small>6</small></sup>  - Saliamo contro Giuda, terrorizziamolo, apriamovi una breccia e proclamiamo re in mezzo ad esso il figliuolo di Tabbeel, - </p>
<p id="v7"><sup><small>7</small></sup>  così dice il Signore, l'Eterno: - questo non avrà effetto; non succederà; </p>
<p id="v8"><sup><small>8</small></sup>  poiché Damasco è il capo della Siria, e Retsin è il capo di Damasco. Fra sessantacinque anni Efraim sarà fiaccato in guisa che non sarà più popolo. </p>
<p id="v9"><sup><small>9</small></sup>  E Samaria è il capo d'Efraim, e il figliuolo di Remalia è il capo di Samaria. Se voi non avete fede, certo, non potrete sussistere'. </p>
<p id="v10"><sup><small>10</small></sup>  L'Eterno parlò di nuovo ad Achaz, e gli disse: </p>
<p id="v11"><sup><small>11</small></sup>  'Chiedi un segno all'Eterno, al tuo Dio! chiedilo giù nei luoghi sotterra o nei luoghi eccelsi!' </p>
<p id="v12"><sup><small>12</small></sup>  Achaz rispose: 'Io non chiederò nulla; non tenterò l'Eterno'. </p>
<p id="v13"><sup><small>13</small></sup>  E Isaia disse: 'Or ascoltate, o casa di Davide! È egli poca cosa per voi lo stancar gli uomini, che volete stancare anche l'Iddio mio? </p>
<p id="v14"><sup><small>14</small></sup>  Perciò il Signore stesso vi darà un segno: Ecco, la giovane concepirà, partorirà un figliuolo, e gli porrà nome Emmanuele. </p>
<p id="v15"><sup><small>15</small></sup>  Egli mangerà crema e miele finché sappia riprovare il male e scegliere il bene. </p>
<p id="v16"><sup><small>16</small></sup>  Ma prima che il fanciullo sappia riprovare il male e scegliere il bene, il paese del quale tu paventi i due re, sarà devastato. </p>
<p id="v17"><sup><small>17</small></sup>  L'Eterno farà venire su te, sul tuo popolo e sulla casa di tuo padre dei giorni, come non se n'ebbero mai dal giorno che Efraim s'è separato da Giuda: vale a dire, il re d'Assiria. </p>
<p id="v18"><sup><small>18</small></sup>  E in quel giorno l'Eterno fischierà alle mosche che sono all'estremità de' fiumi d'Egitto, e alle api che sono nel paese d'Assiria. </p>
<p id="v19"><sup><small>19</small></sup>  Esse verranno e si poseranno tutte nelle valli deserte, nelle fessure delle rocce, su tutti gli spini e su tutti i pascoli. </p>
<p id="v20"><sup><small>20</small></sup>  In quel giorno, il Signore, con un rasoio preso a nolo di là dal fiume, cioè col re d'Assiria, raderà la testa, i peli delle gambe, e porterà via anche la barba. </p>
<p id="v21"><sup><small>21</small></sup>  In quel giorno avverrà che uno nutrirà una giovine vacca e due pecore, </p>
<p id="v22"><sup><small>22</small></sup>  ed esse daranno tale abbondanza di latte, che egli mangerà della crema; poiché crema e miele mangerà chiunque sarà rimasto superstite in mezzo al paese. </p>
<p id="v23"><sup><small>23</small></sup>  In quel giorno, ogni terreno contenente mille viti del valore di mille sicli d'argento, sarà abbandonato in balìa de' rovi e de' pruni. </p>
<p id="v24"><sup><small>24</small></sup>  Vi s'entrerà con le frecce e con l'arco, perché tutto il paese non sarà che rovi e pruni. </p>
<p id="v25"><sup><small>25</small></sup>  E tutti i colli che si dissodavan con la vanga, non saran più frequentati per timore de' rovi e dei pruni; vi si lasceran andare i buoi, e le pecore ne calpesteranno il suolo'. </p>
