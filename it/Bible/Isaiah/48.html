<!--
title: Isaia - Capitolo 48
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/47">Isaia - Capitolo 47</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/49">Isaia - Capitolo 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ascoltate questo, o casa di Giacobbe, voi che siete chiamati del nome d'Israele, e che siete usciti dalla sorgente di Giuda; voi che giurate per il nome dell'Eterno, e menzionate l'Iddio d'Israele ma senza sincerità, senza rettitudine! </p>
<p id="v2"><sup><small>2</small></sup>  - Poiché prendono il loro nome dalla città santa, s'appoggiano sull'Iddio d'Israele, che ha nome l'Eterno degli eserciti! - </p>
<p id="v3"><sup><small>3</small></sup>  Già anticamente io annunziai le cose precedenti; esse usciron dalla mia bocca, io le feci sapere; a un tratto io le effettuai, ed esse avvennero. </p>
<p id="v4"><sup><small>4</small></sup>  Siccome io sapevo, o Israele, che tu sei ostinato, che il tuo collo ha muscoli di ferro e che la tua fronte è di rame, </p>
<p id="v5"><sup><small>5</small></sup>  io t'annunziai queste cose anticamente; te le feci sapere prima che avvenissero, perché tu non avessi a dire: 'Le ha fatte il mio idolo, le ha ordinate la mia immagine scolpita, la mia immagine fusa'. </p>
<p id="v6"><sup><small>6</small></sup>  Tu ne hai udito l'annunzio; mirale avvenute tutte quante. Non lo proclamerete voi stessi? Ora io t'annunzio delle cose nuove, delle cose occulte, a te ignote. </p>
<p id="v7"><sup><small>7</small></sup>  Esse stanno per prodursi adesso, non da tempo antico; e, prima d'oggi, non ne avevi udito parlare, perché tu non abbia a dire: 'Ecco, io le sapevo'. </p>
<p id="v8"><sup><small>8</small></sup>  No, tu non ne hai udito nulla, non ne hai saputo nulla, nulla in passato te n'è mai venuto agli orecchi, perché sapevo che ti saresti condotto perfidamente, e che ti chiami 'Ribelle' fin dal seno materno. </p>
<p id="v9"><sup><small>9</small></sup>  Per amor del mio nome io differirò la mia ira, e per amor della mia gloria io mi raffreno per non sterminarti. </p>
<p id="v10"><sup><small>10</small></sup>  Ecco, io t'ho voluto affinare, ma senza ottenerne argento; t'ho provato nel crogiuolo dell'afflizione. </p>
<p id="v11"><sup><small>11</small></sup>  Per amor di me stesso, per amor di me stesso io voglio agire; poiché, come lascerei io profanare il mio nome? e la mia gloria io non la darò ad un altro. </p>
<p id="v12"><sup><small>12</small></sup>  Ascoltami, o Giacobbe, e tu, Israele, che io ho chiamato. Io son Colui che è; io sono il primo, e son pure l'ultimo. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  La mia mano ha fondato la terra, e la mia destra ha spiegato i cieli; quand'io li chiamo, si presentano assieme. </p>
<p id="v14"><sup><small>14</small></sup>  Adunatevi tutti quanti, ed ascoltate! Chi tra voi ha annunziato queste cose? Colui che l'Eterno ama eseguirà il suo volere contro Babilonia, e leverà il suo braccio contro i Caldei. </p>
<p id="v15"><sup><small>15</small></sup>  Io, io ho parlato, io l'ho chiamato; io l'ho fatto venire, e la sua impresa riuscirà. </p>
<p id="v16"><sup><small>16</small></sup>  Avvicinatevi a me, ascoltate questo: Fin dal principio io non ho parlato in segreto; quando questi fatti avvenivano, io ero presente; e ora, il Signore, l'Eterno, mi manda col suo spirito. </p>
<p id="v17"><sup><small>17</small></sup>  Così parla l'Eterno, il tuo redentore, il Santo d'Israele: Io sono l'Eterno, il tuo Dio, che t'insegna per il tuo bene, che ti guida per la via che devi seguire. </p>
<p id="v18"><sup><small>18</small></sup>  Oh fossi tu pur attento ai miei comandamenti! la tua pace sarebbe come un fiume, e la tua giustizia, come le onde del mare; </p>
<p id="v19"><sup><small>19</small></sup>  la tua posterità sarebbe come la rena, e il frutto delle tue viscere come la sabbia ch'è nel mare; il suo nome non sarebbe cancellato né distrutto d'innanzi al mio cospetto. </p>
<p id="v20"><sup><small>20</small></sup>  Uscite da Babilonia, fuggitevene lungi dai Caldei! Con voce di giubilo, annunziatelo, banditelo, datene voce fino alle estremità della terra! Dite: 'L'Eterno ha redento il suo servo Giacobbe. </p>
<p id="v21"><sup><small>21</small></sup>  Ed essi non hanno avuto sete quand'ei li ha condotti attraverso i deserti; egli ha fatto scaturire per essi dell'acqua dalla roccia; ha fenduto la roccia, e n'è colata l'acqua'. </p>
<p id="v22"><sup><small>22</small></sup>  Non v'è pace per gli empi, dice l'Eterno. <sup id="cite2"><a href="#fn2">[2]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 48:12 <i>Io sono il primo e l'ultimo</i>: <a href="/it/The_Urantia_Book/97#p7_6">LU 97:7.6</a>.  <i>Egli è il principio e la fine</i>: <a href="/it/The_Urantia_Book/2#p1_2">LU 2:1.2</a>.  <i>Egli è il principio e la fine</i>: <a href="/it/The_Urantia_Book/2#p1_5">LU 2:1.5</a>.  <i>Primo, ultimo e unico Dio</i>: <a href="/it/The_Urantia_Book/10#p7_1">LU 10:7.1</a>.  <i>Io sono il primo e l'ultimo</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn2"><a href="#cite2">↑</a> 48:22 <i>Non c'è pace per i malvagi</i>: <a href="/it/The_Urantia_Book/131#p2_10">LU 131:2.10</a>. </li>
</ol>
</div>
