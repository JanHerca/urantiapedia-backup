<!--
title: Isaia - Capitolo 14
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/13">
          <span class="mdi mdi-arrow-left-drop-circle"></span><span class="pl-2">Isaia - Capitolo 13</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/15">
          <span class="pr-2">Isaia - Capitolo 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poiché l'Eterno avrà pietà di Giacobbe, sceglierà ancora Israele, e li ristabilirà sul loro suolo; lo straniero s'unirà ad essi, e si stringerà alla casa di Giacobbe. </p>
<p id="v2"><sup><small>2</small></sup>  I popoli li prenderanno e li ricondurranno al loro luogo, e la casa d'Israele li possederà nel paese dell'Eterno come servi e come serve; essi terranno in cattività quelli che li avean ridotti in cattività, e signoreggeranno sui loro oppressori. </p>
<p id="v3"><sup><small>3</small></sup>  E il giorno che l'Eterno t'avrà dato requie dal tuo affanno, dalle tue agitazioni e dalla dura schiavitù alla quale eri stato assoggettato, tu pronunzierai questo canto sul re di Babilonia e dirai: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Come! l'oppressore ha finito? ha finito l'esattrice d'oro? </p>
<p id="v5"><sup><small>5</small></sup>  L'Eterno ha spezzato il bastone degli empi, lo scettro dei despoti. </p>
<p id="v6"><sup><small>6</small></sup>  Colui che furiosamente percoteva i popoli di colpi senza tregua, colui che dominava irosamente sulle nazioni, è inseguito senza misericordia. </p>
<p id="v7"><sup><small>7</small></sup>  Tutta la terra è in riposo, è tranquilla, la gente manda gridi di gioia. </p>
<p id="v8"><sup><small>8</small></sup>  Perfino i cipressi e i cedri del Libano si rallegrano a motivo di te. 'Da che sei atterrato, essi dicono, il boscaiolo non sale più contro di noi'. </p>
<p id="v9"><sup><small>9</small></sup>  Il soggiorno de' morti, laggiù s'è commosso per te, per venire ad incontrarti alla tua venuta; esso sveglia per te le ombre, tutti i principi della terra; fa alzare dai loro troni tutti i re delle nazioni. </p>
<p id="v10"><sup><small>10</small></sup>  Tutti prendon la parola e ti dicono: 'Anche tu dunque sei diventato debole come noi? anche tu sei dunque divenuto simile a noi? </p>
<p id="v11"><sup><small>11</small></sup>  Il tuo fasto e il suon de' tuoi saltèri sono stati fatti scendere nel soggiorno de' morti; sotto di te sta un letto di vermi, e i vermi son la tua coperta'. </p>
<p id="v12"><sup><small>12</small></sup>  Come mai sei caduto dal cielo, o astro mattutino, figliuol dell'aurora?! Come mai sei atterrato, tu che calpestavi le nazioni?! <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Tu dicevi in cuor tuo: 'Io salirò in cielo, eleverò il mio trono al disopra delle stelle di Dio; io m'assiderò sul monte dell'assemblea, nella parte estrema del settentrione; <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  salirò sulle sommità delle nubi, sarò simile all'Altissimo'. <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Invece t'han fatto discendere nel soggiorno de' morti, nelle profondità della fossa! </p>
<p id="v16"><sup><small>16</small></sup>  Quei che ti vedono fissano in te lo sguardo, ti considerano attentamente, e dicono: 'È questo l'uomo che faceva tremare la terra, che scoteva i regni, </p>
<p id="v17"><sup><small>17</small></sup>  che riduceva il mondo in un deserto, ne distruggeva le città, e non rimandava mai liberi a casa i suoi prigionieri?' </p>
<p id="v18"><sup><small>18</small></sup>  Tutti i re delle nazioni, tutti quanti riposano in gloria ciascuno nella propria dimora; </p>
<p id="v19"><sup><small>19</small></sup>  ma tu sei stato gettato lungi dalla tua tomba come un rampollo abominevole coperto di uccisi trafitti colla spada, calati sotto i sassi della fossa, come un cadavere calpestato. </p>
<p id="v20"><sup><small>20</small></sup>  Tu non sarai riunito a loro nel sepolcro perché hai distrutto il tuo paese, hai ucciso il tuo popolo; della razza de' malfattori non si ragionerà mai più. </p>
<p id="v21"><sup><small>21</small></sup>  Preparate il massacro dei suoi figli, a motivo della iniquità dei loro padri! Che non si rialzino più a conquistare la terra, a riempire il mondo di città! </p>
<p id="v22"><sup><small>22</small></sup>  Io mi leverò contro di loro, dice l'Eterno degli eserciti; sterminerò di Babilonia il nome, ed i superstiti, la razza e la progenie, dice l'Eterno. </p>
<p id="v23"><sup><small>23</small></sup>  Ne farò il dominio del porcospino, un luogo di paludi, la spazzerò con la scopa della distruzione, dice l'Eterno degli eserciti. </p>
<p id="v24"><sup><small>24</small></sup>  L'Eterno degli eserciti l'ha giurato, dicendo: In verità, com'io penso, così sarà; come ho deciso, così avverrà. </p>
<p id="v25"><sup><small>25</small></sup>  Frantumerò l'Assiro nel mio paese, lo calpesterò sui miei monti; allora il suo giogo sarà tolto di sovr'essi, e il suo carico sarà tolto di su le loro spalle. </p>
<p id="v26"><sup><small>26</small></sup>  Questo è il piano deciso contro tutta la terra; questa è la mano stesa contro tutte le nazioni. </p>
<p id="v27"><sup><small>27</small></sup>  L'Eterno degli eserciti ha fatto questo piano; chi lo frustrerà? La sua mano è stesa, chi gliela farà ritirare? </p>
<p id="v28"><sup><small>28</small></sup>  L'anno della morte di Achaz fu pronunziato quest'oracolo: </p>
<p id="v29"><sup><small>29</small></sup>  Non ti rallegrare, o Filistia tutta quanta, perché la verga che ti colpiva è spezzata! giacché dalla radice del serpente uscirà un basilisco, e il suo frutto sarà un serpente ardente e volante. </p>
<p id="v30"><sup><small>30</small></sup>  I più poveri avran di che pascersi, e i bisognosi riposeranno al sicuro; ma io farò morir di fame la tua radice, e quel che rimarrà di te sarà ucciso. </p>
<p id="v31"><sup><small>31</small></sup>  Urla, o porta! grida, o città! Struggiti, o Filistia tutta quanta! Poiché dal nord viene un fumo, e niuno si sbanda dalla sua schiera. </p>
<p id="v32"><sup><small>32</small></sup>  E che si risponderà ai messi di questa nazione? Che l'Eterno ha fondata Sion, e che in essa gli afflitti del suo popolo trovano rifugio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/13">
          <span class="mdi mdi-arrow-left-drop-circle"></span><span class="pl-2">Isaia - Capitolo 13</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/15">
          <span class="pr-2">Isaia - Capitolo 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 14:3 <i>Riposa dalla paura</i>: <a href="/it/The_Urantia_Book/131#p2_6">LU 131:2.6</a>.  <i>Il Signore ti darà riposo</i>: <a href="/it/The_Urantia_Book/97#p5_2">LU 97:5.2</a>. </li>
  <li id="fn2"><a href="#cite2">↑</a> 14:12 <i>Come caduto dal cielo</i>: <a href="/it/The_Urantia_Book/53#p1_3">LU 53:1.3</a>. </li>
  <li id="fn3"><a href="#cite3">↑</a> 14:12-14 <i>Affermazione di sé e libertà</i>: <a href="/it/The_Urantia_Book/53#p2_2">LU 53:2.2</a>.  <i>Manifesto di Lucifero</i>: <a href="/it/The_Urantia_Book/53#p3_1">LU 53:3.1</a>. </li>
  <li id="fn4"><a href="#cite4">↑</a> 14:12-20 <i>Porre fine alla ribellione</i>: <a href="/it/The_Urantia_Book/120#p2_2">LU 120:2.2</a>. </li>
  <li id="fn5"><a href="#cite5">↑</a> 14:13 <i>Monte dell'assemblea del paradiso</i>: <a href="/it/The_Urantia_Book/43#p4_5">LU 43:4.5</a>. </li>
  <li id="fn6"><a href="#cite6">↑</a> 14:13-14 <i>Esalta il trono sopra i figli</i>: <a href="/it/The_Urantia_Book/43#p4_6">LU 43:4.6</a>. </li>
  <li id="fn7"><a href="#cite7">↑</a> 14:14 <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>.  <i>I più alti</i>: <a href="/it/The_Urantia_Book/43#p3_1">LU 43:3.1</a>. </li>
</ol>
</div>
