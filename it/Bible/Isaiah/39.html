<!--
title: Isaia - Capitolo 39
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Isaiah/38">Isaia - Capitolo 38</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Isaiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Isaiah/40">Isaia - Capitolo 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel tempo, Merodac-Baladan figliuolo di Baladan, re di Babilonia, mandò una lettera e un dono ad Ezechia, perché aveva udito ch'egli era stato infermo ed era guarito. </p>
<p id="v2"><sup><small>2</small></sup>  Ed Ezechia se ne rallegrò, e mostrò ai messi la casa ove teneva i suoi oggetti di valore, l'argento, l'oro, gli aromi, gli oli preziosi, tutto il suo arsenale, e tutto quello che si trovava nei suoi tesori; non ci fu nulla, nella sua casa e in tutti i suoi domini, che Ezechia non mostrasse loro. </p>
<p id="v3"><sup><small>3</small></sup>  Allora il profeta Isaia venne al re Ezechia, e gli disse: 'Che hanno detto quegli uomini? e donde son venuti a te?' Ezechia rispose: 'Son venuti a me da un paese lontano, da Babilonia'. </p>
<p id="v4"><sup><small>4</small></sup>  E Isaia gli disse: 'Che hanno veduto in casa tua?' Ezechia rispose: 'Hanno veduto tutto quello ch'è in casa mia; non v'è nulla ne' miei tesori ch'io non abbia mostrato loro'. </p>
<p id="v5"><sup><small>5</small></sup>  Allora Isaia disse ad Ezechia: 'Ascolta la parola dell'Eterno degli eserciti: </p>
<p id="v6"><sup><small>6</small></sup>  Ecco, verranno dei giorni in cui tutto quello ch'è in casa tua e quello che i tuoi padri hanno accumulato fino a questo giorno sarà trasportato a Babilonia; e non ne rimarrà nulla, dice l'Eterno. </p>
<p id="v7"><sup><small>7</small></sup>  E vi saranno de' tuoi figliuoli usciti da te e da te generati, che saranno presi e diventeranno degli eunuchi nel palazzo del re di Babilonia'. </p>
<p id="v8"><sup><small>8</small></sup>  Ed Ezechia disse a Isaia: 'La parola dell'Eterno che tu hai pronunziato, è buona'. Poi aggiunse: 'Perché vi sarà almeno pace e sicurezza durante la mia vita'. </p>
