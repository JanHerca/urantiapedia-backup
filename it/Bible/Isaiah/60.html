<!--
title: Isaia - Capitolo 60
description: 
published: true
date: 2022-10-7T1:7:41Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/59">Isaia - Capitolo 59</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/61">Isaia - Capitolo 61</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sorgi, risplendi, poiché la tua luce è giunta, e la gloria dell'Eterno s'è levata su te! <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Poiché, ecco, le tenebre coprono la terra, e una fitta oscurità avvolge i popoli; ma su te si leva l'Eterno, e la sua gloria appare su te. </p>
<p id="v3"><sup><small>3</small></sup>  Le nazioni cammineranno alla tua luce, e i re allo splendore del tuo levare. </p>
<p id="v4"><sup><small>4</small></sup>  Alza gli occhi tuoi, e guardati attorno: tutti s'adunano, e vengono a te; i tuoi figli giungono di lontano, arrivan le tue figliuole, portate in braccio. </p>
<p id="v5"><sup><small>5</small></sup>  Allora guarderai e sarai raggiante, il tuo cuore palpiterà forte e s'allargherà, poiché l'abbondanza del mare si volgerà verso te, la ricchezza delle nazioni verrà a te. </p>
<p id="v6"><sup><small>6</small></sup>  Stuoli di cammelli ti copriranno, dromedari di Madian e d'Efa; quelli di Sceba verranno tutti, portando oro ed incenso, e proclamando le lodi dell'Eterno. </p>
<p id="v7"><sup><small>7</small></sup>  Tutti i greggi di Kedar s'aduneranno presso di te, i montoni di Nebaioth saranno al tuo servizio; saliranno sul mio altare come offerta gradita, ed io farò risplender la gloria della mia casa gloriosa. </p>
<p id="v8"><sup><small>8</small></sup>  Chi mai son costoro che volan come una nuvola, come colombi verso il loro colombario? </p>
<p id="v9"><sup><small>9</small></sup>  Son le isole che spereranno in me, ed avranno alla loro testa le navi di Tarsis, per ricondurre i tuoi figliuoli di lontano col loro argento o col loro oro, per onorare il nome dell'Eterno, del tuo Dio, del Santo d'Israele, che t'avrà glorificata. </p>
<p id="v10"><sup><small>10</small></sup>  I figli dello straniero ricostruiranno le tue mura, e i loro re saranno al tuo servizio; poiché io t'ho colpita nel mio sdegno, ma nella mia benevolenza ho avuto pietà di te. </p>
<p id="v11"><sup><small>11</small></sup>  Le tue porte saranno sempre aperte; non saran chiuse né giorno né notte, per lasciar entrare in te la ricchezza delle nazioni, e i loro re in corteggio. </p>
<p id="v12"><sup><small>12</small></sup>  Poiché la nazione e il regno che non ti serviranno, periranno: quelle nazioni saranno interamente distrutte. </p>
<p id="v13"><sup><small>13</small></sup>  La gloria del Libano verrà a te, il cipresso, il platano e il larice verranno assieme per ornare il luogo del mio santuario, ed io renderò glorioso il luogo ove posano i miei piedi. </p>
<p id="v14"><sup><small>14</small></sup>  E i figliuoli di quelli che t'avranno oppressa verranno a te, abbassandosi; e tutti quelli che t'avranno disprezzata si prostreranno fino alla pianta dei tuoi piedi, e ti chiameranno 'la città dell'Eterno', 'la Sion del Santo d'Israele'. </p>
<p id="v15"><sup><small>15</small></sup>  Invece d'essere abbandonata, odiata, sì che anima viva più non passava per te, io farò di te l'orgoglio de' secoli, la gioia di tutte le età. </p>
<p id="v16"><sup><small>16</small></sup>  Tu popperai il latte delle nazioni, popperai il seno dei re, e riconoscerai che io, l'Eterno, sono il tuo salvatore, io, il Potente di Giacobbe, sono il tuo redentore. </p>
<p id="v17"><sup><small>17</small></sup>  Invece del rame, farò venire dell'oro; invece del ferro, farò venir dell'argento; invece del legno, del rame; invece di pietre, ferro; io ti darò per magistrato la pace, per governatore la giustizia. </p>
<p id="v18"><sup><small>18</small></sup>  Non s'udrà più parlar di violenza nel tuo paese, di devastazione e di ruina entro i tuoi confini; ma chiamerai le tue mura: 'Salvezza', e le tue porte: 'Lode'. </p>
<p id="v19"><sup><small>19</small></sup>  Non più il sole sarà la tua luce, nel giorno; e non più la luna t'illuminerà col suo chiarore; ma l'Eterno sarà la tua luce perpetua, e il tuo Dio sarà la tua gloria. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Il tuo sole non tramonterà più, e la tua luna non scemerà più; poiché l'Eterno sarà la tua luce perpetua, e i giorni del tuo lutto saranno finiti. </p>
<p id="v21"><sup><small>21</small></sup>  Il tuo popolo sarà tutto quanto un popolo di giusti; essi possederanno il paese in perpetuo: essi, che sono il rampollo da me piantato, l'opera delle mie mani, da servire alla mia gloria. </p>
<p id="v22"><sup><small>22</small></sup>  Il più piccolo diventerà un migliaio; il minimo, una nazione potente. Io, l'Eterno, affretterò le cose a suo tempo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Isaiah/59">Isaia - Capitolo 59</a></td>
        <td><a href="/it/Bible/Isaiah/Index">Indice</a></td>
        <td><a href="/it/Bible/Isaiah/61">Isaia - Capitolo 61</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 60:1 <i>Alzati e risplendi, viene la luce</i>: <a href="/it/The_Urantia_Book/97#p5_3">LU 97:5.3</a>. </li>
  <li id="fn2"><a href="#cite2">↑</a> 60:1-3 <i>Alzati, risplendi, è venuta la luce</i>: <a href="/it/The_Urantia_Book/145#p2_2">LU 145:2.2</a>.  <i>La grande luce</i>: <a href="/it/The_Urantia_Book/45#p4_4">LU 45:4.4</a>. </li>
  <li id="fn3"><a href="#cite3">↑</a> 60:19-20 <i>Sistema di illuminazione di Jerusem</i>: <a href="/it/The_Urantia_Book/46#p1_4">LU 46:1.4</a>. </li>
</ol>
</div>
