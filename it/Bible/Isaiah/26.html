<!--
title: Isaia - Capitolo 26
description: 
published: true
date: 2023-11-8T21:45:55Z
tags: bible, bible—isaiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/25">
          <span class="mdi mdi-arrow-left-drop-circle"></span><span class="pl-2">Isaia - Capitolo 25</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/27">
          <span class="pr-2">Isaia - Capitolo 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel giorno, si canterà questo cantico nel paese di Giuda: Noi abbiamo una città forte; l'Eterno vi pone la salvezza per mura e per bastioni. </p>
<p id="v2"><sup><small>2</small></sup>  Aprite le porte ed entri la nazione giusta, che si mantiene fedele. </p>
<p id="v3"><sup><small>3</small></sup>  A colui ch'è fermo nei suoi sentimenti tu conservi la pace, la pace, perché in te confida. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Confidate in perpetuo nell'Eterno, poiché l'Eterno, sì l'Eterno, è la roccia de' secoli. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Egli ha umiliato quelli che stavano in alto; Egli ha abbassato la città elevata, l'ha abbassata fino a terra, l'ha stesa nella polvere; </p>
<p id="v6"><sup><small>6</small></sup>  i piedi la calpestano, i piedi del povero, vi passan sopra i meschini. </p>
<p id="v7"><sup><small>7</small></sup>  La via del giusto è diritta; Tu rendi perfettamente piano il sentiero del giusto. </p>
<p id="v8"><sup><small>8</small></sup>  Sulla via dei tuoi giudizi, o Eterno, noi t'abbiamo aspettato! Al tuo nome, al tuo ricordo anela l'anima nostra. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Con l'anima mia ti desidero, durante la notte; con lo spirito ch'è dentro di me, ti cerco; poiché, quando i tuoi giudizi si compion sulla terra, gli abitanti del mondo imparan la giustizia. </p>
<p id="v10"><sup><small>10</small></sup>  Se si fa grazia all'empio, ei non impara la giustizia; agisce da perverso nel paese della rettitudine, e non considera la maestà dell'Eterno. </p>
<p id="v11"><sup><small>11</small></sup>  O Eterno, la tua mano è levata, ma quelli non la scorgono! Essi vedranno lo zelo che hai per il tuo popolo, e saranno confusi; il fuoco divorerà i tuoi nemici. </p>
<p id="v12"><sup><small>12</small></sup>  O Eterno, tu ci darai la pace; poiché ogni opera nostra sei tu che la compi per noi. </p>
<p id="v13"><sup><small>13</small></sup>  O Eterno, Dio nostro, altri signori, fuori di te, han dominato su di noi; ma, grazie a te solo, noi possiamo celebrare il tuo nome. </p>
<p id="v14"><sup><small>14</small></sup>  Quelli son morti, e non rivivranno più; sono ombre e non risorgeranno più; tu li hai così puniti, li hai distrutti, ne hai fatto perire ogni ricordo. </p>
<p id="v15"><sup><small>15</small></sup>  Tu hai aumentata la nazione, o Eterno! hai aumentata la nazione, ti sei glorificato, hai allargato tutti i confini del paese. </p>
<p id="v16"><sup><small>16</small></sup>  O Eterno, essi, nella distretta ti hanno cercato; si sono effusi in umile preghiera, quando il tuo castigo li colpiva. </p>
<p id="v17"><sup><small>17</small></sup>  Come una donna incinta che sta per partorire si contorce e grida in mezzo alle sue doglie, così siamo stati noi dinanzi a te, o Eterno. </p>
<p id="v18"><sup><small>18</small></sup>  Abbiam concepito, siamo stati in doglie, e, quando abbiam partorito, era vento; non abbiam recata alcuna salvezza al paese, e non son nati degli abitanti del mondo. </p>
<p id="v19"><sup><small>19</small></sup>  Rivivano i tuoi morti! risorgano i miei cadaveri! Svegliatevi e giubilate, o voi che abitate nella polvere! Poiché la tua rugiada è come la rugiada dell'aurora, e la terra ridarà alla vita le ombre. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Va', o mio popolo, entra nelle tue camere, chiudi le tue porte dietro a te; nasconditi per un istante, finché sia passata l'indignazione. </p>
<p id="v21"><sup><small>21</small></sup>  Poiché, ecco, l'Eterno esce dalla sua dimora per punire l'iniquità degli abitanti della terra; e la terra metterà allo scoperto il sangue che ha bevuto, e non terrà più coperti gli uccisi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Isaiah/25">
          <span class="mdi mdi-arrow-left-drop-circle"></span><span class="pl-2">Isaia - Capitolo 25</span>
        </a>
        </td>
        <td>
        <a href="/it/Bible/Isaiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Isaiah/27">
          <span class="pr-2">Isaia - Capitolo 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 26:3 <i>Pace duratura</i>: <a href="/it/The_Urantia_Book/5#p4_2">LU 5:4.2</a>.  <i>La pace perfetta</i>: <a href="/it/The_Urantia_Book/155#p6_6">LU 155:6.6</a>.  <i>La pace perfetta</i>: <a href="/it/The_Urantia_Book/100#p6_6">LU 100:6.6</a>. </li>
  <li id="fn2"><a href="#cite2">↑</a> 26:4 <i>Yahweh, Dio dei clan del Sinai</i>: <a href="/it/The_Urantia_Book/142#p3_3">LU 142:3.3</a>.  <i>Jehovah (Yahweh)</i>: <a href="/it/The_Urantia_Book/96#p1_10">LU 96:1.10</a>. </li>
  <li id="fn3"><a href="#cite3">↑</a> 26:8 <i>Desiderio dell'anima</i>: <a href="/it/The_Urantia_Book/74#p7_7">LU 74:7.7</a>. </li>
  <li id="fn4"><a href="#cite4">↑</a> 26:19 <i>Molti che dormono si risvegliano</i>: <a href="/it/The_Urantia_Book/49#p6_2">LU 49:6.2</a>. </li>
</ol>
</div>
