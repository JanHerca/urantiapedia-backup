<!--
title: Gioele - Capitolo 3
description: 
published: true
date: 2022-10-7T1:7:41Z
tags: bible, bible—joel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Joel/2">Gioele - Capitolo 2</a></td>
        <td><a href="/it/Bible/Joel/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poiché ecco, in quei giorni, in quel tempo, quando ricondurrò dalla cattività quei di Giuda e di Gerusalemme, </p>
<p id="v2"><sup><small>2</small></sup>  io radunerò tutte le nazioni, e le farò scendere nella valle di Giosafat: e verrò quivi in giudizio con esse, a proposito del mio popolo e d'Israele, mia eredità, ch'esse hanno disperso fra le nazioni, e del mio paese che hanno spartito fra loro. </p>
<p id="v3"><sup><small>3</small></sup>  Han tirato a sorte il mio popolo; han dato un fanciullo in cambio d'una meretrice, han venduto una fanciulla per del vino, e si son messi a bere. </p>
<p id="v4"><sup><small>4</small></sup>  E anche voi, che pretendete da me, Tiro e Sidone, e voi tutte, regioni di Filistia? Volete voi darmi una retribuzione, o volete far del male contro di me? Tosto, in un attimo, io farò ricadere la vostra retribuzione sul vostro capo, </p>
<p id="v5"><sup><small>5</small></sup>  poiché avete preso il mio argento e il mio oro, e avete portato nei vostri templi il meglio delle mie cose preziose, </p>
<p id="v6"><sup><small>6</small></sup>  e avete venduto ai figliuoli degli Javaniti i figliuoli di Giuda e i figliuoli di Gerusalemme, per allontanarli dai loro confini. </p>
<p id="v7"><sup><small>7</small></sup>  Ecco, io li farò muovere dal luogo dove voi li avete venduti, e farò ricadere la vostra retribuzione sul vostro capo; </p>
<p id="v8"><sup><small>8</small></sup>  e venderò i vostri figliuoli e le vostre figliuole ai figliuoli di Giuda, che li venderanno ai Sabei, nazione lontana; poiché l'Eterno ha parlato. </p>
<p id="v9"><sup><small>9</small></sup>  Proclamate questo fra le nazioni! Preparate la guerra! Fate sorgere i prodi! S'accostino, salgano tutti gli uomini di guerra! </p>
<p id="v10"><sup><small>10</small></sup>  Fabbricate spade coi vostri vomeri, e lance con le vostre roncole! Dica il debole: 'Son forte!' </p>
<p id="v11"><sup><small>11</small></sup>  Affrettatevi, venite, nazioni d'ogn'intorno, e radunatevi! Là, o Eterno, fa' scendere i tuoi prodi! </p>
<p id="v12"><sup><small>12</small></sup>  Si muovano e salgan le nazioni alla valle di Giosafat! Poiché là io mi assiderò a giudicar le nazioni d'ogn'intorno. </p>
<p id="v13"><sup><small>13</small></sup>  Mettete la falce, poiché la mèsse è matura! Venite, calcate, poiché lo strettoio è pieno, i tini traboccano; poiché grande è la loro malvagità. </p>
<p id="v14"><sup><small>14</small></sup>  Moltitudini! moltitudini! nella valle del Giudizio! Poiché il giorno dell'Eterno è vicino, nella valle del Giudizio. </p>
<p id="v15"><sup><small>15</small></sup>  Il sole e la luna s'oscurano, e le stelle ritirano il loro splendore. </p>
<p id="v16"><sup><small>16</small></sup>  L'Eterno ruggirà da Sion, farà risonar la sua voce da Gerusalemme, e i cieli e la terra saranno scossi; ma l'Eterno sarà un rifugio per il suo popolo, una fortezza per i figliuoli d'Israele. </p>
<p id="v17"><sup><small>17</small></sup>  E voi saprete che io sono l'Eterno, il vostro Dio, che dimora in Sion, mio monte santo; e Gerusalemme sarà santa, e gli stranieri non vi passeranno più. </p>
<p id="v18"><sup><small>18</small></sup>  E in quel giorno avverrà che i monti stilleranno mosto, il latte scorrerà dai colli, e l'acqua fluirà da tutti i rivi di Giuda; e dalla casa dell'Eterno sgorgherà una fonte, che irrigherà la valle di Sittim. </p>
<p id="v19"><sup><small>19</small></sup>  L'Egitto diventerà una desolazione, e Edom diventerà un desolato deserto a motivo della violenza fatta ai figliuoli di Giuda, sulla terra de' quali hanno sparso sangue innocente. </p>
<p id="v20"><sup><small>20</small></sup>  Ma Giuda sussisterà per sempre, e Gerusalemme, d'età in età; </p>
<p id="v21"><sup><small>21</small></sup>  io vendicherò il loro sangue, non lo lascerò impunito; e l'Eterno dimorerà in Sion. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Joel/2">Gioele - Capitolo 2</a></td>
        <td><a href="/it/Bible/Joel/Index">Indice</a></td>
        <td> </td>
      </tr>
    </tbody>
  </table>
</figure>
