<!--
title: II Re - Capitolo 13
description: 
published: true
date: 2023-11-8T21:45:55Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Kings/12">
          <span class="mdi mdi-arrow-left-drop-circle"></span><span class="pl-2">II Re - Capitolo 12</span>
        </a>
        </td>
        <td>
        <a href="/it/Bible/2_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Kings/14">
          <span class="pr-2">II Re - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'anno ventesimoterzo di Joas, figliuolo di Achazia, re di Giuda, Joachaz, figliuolo di Jehu, cominciò a regnare sopra Israele a Samaria; e regnò diciassette anni. </p>
<p id="v2"><sup><small>2</small></sup>  Egli fece ciò ch'è male agli occhi dell'Eterno, imitò i peccati coi quali Geroboamo, figliuolo di Nebat, aveva fatto peccare Israele, e non se ne ritrasse. </p>
<p id="v3"><sup><small>3</small></sup>  E l'ira dell'Eterno si accese contro gl'Israeliti, ed ei li diede nelle mani di Hazael, re di Siria, e nelle mani di Ben-Hadad, figliuolo di Hazael, per tutto quel tempo. </p>
<p id="v4"><sup><small>4</small></sup>  Ma Joachaz implorò l'Eterno, e l'Eterno lo esaudì, perché vide l'oppressione sotto la quale il re di Siria teneva Israele. </p>
<p id="v5"><sup><small>5</small></sup>  - E l'Eterno diede un liberatore agl'Israeliti, i quali riuscirono a sottrarsi al potere dei Sirî, in guisa che i figliuoli d'Israele poteron dimorare nelle loro tende, come per l'addietro. </p>
<p id="v6"><sup><small>6</small></sup>  Ma non si ritrassero dai peccati coi quali la casa di Geroboamo aveva fatto peccare Israele; e continuarono a camminare per quella via; perfino l'idolo di Astarte rimase in piè a Samaria. </p>
<p id="v7"><sup><small>7</small></sup>  Di tutta la sua gente, a Joachaz, l'Eterno non avea lasciato che cinquanta cavalieri, dieci carri, e diecimila fanti; perché il re di Siria li avea distrutti, e li avea ridotti come la polvere che si calpesta. </p>
<p id="v8"><sup><small>8</small></sup>  Il rimanente delle azioni di Joachaz, e tutto quello che fece, e tutte le sue prodezze, sono cose scritte nel libro delle Cronache dei re d'Israele. </p>
<p id="v9"><sup><small>9</small></sup>  Joachaz si addormentò coi suoi padri, e fu sepolto a Samaria; e Joas, suo figliuolo, regnò in luogo suo. </p>
<p id="v10"><sup><small>10</small></sup>  L'anno trentasettesimo di Joas, re di Giuda, Joas, figliuolo di Joachaz, cominciò a regnare sopra Israele a Samaria, e regnò sedici anni. </p>
<p id="v11"><sup><small>11</small></sup>  Egli fece ciò ch'è male agli occhi dell'Eterno, e non si ritrasse da alcuno de' peccati coi quali Geroboamo, figliuolo di Nebat, avea fatto peccare Israele, ma batté anch'egli la stessa strada. </p>
<p id="v12"><sup><small>12</small></sup>  Il rimanente delle azioni di Joas, e tutto quello che fece, e il valore col quale combatté contro Amatsia re di Giuda, sono cose scritte nel libro delle Cronache dei re d'Israele. </p>
<p id="v13"><sup><small>13</small></sup>  Joas si addormentò coi suoi padri, e Geroboamo salì sul trono di lui. E Joas fu sepolto a Samaria coi re d'Israele. </p>
<p id="v14"><sup><small>14</small></sup>  Or Eliseo cadde malato di quella malattia che lo dovea condurre alla morte; e Joas, re d'Israele, scese a trovarlo, pianse su lui, e disse: 'Padre mio, padre mio! Carro d'Israele e sua cavalleria!' </p>
<p id="v15"><sup><small>15</small></sup>  Ed Eliseo gli disse: 'Prendi un arco e delle frecce'; e Joas prese un arco e delle frecce. </p>
<p id="v16"><sup><small>16</small></sup>  Eliseo disse al re d'Israele: 'Impugna l'arco'; e quegli impugnò l'arco; ed Eliseo posò le sue mani sulle mani del re, </p>
<p id="v17"><sup><small>17</small></sup>  poi gli disse: 'Apri la finestra a levante!' E Joas l'aprì. Allora Eliseo disse: 'Tira!' E quegli tirò. Ed Eliseo disse: 'Questa è una freccia di vittoria da parte dell'Eterno: la freccia della vittoria contro la Siria. Tu sconfiggerai i Sirî in Afek fino a sterminarli'. </p>
<p id="v18"><sup><small>18</small></sup>  Poi disse: 'Prendi le frecce!' Joas le prese, ed Eliseo disse al re d'Israele: 'Percuoti il suolo'; ed egli lo percosse tre volte, indi si fermò. </p>
<p id="v19"><sup><small>19</small></sup>  L'uomo di Dio si adirò contro di lui, e disse: 'Avresti dovuto percuoterlo cinque o sei volte; allora tu avresti sconfitto i Sirî fino a sterminarli; mentre adesso non li sconfiggerai che tre volte'. Eliseo morì, e fu sepolto. </p>
<p id="v20"><sup><small>20</small></sup>  L'anno seguente delle bande di Moabiti fecero una scorreria nel paese; </p>
<p id="v21"><sup><small>21</small></sup>  e avvenne, mentre certuni stavano seppellendo un morto, che scòrsero una di quelle bande, e gettarono il morto nel sepolcro di Eliseo. Il morto, non appena ebbe toccate le ossa di Eliseo, risuscitò, e si levò in piedi. </p>
<p id="v22"><sup><small>22</small></sup>  Or Hazael, re di Siria, aveva oppresso gl'Israeliti durante tutta la vita di Joachaz; </p>
<p id="v23"><sup><small>23</small></sup>  ma l'Eterno fece loro grazia, ne ebbe compassione e fu loro favorevole per amor del suo patto con Abrahamo, con Isacco e con Giacobbe; e non li volle distruggere; e, fino ad ora, non li ha rigettati dalla sua presenza. </p>
<p id="v24"><sup><small>24</small></sup>  Hazael, re di Siria, morì e Ben-Hadad, suo figliuolo, regnò in luogo suo. </p>
<p id="v25"><sup><small>25</small></sup>  E Joas, figliuolo di Joachaz, ritolse di mano a Ben-Hadad, figliuolo di Hazael, le città che Hazael avea prese in guerra a Joachaz suo padre. Tre volte Joas lo sconfisse, e ricuperò così le città d'Israele. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Kings/12">
          <span class="mdi mdi-arrow-left-drop-circle"></span><span class="pl-2">II Re - Capitolo 12</span>
        </a>
        </td>
        <td>
        <a href="/it/Bible/2_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Kings/14">
          <span class="pr-2">II Re - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
