<!--
title: II Re - Capitolo 23
description: 
published: true
date: 2022-10-7T1:7:41Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/22">II Re - Capitolo 22</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/24">II Re - Capitolo 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora il re mandò a far raunare presso di sé tutti gli anziani di Giuda e di Gerusalemme. </p>
<p id="v2"><sup><small>2</small></sup>  E il re salì alla casa dell'Eterno, con tutti gli uomini di Giuda, tutti gli abitanti di Gerusalemme, i sacerdoti, i profeti e tutto il popolo, piccoli e grandi, e lesse in loro presenza tutte le parole del libro del patto, ch'era stato trovato nella casa dell'Eterno. </p>
<p id="v3"><sup><small>3</small></sup>  Il re, stando in piedi sul palco, stabilì un patto dinanzi all'Eterno, impegnandosi di seguire l'Eterno, d'osservare i suoi comandamenti, i suoi precetti e le sue leggi con tutto il cuore e con tutta l'anima, per mettere in pratica le parole di questo patto, scritte in quel libro. E tutto il popolo acconsentì al patto. </p>
<p id="v4"><sup><small>4</small></sup>  E il re ordinò al sommo sacerdote Hilkia, ai sacerdoti del secondo ordine e ai custodi della soglia di trar fuori del tempio dell'Eterno tutti gli arredi che erano stati fatti per Baal, per Astarte e per tutto l'esercito celeste, e li arse fuori di Gerusalemme nei campi del Kidron, e ne portò le ceneri a Bethel. </p>
<p id="v5"><sup><small>5</small></sup>  E destituì i sacerdoti idolatri che i re di Giuda aveano istituito per offrir profumi negli alti luoghi nelle città di Giuda e nei dintorni di Gerusalemme, e quelli pure che offrivan profumi a Baal, al sole, alla luna, ai segni dello zodiaco, e a tutto l'esercito del cielo. </p>
<p id="v6"><sup><small>6</small></sup>  Trasse fuori dalla casa dell'Eterno l'idolo d'Astarte, che trasportò fuori di Gerusalemme verso il torrente Kidron; l'arse presso il torrente Kidron, lo ridusse in cenere, e ne gettò la cenere sui sepolcri della gente del popolo. </p>
<p id="v7"><sup><small>7</small></sup>  Demolì le case di quelli che si prostituivano, le quali si trovavano nella casa dell'Eterno, e dove le donne tessevano delle tende per Astarte. </p>
<p id="v8"><sup><small>8</small></sup>  Fece venire tutti i sacerdoti dalle città di Giuda, contaminò gli alti luoghi dove i sacerdoti aveano offerto profumi, da Gheba a Beer-Sceba, e abbatté gli alti luoghi delle porte: quello ch'era all'ingresso della porta di Giosuè, governatore della città, e quello ch'era a sinistra della porta della città. </p>
<p id="v9"><sup><small>9</small></sup>  Or quei sacerdoti degli alti luoghi non salivano a sacrificare sull'altare dell'Eterno a Gerusalemme; mangiavan però pane azzimo in mezzo ai loro fratelli. </p>
<p id="v10"><sup><small>10</small></sup>  Contaminò Tofeth, nella valle dei figliuoli di Hinnom, affinché nessuno facesse più passare per il fuoco il suo figliuolo o la sua figliuola in onore di Molec. </p>
<p id="v11"><sup><small>11</small></sup>  Non permise più che i cavalli consacrati al sole dai re di Giuda entrassero nella casa dell'Eterno, nell'abitazione dell'eunuco Nethan-Melec, ch'era nel recinto del tempio; e diede alle fiamme i carri del sole. </p>
<p id="v12"><sup><small>12</small></sup>  Il re demolì gli altari ch'erano sulla terrazza della camera superiore di Achaz, e che i re di Giuda aveano fatti, e gli altari che avea fatti Manasse nei due cortili della casa dell'Eterno; e, dopo averli fatti a pezzi e tolti di là, ne gettò la polvere nel torrente Kidron. </p>
<p id="v13"><sup><small>13</small></sup>  E il re contaminò gli alti luoghi ch'erano dirimpetto a Gerusalemme, a destra del monte della perdizione, e che Salomone re d'Israele aveva eretti in onore di Astarte, l'abominazione dei Sidonî, di Kemosh, l'abominazione di Moab, e di Milcom, l'abominazione dei figliuoli d'Ammon. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  E spezzò le statue, abbatté gl'idoli d'Astarte, e riempì que' luoghi d'ossa umane. </p>
<p id="v15"><sup><small>15</small></sup>  Abbatté pure l'altare che era a Bethel, e l'alto luogo, fatto da Geroboamo, figliuolo di Nebat, il quale avea fatto peccare Israele: arse l'alto luogo e lo ridusse in polvere, ed arse l'idolo d'Astarte. </p>
<p id="v16"><sup><small>16</small></sup>  Or Giosia, voltatosi, scòrse i sepolcri ch'eran quivi sul monte, e mandò a trarre le ossa fuori da quei sepolcri, e le arse sull'altare, contaminandolo, secondo la parola dell'Eterno pronunziata dall'uomo di Dio, che aveva annunziate queste cose. </p>
<p id="v17"><sup><small>17</small></sup>  Poi disse: 'Che monumento è quello ch'io vedo là?' La gente della città gli rispose: 'È il sepolcro dell'uomo di Dio che venne da Giuda, e che proclamò contro l'altare di Bethel queste cose che tu hai fatte'. </p>
<p id="v18"><sup><small>18</small></sup>  Egli disse: 'Lasciatelo stare; nessuno muova le sue ossa!' Così le sue ossa furon conservate con le ossa del profeta ch'era venuto da Samaria. </p>
<p id="v19"><sup><small>19</small></sup>  Giosia fece anche sparire tutte le case degli alti luoghi che erano nella città di Samaria e che i re d'Israele aveano fatte per provocare ad ira l'Eterno, e fece di essi esattamente quel che avea fatto di quei di Bethel. </p>
<p id="v20"><sup><small>20</small></sup>  Immolò sugli altari tutti i sacerdoti degli alti luoghi che eran colà, e su quegli altari bruciò ossa umane. Poi tornò a Gerusalemme. </p>
<p id="v21"><sup><small>21</small></sup>  Il re diede a tutto il popolo quest'ordine: 'Fate la Pasqua in onore dell'Eterno, del vostro Dio, secondo che sta scritto in questo libro del patto'. </p>
<p id="v22"><sup><small>22</small></sup>  Poiché Pasqua simile non era stata fatta dal tempo de' giudici che avean governato Israele, e per tutto il tempo dei re d'Israele e dei re di Giuda; </p>
<p id="v23"><sup><small>23</small></sup>  ma nel diciottesimo anno del re Giosia cotesta Pasqua fu fatta, in onor dell'Eterno, a Gerusalemme. </p>
<p id="v24"><sup><small>24</small></sup>  Giosia fe' pure sparire quelli che evocavano gli spiriti e quelli che predicevano l'avvenire, le divinità familiari, gl'idoli e tutte le abominazioni che si vedevano nel paese di Giuda e a Gerusalemme, affin di mettere in pratica le parole della legge, scritte nel libro che il sacerdote Hilkia aveva trovato nella casa dell'Eterno. </p>
<p id="v25"><sup><small>25</small></sup>  E prima di Giosia non c'è stato re che come lui si sia convertito all'Eterno con tutto il suo cuore, con tutta l'anima sua e con tutta la sua forza, seguendo in tutto la legge di Mosè; e, dopo di lui, non n'è sorto alcuno di simile. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Tuttavia l'Eterno non desistette dall'ardore della grand'ira ond'era infiammato contro Giuda, a motivo di tutti gli oltraggi coi quali Manasse lo avea provocato ad ira. </p>
<p id="v27"><sup><small>27</small></sup>  E l'Eterno disse: 'Anche Giuda io torrò d'innanzi al mio cospetto come n'ho tolto Israele; e rigetterò Gerusalemme, la città ch'io m'ero scelta, e la casa della quale avevo detto: - Là sarà il mio nome'. - </p>
<p id="v28"><sup><small>28</small></sup>  Il rimanente delle azioni di Giosia, tutto quello che fece, si trova scritto nel libro delle Cronache dei re di Giuda. </p>
<p id="v29"><sup><small>29</small></sup>  Al tempo suo, Faraone Neco, re d'Egitto, salì contro il re d'Assiria, verso il fiume Eufrate. Il re Giosia gli marciò contro, e Faraone, al primo incontro, l'uccise a Meghiddo. <sup id="cite3"><a href="#fn3">[3]</a></sup></p>
<p id="v30"><sup><small>30</small></sup>  I suoi servi lo menaron via morto sopra un carro, e lo trasportarono da Meghiddo a Gerusalemme, dove lo seppellirono nel suo sepolcro. E il popolo del paese prese Joachaz, figliuolo di Giosia, lo unse, e lo fece re in luogo di suo padre. </p>
<p id="v31"><sup><small>31</small></sup>  Joachaz avea ventitre anni quando cominciò a regnare, e regnò tre mesi a Gerusalemme. Il nome di sua madre era Hamutal, figliuola di Geremia da Libna. </p>
<p id="v32"><sup><small>32</small></sup>  Egli fece ciò ch'è male agli occhi dell'Eterno, in tutto e per tutto come avean fatto i suoi padri. </p>
<p id="v33"><sup><small>33</small></sup>  Faraone Neco lo mise in catene a Ribla, nel paese di Hamath, perché non regnasse più a Gerusalemme; e impose al paese un'indennità di cento talenti d'argento e di un talento d'oro. </p>
<p id="v34"><sup><small>34</small></sup>  E Faraone Neco fece re Eliakim, figliuolo di Giosia, in luogo di Giosia suo padre, e gli mutò il nome in quello di Joiakim; e, preso Joachaz, lo menò in Egitto, dove morì. </p>
<p id="v35"><sup><small>35</small></sup>  Joiakim diede a Faraone l'argento e l'oro; ma, per pagare quel danaro secondo l'ordine di Faraone, tassò il paese; e, imponendo a ciascuno una certa tassa, cavò dal popolo del paese l'argento e l'oro da dare a Faraone Neco. </p>
<p id="v36"><sup><small>36</small></sup>  Joiakim avea venticinque anni quando cominciò a regnare, e regnò undici anni a Gerusalemme. Il nome di sua madre era Zebudda, figliuola di Pedaia da Ruma. </p>
<p id="v37"><sup><small>37</small></sup>  Egli fece ciò ch'è male agli occhi dell'Eterno, in tutto e per tutto come aveano fatto i suoi padri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/22">II Re - Capitolo 22</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/24">II Re - Capitolo 24</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:13 <i>"Dei" Ashtoreth e Chemosh</i>: <a href="/it/The_Urantia_Book/95#p1_3">LU 95:1.3</a>.  <i>Ashtoreth</i>: <a href="/it/The_Urantia_Book/95#p1_7">LU 95:1.7</a>. </li>
  <li id="fn2"><a href="#cite2">↑</a> 23:25-30 <i>La follia di Giosia</i>: <a href="/it/The_Urantia_Book/97#p9_24">LU 97:9.24</a>. </li>
  <li id="fn3"><a href="#cite3">↑</a> 23:29-30 <i>Giosia sconfitto</i>: <a href="/it/The_Urantia_Book/126#p1_2">LU 126:1.2</a>. </li>
</ol>
</div>
