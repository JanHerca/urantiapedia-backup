<!--
title: II Re - Capitolo 4
description: 
published: true
date: 2023-11-8T21:45:55Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Kings/3">
          <span class="mdi mdi-arrow-left-drop-circle"></span><span class="pl-2">II Re - Capitolo 3</span>
        </a>
        </td>
        <td>
        <a href="/it/Bible/2_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Kings/5">
          <span class="pr-2">II Re - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or una donna di tra le mogli dei discepoli de' profeti esclamò e disse ad Eliseo: 'Il mio marito, tuo servo, è morto; e tu sai che il tuo servo temeva l'Eterno; e il suo creditore è venuto per prendersi i miei due figliuoli e farsene degli schiavi'. </p>
<p id="v2"><sup><small>2</small></sup>  Eliseo le disse: 'Che debbo io fare, per te? Dimmi; che hai tu in casa?' Ella rispose: 'La tua serva non ha nulla in casa, tranne un vasetto d'olio'. </p>
<p id="v3"><sup><small>3</small></sup>  Allora egli disse: 'Va' fuori, chiedi in prestito da tutti i tuoi vicini de' vasi vuoti; e non ne chieder pochi. </p>
<p id="v4"><sup><small>4</small></sup>  Poi torna, serra l'uscio dietro a te ed ai tuoi figliuoli, e versa dell'olio in tutti que' vasi; e, man mano che saran pieni, falli mettere da parte'. </p>
<p id="v5"><sup><small>5</small></sup>  Ella dunque si partì da lui, e si chiuse in casa coi suoi figliuoli; questi le portarono i vasi, ed ella vi versava l'olio. </p>
<p id="v6"><sup><small>6</small></sup>  E quando i vasi furono pieni, ella disse al suo figliuolo: 'Portami ancora un vaso'. Quegli le rispose: 'Non ce n'è più dei vasi'. E l'olio si fermò. </p>
<p id="v7"><sup><small>7</small></sup>  Allora ella andò e riferì tutto all'uomo di Dio, che le disse: 'Va' a vender l'olio, e paga il tuo debito; e di quel che resta sostentati tu ed i tuoi figliuoli'. </p>
<p id="v8"><sup><small>8</small></sup>  Or avvenne che un giorno Eliseo passava per Shunem, e c'era quivi una donna ricca che lo trattenne con premura perché prendesse cibo da lei; e tutte le volte che passava di là, si recava da lei a mangiare. </p>
<p id="v9"><sup><small>9</small></sup>  Ed ella disse a suo marito: 'Ecco, io son convinta che quest'uomo che passa sempre da noi, è un santo uomo di Dio. </p>
<p id="v10"><sup><small>10</small></sup>  Ti prego, facciamogli costruire, di sopra, una piccola camera in muratura, e mettiamoci per lui un letto, un tavolino, una sedia e un candeliere, affinché, quando verrà da noi, egli possa ritirarvisi'. </p>
<p id="v11"><sup><small>11</small></sup>  Così, un giorno ch'egli giunse a Shunem, si ritirò su in quella camera, e vi dormì. </p>
<p id="v12"><sup><small>12</small></sup>  E disse a Ghehazi, suo servo: 'Chiama questa Shunamita'. Quegli la chiamò, ed ella si presentò davanti a lui. </p>
<p id="v13"><sup><small>13</small></sup>  Ed Eliseo disse a Ghehazi: 'Or dille così: - Ecco, tu hai avuto per noi tutta questa premura; che si può fare per te? Hai bisogno che si parli per te al re o al capo dell'esercito?' - Ella rispose: </p>
<p id="v14"><sup><small>14</small></sup>  'Io vivo in mezzo al mio popolo'. Ed Eliseo disse: 'Che si potrebbe fare per lei?' Ghehazi rispose: 'Ma! ella non ha figliuoli, e il suo marito è vecchio'. </p>
<p id="v15"><sup><small>15</small></sup>  Eliseo gli disse: 'Chiamala!' Ghehazi la chiamò, ed ella si presentò alla porta. </p>
<p id="v16"><sup><small>16</small></sup>  Ed Eliseo le disse: 'L'anno prossimo, in questo stesso tempo, tu abbraccerai un figliuolo'. Ella rispose: 'No, signor mio, tu che sei un uomo di Dio, non ingannare la tua serva!' </p>
<p id="v17"><sup><small>17</small></sup>  E questa donna concepì e partorì un figliuolo, in quel medesimo tempo, l'anno dopo, come Eliseo le aveva detto. </p>
<p id="v18"><sup><small>18</small></sup>  Il bambino si fe' grande; e, un giorno ch'era uscito per andare da suo padre presso i mietitori, </p>
<p id="v19"><sup><small>19</small></sup>  disse a suo padre: 'Oh! la mia testa! la mia testa!' Il padre disse al suo servo: 'Portalo a sua madre!' </p>
<p id="v20"><sup><small>20</small></sup>  Il servo lo portò via e lo recò a sua madre. Il fanciullo rimase sulle ginocchia di lei fino a mezzogiorno, poi si morì. </p>
<p id="v21"><sup><small>21</small></sup>  Allora ella salì, lo adagiò sul letto dell'uomo di Dio, chiuse la porta, ed uscì. </p>
<p id="v22"><sup><small>22</small></sup>  E, chiamato il suo marito, disse: 'Ti prego, mandami uno de' servi e un'asina, perché voglio correre dall'uomo di Dio, e tornare'. </p>
<p id="v23"><sup><small>23</small></sup>  Il marito le chiese: 'Perché vuoi andar da lui quest'oggi? Non è il novilunio, e non è sabato'. Ella rispose: 'Lascia fare!' </p>
<p id="v24"><sup><small>24</small></sup>  Poi fece sellar l'asina e disse al suo servo: 'Guidala, e tira via; non mi fermare per istrada, a meno ch'io tel dica'. </p>
<p id="v25"><sup><small>25</small></sup>  Ella dunque partì, e giunse dall'uomo di Dio, sul monte Carmel. E come l'uomo di Dio l'ebbe scorta di lontano, disse a Ghehazi, suo servo: 'Ecco la Shunamita che viene! </p>
<p id="v26"><sup><small>26</small></sup>  Ti prego, corri ad incontrarla, e dille: - Stai bene? Sta bene tuo marito? E il bimbo sta bene?' - Ella rispose: 'Stanno bene'. </p>
<p id="v27"><sup><small>27</small></sup>  E come fu giunta dall'uomo di Dio, sul monte, gli abbracciò i piedi. Ghehazi si appressò per respingerla; ma l'uomo di Dio disse: 'Lasciala stare, poiché l'anima sua è in amarezza, e l'Eterno me l'ha nascosto, e non me l'ha rivelato'. </p>
<p id="v28"><sup><small>28</small></sup>  La donna disse: 'Avevo io forse domandato al mio signore un figliuolo? Non ti diss'io: - Non m'ingannare? -' </p>
<p id="v29"><sup><small>29</small></sup>  Allora Eliseo disse a Ghehazi: 'Cingiti i fianchi, prendi in mano il mio bastone, e parti. Se t'imbatti in qualcuno, non lo salutare; e se alcuno ti saluta, non gli rispondere; e poserai il mio bastone sulla faccia del fanciullo'. </p>
<p id="v30"><sup><small>30</small></sup>  La madre del fanciullo disse ad Eliseo: 'Com'è vero che l'Eterno vive, e che vive l'anima tua, io non ti lascerò'. Ed Eliseo si levò e le andò appresso. </p>
<p id="v31"><sup><small>31</small></sup>  Or Ghehazi, che li avea preceduti, pose il bastone sulla faccia del fanciullo, ma non ci fu né voce né segno alcuno di vita. Tornò quindi incontro ad Eliseo, e gli riferì la cosa, dicendo: 'Il fanciullo non s'è svegliato'. </p>
<p id="v32"><sup><small>32</small></sup>  E quando Eliseo arrivò in casa, ecco che il fanciullo era morto e adagiato sul letto di lui. </p>
<p id="v33"><sup><small>33</small></sup>  Egli entrò, si chiuse dentro col fanciullo, e pregò l'Eterno. </p>
<p id="v34"><sup><small>34</small></sup>  Poi salì sul letto e si coricò sul fanciullo: pose la sua bocca sulla bocca di lui, i suoi occhi sugli occhi di lui, le sue mani sulle mani di lui; si distese sopra di lui, e le carni del fanciullo si riscaldarono. </p>
<p id="v35"><sup><small>35</small></sup>  Poi Eliseo s'allontanò, andò qua e là per la casa; poi risalì e si ridistese sopra il fanciullo; e il fanciullo starnutì sette volte, ed aperse gli occhi. </p>
<p id="v36"><sup><small>36</small></sup>  Allora Eliseo chiamò Ghehazi, e gli disse: 'Chiama questa Shunamita'. Egli la chiamò; e com'ella fu giunta da Eliseo, questi le disse: 'Prendi il tuo figliuolo'. </p>
<p id="v37"><sup><small>37</small></sup>  Ed ella entrò, gli si gettò ai piedi, e si prostrò in terra; poi prese il suo figliuolo, ed uscì. </p>
<p id="v38"><sup><small>38</small></sup>  Eliseo se ne tornò a Ghilgal, e v'era carestia nel paese. Or mentre i discepoli de' profeti stavan seduti davanti a lui, egli disse al suo servo: 'Metti il marmittone al fuoco, e cuoci una minestra per i discepoli dei profeti'. </p>
<p id="v39"><sup><small>39</small></sup>  E uno di questi uscì fuori nei campi per coglier delle erbe; trovò una specie di vite salvatica, ne colse delle colloquintide, e se n'empì la veste; e, tornato che fu, le tagliò a pezzi nella marmitta dov'era la minestra; perché non si sapeva che cosa fossero. </p>
<p id="v40"><sup><small>40</small></sup>  Poi versarono della minestra a quegli uomini perché mangiassero; ma com'essi l'ebbero gustata, esclamarono: 'C'è la morte, nella marmitta, o uomo di Dio!' E non ne poteron mangiare. </p>
<p id="v41"><sup><small>41</small></sup>  Eliseo disse: 'Ebbene, portatemi della farina!' La gettò nella marmitta, e disse: 'Versatene a questa gente che mangi'. E non c'era più nulla di cattivo nella marmitta. </p>
<p id="v42"><sup><small>42</small></sup>  Giunse poi un uomo da Baal-Shalisha, che portò all'uomo di Dio del pane delle primizie: venti pani d'orzo, e del grano nuovo nella sua bisaccia. Eliseo disse al suo servo: 'Danne alla gente che mangi'. </p>
<p id="v43"><sup><small>43</small></sup>  Quegli rispose: 'Come fare a por questo davanti a cento persone?' Ma Eliseo disse: 'Danne alla gente che mangi; perché così dice l'Eterno: - Mangeranno, e ne avanzerà'. - </p>
<p id="v44"><sup><small>44</small></sup>  Così egli pose quelle provviste davanti alla gente, che mangiò e ne lasciò d'avanzo, secondo la parola dell'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Kings/3">
          <span class="mdi mdi-arrow-left-drop-circle"></span><span class="pl-2">II Re - Capitolo 3</span>
        </a>
        </td>
        <td>
        <a href="/it/Bible/2_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Kings/5">
          <span class="pr-2">II Re - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
