<!--
title: II Re - Capitolo 8
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/2_Kings/7">II Re - Capitolo 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/2_Kings/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/2_Kings/9">II Re - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Eliseo avea detto alla donna di cui avea risuscitato il figliuolo: 'Lèvati, vattene, tu con la tua famiglia, a soggiornare all'estero, dove potrai; perché l'Eterno ha chiamata la carestia, e difatti essa verrà nel paese per sette anni'. </p>
<p id="v2"><sup><small>2</small></sup>  E la donna si levò, e fece come le avea detto l'uomo di Dio; se ne andò con la sua famiglia, e soggiornò per sette anni nel paese de' Filistei. </p>
<p id="v3"><sup><small>3</small></sup>  Finiti i sette anni, quella donna tornò dal paese de' Filistei, e andò a ricorrere al re per riavere la sua casa e le sue terre. </p>
<p id="v4"><sup><small>4</small></sup>  Or il re discorreva con Ghehazi, servo dell'uomo di Dio, e gli diceva: 'Ti prego raccontami tutte le cose grandi che ha fatte Eliseo'. </p>
<p id="v5"><sup><small>5</small></sup>  E mentre appunto Ghehazi raccontava al re come Eliseo aveva risuscitato il morto, ecco che la donna, di cui era stato risuscitato il figliuolo, venne a ricorrere al re per riavere la sua casa e le sue terre. E Ghehazi disse: 'O re, mio signore, questa è quella donna, e questo è il suo figliuolo, che Eliseo ha risuscitato'. </p>
<p id="v6"><sup><small>6</small></sup>  Il re interrogò la donna che gli raccontò tutto; e il re le dette un eunuco, al quale disse: 'Falle restituire tutto quello ch'è suo, e tutte le rendite delle terre, dal giorno in cui ella lasciò il paese, fino ad ora'. </p>
<p id="v7"><sup><small>7</small></sup>  Or Eliseo si recò a Damasco; Ben-Hadad, re di Siria, era ammalato, e gli fu riferito che l'uomo di Dio era giunto colà. </p>
<p id="v8"><sup><small>8</small></sup>  Allora il re disse ad Hazael: 'Prendi teco un regalo, va' incontro all'uomo di Dio, e consulta per mezzo di lui l'Eterno, per sapere se io guarirò da questa malattia'. </p>
<p id="v9"><sup><small>9</small></sup>  Hazael dunque andò incontro ad Eliseo, portando seco in regalo tutto quello che v'era di meglio in Damasco: un carico di quaranta cammelli. Come fu giunto, si presentò ad Eliseo, e gli disse: 'Il tuo figliuolo Ben-Hadad, re di Siria, mi ha mandato a te per dirti: Guarirò io da questa malattia?' </p>
<p id="v10"><sup><small>10</small></sup>  Eliseo gli rispose: 'Vagli a dire: - Guarirai di certo. - Ma l'Eterno m'ha fatto vedere che di sicuro morrà'. </p>
<p id="v11"><sup><small>11</small></sup>  E l'uomo di Dio posò lo sguardo sopra Hazael, e lo fissò così a lungo, da farlo arrossire, poi si mise a piangere. </p>
<p id="v12"><sup><small>12</small></sup>  Hazael disse: 'Perché piange il mio signore?' Eliseo rispose: 'Perché so il male che tu farai ai figliuoli d'Israele; tu darai alle fiamme le loro fortezze, ucciderai la loro gioventù con la spada, schiaccerai i loro bambini, e sventrerai le loro donne incinte'. </p>
<p id="v13"><sup><small>13</small></sup>  Hazael disse: 'Ma che cos'è mai il tuo servo, questo cane, per fare delle cose sì grandi?' Eliseo rispose: 'L'Eterno m'ha fatto vedere che tu sarai re di Siria'. </p>
<p id="v14"><sup><small>14</small></sup>  Hazael si partì da Eliseo e tornò dal suo signore, che gli chiese: 'Che t'ha detto Eliseo?' Quegli rispose: 'Mi ha detto che guarirai di certo'. </p>
<p id="v15"><sup><small>15</small></sup>  Il giorno dopo, Hazael prese una coperta, la tuffò nell'acqua, e la distese sulla faccia di Ben-Hadad, che morì. E Hazael regnò in luogo suo. </p>
<p id="v16"><sup><small>16</small></sup>  Or l'anno quinto di Joram, figliuolo di Achab, re d'Israele, Jehoram, figliuolo di Giosafat re di Giuda, cominciò a regnare su Giuda. </p>
<p id="v17"><sup><small>17</small></sup>  Avea trentadue anni quando cominciò a regnare, e regnò otto anni in Gerusalemme. </p>
<p id="v18"><sup><small>18</small></sup>  E camminò per la via dei re d'Israele, come avea fatto la casa di Achab; poiché avea per moglie una figliuola di Achab; e fece ciò ch'è male agli occhi dell'Eterno. </p>
<p id="v19"><sup><small>19</small></sup>  Nondimeno l'Eterno non volle distrugger Giuda, per amor di Davide suo servo, conformemente alla promessa fattagli di lasciar sempre una lampada a lui ed ai suoi figliuoli. </p>
<p id="v20"><sup><small>20</small></sup>  Ai tempi suoi, Edom si ribellò, sottraendosi al giogo di Giuda e si dette un re. </p>
<p id="v21"><sup><small>21</small></sup>  Allora Joram passò a Tsair con tutti i suoi carri; e una notte si levò, e sconfisse gli Edomiti che lo aveano accerchiato e i capitani dei carri; e la gente di Joram poté fuggire alle proprie case. </p>
<p id="v22"><sup><small>22</small></sup>  Così Edom si è ribellato e si è sottratto al giogo di Giuda fino al dì d'oggi. In quel medesimo tempo, anche Libna si ribellò. </p>
<p id="v23"><sup><small>23</small></sup>  Il rimanente delle azioni di Joram e tutto quello che fece, si trova scritto nel libro delle Cronache dei re di Giuda. </p>
<p id="v24"><sup><small>24</small></sup>  E Joram si addormentò coi suoi padri, e coi suoi padri fu sepolto nella città di Davide. E Achazia, suo figliuolo, regnò in luogo suo. </p>
<p id="v25"><sup><small>25</small></sup>  L'anno dodicesimo di Joram, figliuolo di Achab, re d'Israele, Achazia, figliuolo di Jehoram re di Giuda, cominciò a regnare. </p>
<p id="v26"><sup><small>26</small></sup>  Aveva ventidue anni quando cominciò a regnare, e regnò un anno in Gerusalemme. Sua madre si chiamava Athalia, nipote di Omri, re d'Israele. </p>
<p id="v27"><sup><small>27</small></sup>  Egli camminò per la via della casa di Achab, e fece ciò ch'è male agli occhi dell'Eterno, come la casa di Achab, perché era imparentato con la casa di Achab. </p>
<p id="v28"><sup><small>28</small></sup>  E andò con Joram, figliuolo di Achab, a combattere contro Hazael, re di Siria, a Ramoth di Galaad; e i Sirî ferirono Joram; </p>
<p id="v29"><sup><small>29</small></sup>  e il re Joram tornò a Izreel per farsi curare delle ferite che avea ricevute dai Sirî a Ramah, quando combatteva contro Hazael, re di Siria. Ed Achazia, figliuolo di Jehoram re di Giuda, scese ad Izreel a vedere Joram, figliuolo di Achab, perché questi era ammalato. </p>
