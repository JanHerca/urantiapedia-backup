<!--
title: II Re - Capitolo 19
description: 
published: true
date: 2023-11-8T21:45:55Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Kings/18">
          <span class="mdi mdi-arrow-left-drop-circle"></span><span class="pl-2">II Re - Capitolo 18</span>
        </a>
        </td>
        <td>
        <a href="/it/Bible/2_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Kings/20">
          <span class="pr-2">II Re - Capitolo 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando il re Ezechia ebbe udito queste cose, si stracciò le vesti, si coprì d'un sacco, ed entrò nella casa dell'Eterno. </p>
<p id="v2"><sup><small>2</small></sup>  E mandò Eliakim, prefetto del palazzo, Scebna il segretario, e i più vecchi tra i sacerdoti, coperti di sacchi, dal profeta Isaia, figliuolo di Amots. </p>
<p id="v3"><sup><small>3</small></sup>  Essi gli dissero: 'Così parla Ezechia: - Questo è giorno d'angoscia, di castigo, d'obbrobrio; poiché i figliuoli stan per uscire dal seno materno, ma la forza manca per partorirli. </p>
<p id="v4"><sup><small>4</small></sup>  Forse l'Eterno, il tuo Dio, ha udite tutte le parole di Rabshaké, che il re d'Assiria, suo signore, ha mandato ad oltraggiare l'Iddio vivente; e, forse, l'Eterno, il tuo Dio, punirà le parole che ha udite. Rivolgigli dunque una preghiera a pro del resto del popolo che sussiste ancora!' - </p>
<p id="v5"><sup><small>5</small></sup>  I servi del re Ezechia si recaron dunque da Isaia. </p>
<p id="v6"><sup><small>6</small></sup>  Ed Isaia disse loro: 'Ecco quel che direte al vostro signore: Così dice l'Eterno: Non ti spaventare per le parole che hai udite, con le quali i servi del re d'Assiria m'hanno oltraggiato. </p>
<p id="v7"><sup><small>7</small></sup>  Ecco, io metterò in lui uno spirito tale che, all'udire una certa notizia, egli tornerà al suo paese; ed io lo farò cadere di spada nel suo paese'. </p>
<p id="v8"><sup><small>8</small></sup>  Rabshaké tornò al re d'Assiria, e lo trovò che assediava Libna; poiché egli avea saputo che il suo signore era partito da Lakis. </p>
<p id="v9"><sup><small>9</small></sup>  Or Sennacherib ricevette notizie di Tirhaka, re d'Etiopia, che dicevano: 'Ecco, egli s'è mosso per darti battaglia'; perciò inviò di nuovo dei messi ad Ezechia, dicendo loro: </p>
<p id="v10"><sup><small>10</small></sup>  'Direte così ad Ezechia, re di Giuda: - Il tuo Dio, nel quale confidi, non t'inganni dicendo: Gerusalemme non sarà data nelle mani del re d'Assiria. </p>
<p id="v11"><sup><small>11</small></sup>  Ecco, tu hai udito quello che i re d'Assiria hanno fatto a tutti i paesi, e come li hanno distrutti; e tu scamperesti? </p>
<p id="v12"><sup><small>12</small></sup>  Gli dèi delle nazioni che i miei padri distrussero, gli dèi di Gozan, di Haran, di Retsef, dei figliuoli di Eden ch'erano a Telassar, valsero eglino a liberarle? </p>
<p id="v13"><sup><small>13</small></sup>  Dov'è il re di Hamath, il re d'Arpad, e il re della città di Sefarvaim, di Hena e d'Ivva?' </p>
<p id="v14"><sup><small>14</small></sup>  Ezechia, ricevuta la lettera per le mani dei messi, la lesse; poi salì alla casa dell'Eterno, e la spiegò davanti all'Eterno; </p>
<p id="v15"><sup><small>15</small></sup>  e davanti all'Eterno pregò in questo modo: 'O Eterno, Dio d'Israele, che siedi sopra i cherubini, tu, tu solo sei l'Iddio di tutti i regni della terra; tu hai fatti i cieli e la terra. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  O Eterno, porgi l'orecchio tuo, e ascolta! o Eterno, apri gli occhi tuoi, e guarda! Ascolta le parole di Sennacherib, che ha mandato quest'uomo per insultare l'Iddio vivente! </p>
<p id="v17"><sup><small>17</small></sup>  È vero, o Eterno: i re d'Assiria hanno desolato le nazioni e i loro paesi, </p>
<p id="v18"><sup><small>18</small></sup>  e han gettati nel fuoco i loro dèi; perché quelli non erano dèi; erano opera delle mani degli uomini; eran legno e pietra; ed essi li hanno distrutti. </p>
<p id="v19"><sup><small>19</small></sup>  Ma ora, o Eterno, o Dio nostro, salvaci, te ne supplico, dalle mani di costui, affinché tutti i regni della terra conoscano che tu solo, o Eterno, sei Dio!' <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Allora Isaia, figliuolo di Amots, mandò a dire ad Ezechia: 'Così parla l'Eterno, l'Iddio d'Israele: - Ho udito la preghiera che mi hai rivolta riguardo a Sennacherib, re d'Assiria. </p>
<p id="v21"><sup><small>21</small></sup>  Questa è la parola che l'Eterno ha pronunziata contro di lui: "La vergine figliuola di Sion ti sprezza, si fa beffe di te; la figliuola di Gerusalemme scrolla il capo dietro a te. </p>
<p id="v22"><sup><small>22</small></sup>  Chi hai tu insultato ed oltraggiato? Contro chi hai tu alzata la voce e levati in alto gli occhi tuoi? contro il Santo d'Israele! <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Per bocca de' tuoi messi tu hai insultato il Signore, e hai detto: - Con la moltitudine de' miei carri io son salito in vetta alle montagne, son penetrato nei recessi del Libano; io abbatterò i suoi cedri più alti, i suoi cipressi più belli, e arriverò al suo più remoto ricovero, alla sua più magnifica foresta. </p>
<p id="v24"><sup><small>24</small></sup>  Io ho scavato e ho bevuto delle acque straniere; con la pianta dei miei piedi prosciugherò tutti i fiumi d'Egitto. - </p>
<p id="v25"><sup><small>25</small></sup>  Non hai udito? Da lungo tempo ho preparato questo: dai tempi antichi ne ho formato il disegno; ed ora ho fatto sì che si compia: che tu riduca città forti in monti di ruine. </p>
<p id="v26"><sup><small>26</small></sup>  I loro abitanti, privi di forza, sono spaventati e confusi; son come l'erba de' campi, come il verde tenero dei prati, come l'erbetta che nasce sui tetti, come grano riarso prima che formi la spiga. </p>
<p id="v27"><sup><small>27</small></sup>  Ma io so quando ti siedi, quand'esci, quand'entri, e quando t'infurii contro di me. </p>
<p id="v28"><sup><small>28</small></sup>  E per codesto tuo infuriare contro di me e perché la tua arroganza è giunta alle mie orecchie, io ti metterò il mio anello nelle narici, il mio morso in bocca, e ti rimenerò indietro per la via che hai fatta, venendo". </p>
<p id="v29"><sup><small>29</small></sup>  E questo, o Ezechia, ti servirà di segno: Quest'anno si mangerà il frutto del grano caduto; il secondo anno, quello che crescerà da sé; ma il terzo anno, seminerete e mieterete; pianterete vigne, e ne mangerete il frutto. </p>
<p id="v30"><sup><small>30</small></sup>  E ciò che resterà della casa di Giuda e scamperà, continuerà a mettere radici all'ingiù e a portar frutto in alto; </p>
<p id="v31"><sup><small>31</small></sup>  poiché da Gerusalemme uscirà un residuo, e dal monte Sion uscirà quel che sarà scampato. Questo farà lo zelo ardente dell'Eterno degli eserciti! </p>
<p id="v32"><sup><small>32</small></sup>  Perciò così parla l'Eterno riguardo al re d'Assiria: - Egli non entrerà in questa città, e non vi lancerà freccia; non le si farà innanzi con scudi, e non eleverà trincee contro ad essa. </p>
<p id="v33"><sup><small>33</small></sup>  Ei se ne tornerà per la via ond'è venuto, e non entrerà in questa città, dice l'Eterno. </p>
<p id="v34"><sup><small>34</small></sup>  Io proteggerò questa città affin di salvarla, per amor di me stesso, e per amor di Davide, mio servo'. </p>
<p id="v35"><sup><small>35</small></sup>  E quella stessa notte avvenne che l'angelo dell'Eterno uscì e colpì nel campo degli Assiri cent'ottantacinquemila uomini; e quando la gente si levò la mattina, ecco, eran tutti cadaveri. </p>
<p id="v36"><sup><small>36</small></sup>  Allora Sennacherib re d'Assiria levò il campo, partì e se ne tornò a Ninive, dove rimase. </p>
<p id="v37"><sup><small>37</small></sup>  E avvenne che, mentr'egli stava adorando nella casa del suo dio Nisroc, i suoi figliuoli Adrammelec e Saretser lo uccisero a colpi di spada, e si rifugiarono nel paese di Ararat. Esarhaddon, suo figliuolo, regnò in luogo suo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Kings/18">
          <span class="mdi mdi-arrow-left-drop-circle"></span><span class="pl-2">II Re - Capitolo 18</span>
        </a>
        </td>
        <td>
        <a href="/it/Bible/2_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Kings/20">
          <span class="pr-2">II Re - Capitolo 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 19:15 <i>Dio creò il cielo e la terra</i>: <a href="/it/The_Urantia_Book/92#p6_6">LU 92:6.6</a>.  <i>Dio come Creatore del cielo, della terra</i>: <a href="/it/The_Urantia_Book/0#p2_9">LU 0:2.9</a>.  <i>Dio ha fatto tutto</i>: <a href="/it/The_Urantia_Book/6#p1_3">LU 6:1.3</a>.  <i>Dio creò</i>: <a href="/it/The_Urantia_Book/95#p5_9">LU 95:5.9</a>.  <i>Il Creatore</i>: <a href="/it/The_Urantia_Book/131#p10_6">LU 131:10.6</a>.  <i>Dio creò il cielo e la terra</i>: <a href="/it/The_Urantia_Book/131#p2_2">LU 131:2.2</a>.  <i>Creatore del cielo e della terra</i>: <a href="/it/The_Urantia_Book/128#p1_10">LU 128:1.10</a>.  <i>Dio creò il cielo e la terra</i>: <a href="/it/The_Urantia_Book/1#p0_1">LU 1:0.1</a>.  <i>Creatore universale</i>: <a href="/it/The_Urantia_Book/142#p3_7">LU 142:3.7</a>.  <i>Creatore fedele e divino</i>: <a href="/it/The_Urantia_Book/2#p1_2">LU 2:1.2</a>.  <i>Dio ha fatto tutte le cose e gli esseri</i>: <a href="/it/The_Urantia_Book/131#p10_2">LU 131:10.2</a>. </li>
  <li id="fn2"><a href="#cite2">↑</a> 19:19 <i>Un solo Dio</i>: <a href="/it/The_Urantia_Book/92#p5_8">LU 92:5.8</a>.  <i>Un solo Dio</i>: <a href="/it/The_Urantia_Book/131#p10_2">LU 131:10.2</a>.  <i>Il Signore Dio è uno</i>: <a href="/it/The_Urantia_Book/1#p7_6">LU 1:7.6</a>.  <i>Un solo Dio</i>: <a href="/it/The_Urantia_Book/45#p4_8">LU 45:4.8</a>.  <i>Dio è uno</i>: <a href="/it/The_Urantia_Book/56#p4_4">LU 56:4.4</a>.  <i>Nessun Dio accanto a te</i>: <a href="/it/The_Urantia_Book/1#p0_1">LU 1:0.1</a>.  <i>Un solo Dio</i>: <a href="/it/The_Urantia_Book/92#p6_6">LU 92:6.6</a>.  <i>Il Signore nostro Dio è un solo Dio</i>: <a href="/it/The_Urantia_Book/10#p7_1">LU 10:7.1</a>.  <i>Il Signore è un solo Dio</i>: <a href="/it/The_Urantia_Book/96#p5_5">LU 96:5.5</a>. </li>
  <li id="fn3"><a href="#cite3">↑</a> 19:22 <i>Il Santo d'Israele</i>: <a href="/it/The_Urantia_Book/196#p0_2">LU 196:0.2</a>.  <i>Santo di Israele</i>: <a href="/it/The_Urantia_Book/128#p1_10">LU 128:1.10</a>.  <i>Il Santo</i>: <a href="/it/The_Urantia_Book/96#p1_9">LU 96:1.9</a>. </li>
</ol>
</div>
