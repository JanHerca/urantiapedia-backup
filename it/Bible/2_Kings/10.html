<!--
title: II Re - Capitolo 10
description: 
published: true
date: 2023-11-8T21:45:55Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Kings/9">
          <span class="mdi mdi-arrow-left-drop-circle"></span><span class="pl-2">II Re - Capitolo 9</span>
        </a>
        </td>
        <td>
        <a href="/it/Bible/2_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Kings/11">
          <span class="pr-2">II Re - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or v'erano a Samaria settanta figliuoli d'Achab. Jehu scrisse delle lettere, e le mandò a Samaria ai capi della città, agli anziani, e agli educatori dei figliuoli d'Achab; in esse diceva: </p>
<p id="v2"><sup><small>2</small></sup>  'Subito che avrete ricevuto questa lettera, giacché avete con voi i figliuoli del vostro signore e avete a vostra disposizione carri e cavalli, nonché una città fortificata e delle armi, </p>
<p id="v3"><sup><small>3</small></sup>  scegliete il migliore e il più adatto tra i figliuoli del vostro signore, mettetelo sul trono di suo padre, e combattete per la casa del vostro signore'. </p>
<p id="v4"><sup><small>4</small></sup>  Ma quelli ebbero gran paura, e dissero: 'Ecco, due re non gli han potuto resistere; come potremo resistergli noi?' </p>
<p id="v5"><sup><small>5</small></sup>  E il prefetto del palazzo, il governatore della città, gli anziani e gli educatori dei figliuoli di Achab mandarono a dire a Jehu: 'Noi siamo tuoi servi, e faremo tutto quello che ci ordinerai; non eleggeremo alcuno come re; fa' tu quel che ti piace'. </p>
<p id="v6"><sup><small>6</small></sup>  Allora Jehu scrisse loro una seconda lettera, nella quale diceva: 'Se voi siete per me e volete ubbidire alla mia voce, prendete le teste di quegli uomini, de' figliuoli del vostro signore, e venite da me, domani a quest'ora, a Izreel'. - Or i figliuoli del re, in numero di settanta, stavano dai magnati della città, che li educavano. - </p>
<p id="v7"><sup><small>7</small></sup>  E come questi ebbero ricevuta la lettera, presero i figliuoli del re, li scannarono tutti e settanta; poi misero le loro teste in ceste, e le mandarono a Jehu a Izreel. </p>
<p id="v8"><sup><small>8</small></sup>  E un messo venne a Jehu a recargli la notizia, dicendo: 'Hanno portato le teste dei figliuoli del re'. Jehu rispose: 'Mettetele in due mucchi all'entrata della porta, fino a domattina'. </p>
<p id="v9"><sup><small>9</small></sup>  La mattina dopo, egli uscì fuori; e fermatosi, disse a tutto il popolo: 'Voi siete giusti; ecco, io congiurai contro il mio signore, e l'uccisi; ma chi ha uccisi tutti questi? </p>
<p id="v10"><sup><small>10</small></sup>  Riconoscete dunque che non cade a terra una parola di quelle che l'Eterno pronunziò contro la casa di Achab; l'Eterno ha fatto quello che predisse per mezzo del suo servo Elia'. </p>
<p id="v11"><sup><small>11</small></sup>  E Jehu fece morire tutti quelli ch'erano rimasti della casa di Achab a Izreel, tutti i suoi grandi, i suoi amici e i suoi consiglieri, senza che ne scampasse uno. </p>
<p id="v12"><sup><small>12</small></sup>  Poi si levò, e partì per andare a Samaria. Cammin facendo, giunto che fu alla casa di ritrovo dei pastori, </p>
<p id="v13"><sup><small>13</small></sup>  Jehu s'imbatté nei fratelli di Achazia, re di Giuda, e disse: 'Chi siete voi?' Quelli risposero: 'Siamo i fratelli di Achazia, e scendiamo a salutare i figliuoli del re e i figliuoli della regina'. </p>
<p id="v14"><sup><small>14</small></sup>  Jehu disse ai suoi: 'Pigliateli vivi!' e quelli li presero vivi e li scannarono presso la cisterna della casa di ritrovo. Erano quarantadue, e non ne scampò uno. </p>
<p id="v15"><sup><small>15</small></sup>  Partitosi di là, trovò Jehonadab, figliuolo di Recab, che gli veniva incontro; lo salutò, e gli disse: 'Il tuo cuore è egli retto verso il mio, come il mio verso il tuo?' Jehonadab rispose: 'Lo è'. 'Se è così', disse Jehu, 'dammi la mano'. Jehonadab gli dette la mano; Jehu se lo fe' salire vicino sul carro, e gli disse: <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  'Vieni meco, e vedrai il mio zelo per l'Eterno!' E lo menò via nel suo carro. </p>
<p id="v17"><sup><small>17</small></sup>  E, giunto che fu a Samaria, Jehu colpì tutti quelli che rimanevano della casa di Achab a Samaria, finché l'ebbe distrutta, secondo la parola che l'Eterno avea pronunziata per mezzo di Elia. </p>
<p id="v18"><sup><small>18</small></sup>  Poi Jehu radunò tutto il popolo, e gli parlò così: 'Achab ha servito un poco Baal; Jehu lo servirà di molto. </p>
<p id="v19"><sup><small>19</small></sup>  Or convocate presso di me tutti i profeti di Baal, tutti i suoi servi, tutti i suoi sacerdoti; che non ne manchi uno! poiché voglio fare un gran sacrifizio a Baal; chi mancherà non vivrà'. - Ma Jehu faceva questo con astuzia, per distruggere gli adoratori di Baal. - </p>
<p id="v20"><sup><small>20</small></sup>  E disse: 'Bandite una festa solenne in onore di Baal!' E la festa fu bandita. </p>
<p id="v21"><sup><small>21</small></sup>  Jehu inviò dei messi per tutto Israele; e tutti gli adoratori di Baal vennero, e neppur uno vi fu che mancasse di venire; entrarono nel tempio di Baal, e il tempio di Baal fu ripieno da un capo all'altro. </p>
<p id="v22"><sup><small>22</small></sup>  E Jehu disse a colui che avea in custodia le vestimenta: 'Metti fuori le vesti per tutti gli adoratori di Baal'. E quegli mise loro fuori le vesti. </p>
<p id="v23"><sup><small>23</small></sup>  Allora Jehu, con Jehonadab, figliuolo di Recab, entrò nel tempio di Baal, e disse agli adoratori di Baal: 'Cercate bene, e guardate che non ci sia qui con voi alcun servo dell'Eterno, ma ci sian soltanto degli adoratori di Baal'. </p>
<p id="v24"><sup><small>24</small></sup>  E quelli entrarono per offrir dei sacrifizi e degli olocausti. Or Jehu aveva appostati fuori del tempio ottanta uomini, ai quali avea detto: 'Colui che lascerà fuggire qualcuno degli uomini ch'io metto in poter vostro, pagherà con la sua vita la vita di quello'. </p>
<p id="v25"><sup><small>25</small></sup>  E, come fu finita l'offerta dell'olocausto, Jehu disse ai soldati e ai capitani: 'Entrate, uccideteli, e che non ne esca uno!' Ed essi li passarono a fil di spada; poi, soldati e capitani ne buttaron là i cadaveri, e penetrarono nell'edifizio del tempio di Baal; </p>
<p id="v26"><sup><small>26</small></sup>  portaron fuori le statue del tempio di Baal, e le bruciarono; </p>
<p id="v27"><sup><small>27</small></sup>  mandarono in frantumi la statua di Baal; e demolirono il tempio di Baal, e lo ridussero in un mondezzaio che sussiste anche oggi dì. </p>
<p id="v28"><sup><small>28</small></sup>  Così Jehu estirpò Baal da Israele; </p>
<p id="v29"><sup><small>29</small></sup>  nondimeno egli non si ritrasse dai peccati coi quali Geroboamo, figliuolo di Nebat, aveva fatto peccare Israele; non abbandonò cioè i vitelli d'oro ch'erano a Bethel e a Dan. </p>
<p id="v30"><sup><small>30</small></sup>  E l'Eterno disse a Jehu: 'Perché tu hai eseguito puntualmente ciò ch'è giusto agli occhi miei, e hai fatto alla casa di Achab tutto quello che mi stava nel cuore, i tuoi figliuoli sederanno sul trono d'Israele fino alla quarta generazione'. </p>
<p id="v31"><sup><small>31</small></sup>  Ma Jehu non si fe' premura di seguir con tutto il cuore la legge dell'Eterno, dell'Iddio d'Israele; non si dipartì dai peccati coi quali Geroboamo avea fatto peccare Israele. </p>
<p id="v32"><sup><small>32</small></sup>  In quel tempo, l'Eterno cominciò a diminuire il territorio d'Israele; Hazael difatti sconfisse gl'Israeliti su tutta la loro frontiera: </p>
<p id="v33"><sup><small>33</small></sup>  dal Giordano, verso oriente, soggiogò tutto il paese di Galaad, i Gaditi, i Rubeniti e i Manassiti, fino ad Aroer ch'è presso la valle dell'Arnon, vale a dire tutto il paese di Galaad e di Bashan. </p>
<p id="v34"><sup><small>34</small></sup>  Il rimanente delle azioni di Jehu, tutto quello che fece e tutte le sue prodezze, si trova scritto nel libro delle Cronache dei re d'Israele. </p>
<p id="v35"><sup><small>35</small></sup>  E Jehu s'addormentò coi suoi padri, e lo seppellirono a Samaria. E Jehoachaz, suo figliuolo, regnò in luogo suo. </p>
<p id="v36"><sup><small>36</small></sup>  E il tempo che Jehu regnò sopra Israele a Samaria fu di ventott'anni. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Kings/9">
          <span class="mdi mdi-arrow-left-drop-circle"></span><span class="pl-2">II Re - Capitolo 9</span>
        </a>
        </td>
        <td>
        <a href="/it/Bible/2_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Kings/11">
          <span class="pr-2">II Re - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 10:15-28 <i>Le «riforme» di Jehu</i>: <a href="/it/The_Urantia_Book/97#p9_19">LU 97:9.19</a>. </li>
</ol>
</div>
