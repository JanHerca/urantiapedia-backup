<!--
title: II Re - Capitolo 3
description: 
published: true
date: 2022-10-7T1:7:41Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/2">II Re - Capitolo 2</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/4">II Re - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Jehoram, figliuolo di Achab, cominciò a regnare sopra Israele a Samaria l'anno decimottavo di Giosafat, re di Giuda, e regnò dodici anni. </p>
<p id="v2"><sup><small>2</small></sup>  Egli fece ciò ch'è male agli occhi dell'Eterno; ma non quanto suo padre e sua madre, perché tolse via la statua di Baal, che suo padre avea fatta. </p>
<p id="v3"><sup><small>3</small></sup>  Nondimeno egli rimase attaccato ai peccati coi quali Geroboamo figliuolo di Nebat, aveva fatto peccare Israele e non se ne distolse. </p>
<p id="v4"><sup><small>4</small></sup>  Or Mesha, re di Moab, allevava molto bestiame e pagava al re d'Israele un tributo di centomila agnelli e centomila montoni con le loro lane. </p>
<p id="v5"><sup><small>5</small></sup>  Ma, morto che fu Achab, il re di Moab si ribellò al re d'Israele. </p>
<p id="v6"><sup><small>6</small></sup>  Allora il re Jehoram uscì di Samaria e passò in rassegna tutto Israele; </p>
<p id="v7"><sup><small>7</small></sup>  poi si mise in via, e mandò a dire a Giosafat, re di Giuda: 'Il re di Moab mi si è ribellato; vuoi tu venire con me alla guerra contro Moab?' Quegli rispose: 'Verrò; fa' conto di me come di te stesso, del mio popolo come del tuo, de' miei cavalli come dei tuoi'. </p>
<p id="v8"><sup><small>8</small></sup>  E soggiunse: 'Per che via saliremo?' Jehoram rispose: 'Per la via del deserto di Edom'. </p>
<p id="v9"><sup><small>9</small></sup>  Così il re d'Israele, il re di Giuda e il re di Edom si mossero; e dopo aver girato a mezzodì con una marcia di sette giorni, mancò l'acqua all'esercito e alle bestie che gli andavan dietro. </p>
<p id="v10"><sup><small>10</small></sup>  Allora il re d'Israele disse: 'Ahimè, l'Eterno ha chiamati assieme questi tre re, per darli nelle mani di Moab!' </p>
<p id="v11"><sup><small>11</small></sup>  Ma Giosafat chiese: 'Non v'ha egli qui alcun profeta dell'Eterno mediante il quale possiam consultare l'Eterno?' Uno dei servi del re d'Israele rispose: 'V'è qui Eliseo, figliuolo di Shafat, il quale versava l'acqua sulle mani d'Elia'. E Giosafat disse: </p>
<p id="v12"><sup><small>12</small></sup>  'La parola dell'Eterno è con lui'. Così il re d'Israele, Giosafat e il re di Edom andarono a trovarlo. </p>
<p id="v13"><sup><small>13</small></sup>  Eliseo disse al re d'Israele: 'Che ho io da far con te? Vattene ai profeti di tuo padre ed ai profeti di tua madre!' Il re d'Israele gli rispose: 'No, perché l'Eterno ha chiamati insieme questi tre re per darli nelle mani di Moab'. </p>
<p id="v14"><sup><small>14</small></sup>  Allora Eliseo disse: 'Com'è vero che vive l'Eterno degli eserciti al quale io servo, se non avessi rispetto a Giosafat, re di Giuda, io non avrei badato a te né t'avrei degnato d'uno sguardo. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Ma ora conducetemi qua un sonatore d'arpa'. E, mentre il sonatore arpeggiava, la mano dell'Eterno fu sopra Eliseo, </p>
<p id="v16"><sup><small>16</small></sup>  che disse: 'Così parla l'Eterno: Fate in questa valle delle fosse, delle fosse. </p>
<p id="v17"><sup><small>17</small></sup>  Poiché così dice l'Eterno: Voi non vedrete vento, non vedrete pioggia, e nondimeno questa valle si riempirà d'acqua; e berrete voi, il vostro bestiame e le vostre bestie da tiro. </p>
<p id="v18"><sup><small>18</small></sup>  E questo è ancora poca cosa agli occhi dell'Eterno; perché egli darà anche Moab nelle vostre mani. </p>
<p id="v19"><sup><small>19</small></sup>  E voi distruggerete tutte le città fortificate e tutte le città ragguardevoli, abbatterete tutti i buoni alberi, turerete tutte le sorgenti d'acqua, e guasterete con delle pietre ogni buon pezzo di terra'. - </p>
<p id="v20"><sup><small>20</small></sup>  La mattina dopo, nell'ora in cui s'offre l'oblazione, ecco che l'acqua arrivò dal lato di Edom e il paese ne fu ripieno. </p>
<p id="v21"><sup><small>21</small></sup>  Ora tutti i Moabiti, avendo udito che quei re eran saliti per muover loro guerra, avevan radunato tutti quelli ch'erano in età di portare le armi, e occupavano la frontiera. </p>
<p id="v22"><sup><small>22</small></sup>  La mattina, come furono alzati, il sole splendeva sulle acque, e i Moabiti videro, là dirimpetto a loro, le acque rosse come sangue; </p>
<p id="v23"><sup><small>23</small></sup>  e dissero: 'Quello è sangue! Quei re son di certo venuti alle mani fra loro e si son distrutti fra loro; or dunque, Moab, alla preda!' </p>
<p id="v24"><sup><small>24</small></sup>  E si avanzarono verso il campo d'Israele; ma sorsero gl'Israeliti e sbaragliarono i Moabiti, che fuggirono d'innanzi a loro. Poi penetrarono nel paese, e continuarono a battere Moab. </p>
<p id="v25"><sup><small>25</small></sup>  Distrussero le città; ogni buon pezzo di terra lo riempirono di pietre, ciascuno gettandovi la sua; turarono tutte le sorgenti d'acque e abbatterono tutti i buoni alberi. Non rimasero che le mura di Kir-Hareseth, e i frombolieri la circondarono e l'attaccarono. </p>
<p id="v26"><sup><small>26</small></sup>  Il re di Moab, vedendo che l'attacco era troppo forte per lui, prese seco settecento uomini, per aprirsi, a spada tratta, un varco, fino al re di Edom; ma non poterono. </p>
<p id="v27"><sup><small>27</small></sup>  Allora prese il suo figliuolo primogenito, che dovea succedergli nel regno, e l'offerse in olocausto sopra le mura. A questa vista, un profondo orrore s'impadronì degli Israeliti, che s'allontanarono dal re di Moab e se ne tornarono al loro paese. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/2">II Re - Capitolo 2</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/4">II Re - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:14 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
</ol>
</div>
