<!--
title: II Re - Capitolo 15
description: 
published: true
date: 2022-10-7T1:7:41Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/14">II Re - Capitolo 14</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/16">II Re - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'anno ventisettesimo di Geroboamo, re d'Israele, cominciò a regnare Azaria, figliuolo di Amatsia, re di Giuda. </p>
<p id="v2"><sup><small>2</small></sup>  Avea sedici anni quando cominciò a regnare, e regnò cinquantadue anni a Gerusalemme. Sua madre si chiamava Jecolia, ed era di Gerusalemme. </p>
<p id="v3"><sup><small>3</small></sup>  Egli fece ciò ch'è giusto agli occhi dell'Eterno, interamente come avea fatto Amatsia suo padre. </p>
<p id="v4"><sup><small>4</small></sup>  Nondimeno, gli alti luoghi non furon soppressi; il popolo continuava ad offrire sacrifizi e profumi sugli alti luoghi. </p>
<p id="v5"><sup><small>5</small></sup>  E l'Eterno colpì il re, che fu lebbroso fino al giorno della sua morte e visse nell'infermeria; e Jotham, figliuolo del re, era a capo della casa reale e rendea giustizia al popolo del paese. </p>
<p id="v6"><sup><small>6</small></sup>  Il rimanente delle azioni di Azaria, e tutto quello che fece, trovasi scritto nel libro delle Cronache dei re di Giuda. </p>
<p id="v7"><sup><small>7</small></sup>  Azaria si addormentò coi suoi padri, e coi suoi padri lo seppellirono nella città di Davide; e Jotham, suo figliuolo, regnò in luogo suo. </p>
<p id="v8"><sup><small>8</small></sup>  Il trentottesimo anno di Azaria, re di Giuda, Zaccaria, figliuolo di Geroboamo, cominciò a regnare sopra Israele a Samaria; e regnò sei mesi. </p>
<p id="v9"><sup><small>9</small></sup>  Egli fece ciò ch'è male agli occhi dell'Eterno, come avean fatto i suoi padri; non si ritrasse dai peccati coi quali Geroboamo, figliuolo di Nebat, avea fatto peccare Israele. </p>
<p id="v10"><sup><small>10</small></sup>  E Shallum, figliuolo di Jabesh, congiurò contro di lui; lo colpì in presenza del popolo, l'uccise, e regnò in sua vece. </p>
<p id="v11"><sup><small>11</small></sup>  Il rimanente delle azioni di Zaccaria trovasi scritto nel libro delle Cronache dei re d'Israele. </p>
<p id="v12"><sup><small>12</small></sup>  Così si avverò la parola che l'Eterno avea detta a Jehu: 'I tuoi figliuoli sederanno sul trono d'Israele fino alla quarta generazione'. E così avvenne. </p>
<p id="v13"><sup><small>13</small></sup>  Shallum, figliuolo di Jabesh, cominciò a regnare l'anno trentanovesimo di Uzzia re di Giuda, e regnò un mese a Samaria. </p>
<p id="v14"><sup><small>14</small></sup>  E Menahem, figliuolo di Gadi, salì da Tirtsa e venne a Samaria; colpì in Samaria Shallum, figliuolo di Jabesh, l'uccise, e regnò in luogo suo. </p>
<p id="v15"><sup><small>15</small></sup>  Il rimanente delle azioni di Shallum, e la congiura ch'egli ordì, sono cose scritte nel libro delle Cronache dei re d'Israele. </p>
<p id="v16"><sup><small>16</small></sup>  Allora Menahem, partito da Tirtsa, colpì Tifsah, tutto quello che ci si trovava, e il suo territorio; la colpì, perch'essa non gli aveva aperte le sue porte; e tutte le donne che ci si trovavano incinte, le fece sventrare. </p>
<p id="v17"><sup><small>17</small></sup>  L'anno trentanovesimo del regno di Azaria, re di Giuda, Menahem, figliuolo di Gadi, cominciò a regnare sopra Israele; e regnò dieci anni a Samaria. </p>
<p id="v18"><sup><small>18</small></sup>  Egli fece ciò ch'è male agli occhi dell'Eterno; non si ritrasse dai peccati coi quali Geroboamo, figliuolo di Nebat, aveva fatto peccare Israele. </p>
<p id="v19"><sup><small>19</small></sup>  Ai suoi tempi Pul, re d'Assiria, fece invasione nel paese; e Menahem diede a Pul mille talenti d'argento affinché gli desse man forte per assicurare nelle sue mani il potere reale. </p>
<p id="v20"><sup><small>20</small></sup>  E Menahem fece pagare quel danaro ad Israele, a tutti quelli ch'erano molto ricchi, per darlo al re d'Assiria; li tassò a ragione di cinquanta sicli d'argento a testa. Così il re d'Assiria se ne tornò via, e non si fermò nel paese. </p>
<p id="v21"><sup><small>21</small></sup>  Il rimanente delle azioni di Menahem, e tutto quello che fece, si trova scritto nel libro delle Cronache dei re d'Israele. </p>
<p id="v22"><sup><small>22</small></sup>  Menahem s'addormentò coi suoi padri, e Pekachia, suo figliuolo, regnò in luogo suo. </p>
<p id="v23"><sup><small>23</small></sup>  Il cinquantesimo anno di Azaria re di Giuda, Pekachia, figliuolo di Menahem, cominciò a regnare sopra Israele a Samaria, e regnò due anni. </p>
<p id="v24"><sup><small>24</small></sup>  Egli fece ciò ch'è male agli occhi dell'Eterno; non si ritrasse dai peccati coi quali Geroboamo, figliuolo di Nebat, avea fatto peccare Israele. </p>
<p id="v25"><sup><small>25</small></sup>  E Pekah, figliuolo di Remalia, suo capitano, congiurò contro di lui, e lo colpì a Samaria, e con lui Argob e Arech, nella torre del palazzo reale. Avea seco cinquanta uomini di Galaad; uccise Pekachia, e regnò in luogo suo. </p>
<p id="v26"><sup><small>26</small></sup>  Il rimanente delle azioni di Pekachia, tutto quello che fece, si trova scritto nel libro delle Cronache dei re d'Israele. </p>
<p id="v27"><sup><small>27</small></sup>  L'anno cinquantesimosecondo di Azaria, re di Giuda, Pekah, figliuolo di Remalia, cominciò a regnare sopra Israele a Samaria, e regnò venti anni. </p>
<p id="v28"><sup><small>28</small></sup>  Egli fece ciò ch'è male agli occhi dell'Eterno; non si ritrasse dai peccati coi quali Geroboamo, figliuolo di Nebat, avea fatto peccare Israele. </p>
<p id="v29"><sup><small>29</small></sup>  Al tempo di Pekah, re d'Israele, venne Tiglath-Pileser, re di Assiria, e prese Ijon, Abel-Beth-Maaca, Janoah, Kedesh, Hatsor, Galaad, la Galilea, tutto il paese di Neftali, e ne menò gli abitanti in cattività in Assiria. </p>
<p id="v30"><sup><small>30</small></sup>  Hosea, figliuolo di Ela, ordì una congiura contro Pekah, figliuolo di Remalia; lo colpì, l'uccise e regnò in luogo suo, l'anno ventesimo del regno di Jotham, figliuolo di Uzzia. </p>
<p id="v31"><sup><small>31</small></sup>  Il rimanente delle azioni di Pekah, tutto quello che fece, si trova scritto nel libro delle Cronache dei re d'Israele. </p>
<p id="v32"><sup><small>32</small></sup>  L'anno secondo del regno di Pekah, figliuolo di Remalia, re d'Israele, cominciò a regnare Jotham, figliuolo di Uzzia, re di Giuda. </p>
<p id="v33"><sup><small>33</small></sup>  Aveva venticinque anni quando cominciò a regnare, e regnò sedici anni a Gerusalemme. Sua madre si chiamava Jerusha, figliuola di Tsadok. </p>
<p id="v34"><sup><small>34</small></sup>  Egli fece ciò ch'è giusto agli occhi dell'Eterno, interamente come avea fatto Uzzia suo padre. </p>
<p id="v35"><sup><small>35</small></sup>  Nondimeno, gli alti luoghi non furono soppressi; il popolo continuava ad offrir sacrifizi e profumi sugli alti luoghi. Jotham costruì la porta superiore della casa dell'Eterno. </p>
<p id="v36"><sup><small>36</small></sup>  Il rimanente delle azioni di Jotham, tutto quello che fece, si trova scritto nel libro delle Cronache dei re di Giuda. </p>
<p id="v37"><sup><small>37</small></sup>  In quel tempo l'Eterno cominciò a mandare contro Giuda Retsin, re di Siria, e Pekah, figliuolo di Remalia. </p>
<p id="v38"><sup><small>38</small></sup>  Jotham s'addormentò coi suoi padri, e coi suoi padri fu sepolto nella città di Davide, suo padre. Ed Achaz, suo figliuolo, regnò in luogo suo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/14">II Re - Capitolo 14</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/16">II Re - Capitolo 16</a></td>
      </tr>
    </tbody>
  </table>
</figure>
