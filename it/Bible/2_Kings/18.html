<!--
title: II Re - Capitolo 18
description: 
published: true
date: 2022-10-7T1:7:41Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/17">II Re - Capitolo 17</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/19">II Re - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or l'anno terzo di Hosea, figliuolo d'Ela, re d'Israele, cominciò a regnare Ezechia, figliuolo di Achaz, re di Giuda. </p>
<p id="v2"><sup><small>2</small></sup>  Avea venticinque anni quando cominciò a regnare, e regnò ventinove anni a Gerusalemme. Sua madre si chiamava Abi, figliuola di Zaccaria. </p>
<p id="v3"><sup><small>3</small></sup>  Egli fece ciò ch'è giusto agli occhi dell'Eterno, interamente come avea fatto Davide suo padre. </p>
<p id="v4"><sup><small>4</small></sup>  Soppresse gli alti luoghi, frantumò le statue, abbatté l'idolo d'Astarte, e fece a pezzi il serpente di rame che Mosè avea fatto; perché i figliuoli d'Israele gli aveano fino a quel tempo offerto profumi; ei lo chiamò Nehushtan. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Egli ripose la sua fiducia nell'Eterno, nell'Iddio d'Israele; e fra tutti i re di Giuda che vennero dopo di lui o che lo precedettero non ve ne fu alcuno simile a lui. </p>
<p id="v6"><sup><small>6</small></sup>  Si tenne unito all'Eterno, non cessò di seguirlo, e osservò i comandamenti che l'Eterno avea dati a Mosè. </p>
<p id="v7"><sup><small>7</small></sup>  E l'Eterno fu con Ezechia, che riusciva in tutte le sue imprese. Si ribellò al re d'Assiria, e non gli fu più soggetto; </p>
<p id="v8"><sup><small>8</small></sup>  sconfisse i Filistei fino a Gaza, e ne devastò il territorio, dalle torri dei guardiani alle città fortificate. </p>
<p id="v9"><sup><small>9</small></sup>  Il quarto anno del re Ezechia, ch'era il settimo anno di Hosea, figliuolo d'Ela re d'Israele, Shalmaneser, re d'Assiria, salì contro Samaria e l'assediò. </p>
<p id="v10"><sup><small>10</small></sup>  In capo a tre anni, la prese; il sesto anno d'Ezechia, ch'era il nono anno di Hosea, re d'Israele, Samaria fu presa. </p>
<p id="v11"><sup><small>11</small></sup>  E il re d'Assiria trasportò gl'Israeliti in Assiria, e li collocò in Halah, e sullo Habor, fiume di Gozan, e nelle città dei Medi, </p>
<p id="v12"><sup><small>12</small></sup>  perché non aveano ubbidito alla voce dell'Eterno, dell'Iddio loro, ed aveano trasgredito il suo patto, cioè tutto quello che Mosè, servo dell'Eterno, avea comandato; essi non l'aveano né ascoltato, né messo in pratica. </p>
<p id="v13"><sup><small>13</small></sup>  Or il quattordicesimo anno del re Ezechia, Sennacherib, re d'Assiria, salì contro tutte le città fortificate di Giuda, e le prese. </p>
<p id="v14"><sup><small>14</small></sup>  Ed Ezechia, re di Giuda, mandò a dire al re d'Assiria a Lakis: 'Ho mancato; ritirati da me, ed io mi sottometterò a tutto quello che m'imporrai'. E il re d'Assiria impose ad Ezechia, re di Giuda, trecento talenti d'argento e trenta talenti d'oro. </p>
<p id="v15"><sup><small>15</small></sup>  Ezechia diede tutto l'argento che si trovava nella casa dell'Eterno, e nei tesori della casa del re. </p>
<p id="v16"><sup><small>16</small></sup>  E fu allora che Ezechia, re di Giuda, staccò dalle porte del tempio dell'Eterno e dagli stipiti le lame d'oro di cui egli stesso li aveva ricoperti, e le diede al re d'Assiria. </p>
<p id="v17"><sup><small>17</small></sup>  E il re d'Assiria mandò ad Ezechia da Lakis a Gerusalemme, Tartan, Rabsaris e Rabshaké con un grande esercito. Essi salirono e giunsero a Gerusalemme. E, come furon giunti, vennero a fermarsi presso l'acquedotto dello stagno superiore, che è sulla strada del campo del lavator di panni. </p>
<p id="v18"><sup><small>18</small></sup>  Chiamarono il re; ed Eliakim, figliuolo di Hilkia, prefetto del palazzo, si recò da loro con Scebna, il segretario, e Joah figliuolo di Asaf, l'archivista. </p>
<p id="v19"><sup><small>19</small></sup>  E Rabshaké disse loro: 'Andate a dire ad Ezechia: - Così parla il gran re, il re d'Assiria: Che fiducia è cotesta che tu hai? </p>
<p id="v20"><sup><small>20</small></sup>  Tu dici che consiglio e forza per far la guerra non son che parole vane; ma in chi metti la tua fiducia per ardire di ribellarti a me? </p>
<p id="v21"><sup><small>21</small></sup>  Ecco, tu t'appoggi sull'Egitto, su questo sostegno di canna rotta, che penetra nella mano di chi vi s'appoggia e gliela fora; tal è Faraone, re d'Egitto, per tutti quelli che confidano in lui. </p>
<p id="v22"><sup><small>22</small></sup>  Forse mi direte: - Noi confidiamo nell'Eterno, nel nostro Dio. - Ma non è egli quello stesso di cui Ezechia ha soppresso gli alti luoghi e gli altari, dicendo a Giuda e a Gerusalemme: - Voi adorerete soltanto dinanzi a questo altare, a Gerusalemme? </p>
<p id="v23"><sup><small>23</small></sup>  Or dunque fa' una scommessa col mio signore, il re d'Assiria! Io ti darò duemila cavalli, se tu puoi fornire altrettanti cavalieri da montarli. </p>
<p id="v24"><sup><small>24</small></sup>  E come potresti tu far voltar le spalle a un solo capitano tra gl'infimi servi del mio signore? E confidi nell'Egitto, a motivo de' suoi carri e de' suoi cavalieri! </p>
<p id="v25"><sup><small>25</small></sup>  E adesso sono io forse salito senza il volere dell'Eterno contro questo luogo per distruggerlo? L'Eterno m'ha detto: - Sali contro questo paese e distruggilo'. - </p>
<p id="v26"><sup><small>26</small></sup>  Allora Eliakim, figliuolo di Hilkia, Scebna e Joah dissero a Rabshaké: 'Ti prego, parla ai tuoi servi in aramaico, perché noi lo intendiamo; e non ci parlare in lingua giudaica, in guisa che la gente che sta sulle mura oda'. </p>
<p id="v27"><sup><small>27</small></sup>  Ma Rabshaké rispose loro: 'Forse che il mio signore m'ha mandato a dir queste cose al tuo signore e a te? Non m'ha egli mandato a dirle a quegli uomini che stan seduti sulle mura e saran quanto prima ridotti a mangiare il loro sterco e a bere la loro orina con voi?' </p>
<p id="v28"><sup><small>28</small></sup>  Allora Rabshaké, stando in piè, gridò ad alta voce, e disse in lingua giudaica: 'Udite la parola del gran re, del re d'Assiria! </p>
<p id="v29"><sup><small>29</small></sup>  Così parla il re: - Non v'inganni Ezechia; poich'egli non potrà liberarvi dalle mie mani; </p>
<p id="v30"><sup><small>30</small></sup>  né v'induca Ezechia a confidarvi nell'Eterno, dicendo: L'Eterno ci libererà certamente, e questa città non sarà data nelle mani del re d'Assiria. </p>
<p id="v31"><sup><small>31</small></sup>  Non date ascolto ad Ezechia, perché così dice il re d'Assiria: - Fate pace con me e arrendetevi a me, e ognuno di voi mangerà del frutto della sua vigna e del suo fico, e berrà dell'acqua della sua cisterna, </p>
<p id="v32"><sup><small>32</small></sup>  finch'io venga e vi meni in un paese simile al vostro: paese di grano e di vino, paese di pane e di vigne, paese d'ulivi da olio e di miele; e voi vivrete, e non morrete. - Non date dunque ascolto ad Ezechia, quando cerca d'ingannarvi dicendo: L'Eterno ci libererà. </p>
<p id="v33"><sup><small>33</small></sup>  Ha qualcuno degli dèi delle genti liberato il proprio paese dalle mani del re d'Assiria? </p>
<p id="v34"><sup><small>34</small></sup>  Dove sono gli dèi di Hamath e d'Arpad? Dove sono gli dèi di Sefarvaim, di Hena e d'Ivva? Hanno essi liberata Samaria dalla mia mano? </p>
<p id="v35"><sup><small>35</small></sup>  Quali sono, fra tutti gli dèi di quei paesi, quelli che abbiano liberato il paese loro dalla mia mano? L'Eterno avrebb'egli a liberar dalla mia mano Gerusalemme?' </p>
<p id="v36"><sup><small>36</small></sup>  E il popolo si tacque, e non gli rispose nulla; poiché il re avea dato quest'ordine: 'Non gli rispondete!' </p>
<p id="v37"><sup><small>37</small></sup>  Allora Eliakim, figliuolo di Hilkia, prefetto del palazzo, Scebna il segretario, e Joah figliuolo d'Asaf, l'archivista, vennero da Ezechia con le vesti stracciate, e gli riferirono le parole di Rabshaké. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/17">II Re - Capitolo 17</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/19">II Re - Capitolo 19</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 18:4 <i>Adorazione del serpente</i>: <a href="/it/The_Urantia_Book/85#p3_3">LU 85:3.3</a>.  <i>Nuovi feticci</i>: <a href="/it/The_Urantia_Book/88#p2_5">LU 88:2.5</a>.  <i>Venerazione dei serpenti</i>: <a href="/it/The_Urantia_Book/88#p1_5">LU 88:1.5</a>. </li>
  <li id="fn2"><a href="#cite2">↑</a> 18:4,34 <i>Alti luoghi</i>: <a href="/it/The_Urantia_Book/85#p1_5">LU 85:1.5</a>. </li>
</ol>
</div>
