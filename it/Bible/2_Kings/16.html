<!--
title: II Re - Capitolo 16
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/2_Kings/15">II Re - Capitolo 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/2_Kings/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/2_Kings/17">II Re - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'anno diciassettesimo di Pekah, figliuolo di Remalia, cominciò a regnare Achaz, figliuolo di Jotham, re di Giuda. </p>
<p id="v2"><sup><small>2</small></sup>  Achaz avea venti anni quando cominciò a regnare, e regnò sedici anni a Gerusalemme. Egli non fece ciò ch'è giusto agli occhi dell'Eterno, il suo Dio, come avea fatto Davide suo padre; </p>
<p id="v3"><sup><small>3</small></sup>  ma seguì la via dei re d'Israele, e fece perfino passare il suo figliuolo per il fuoco, seguendo le abominazioni delle genti che l'Eterno avea cacciate d'innanzi ai figliuoli d'Israele; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  e offriva sacrifizi e profumi sugli alti luoghi, sulle colline, e sotto ogni albero verdeggiante. </p>
<p id="v5"><sup><small>5</small></sup>  Allora Retsin, re di Siria, e Pekah, figliuolo di Remalia, re d'Israele, salirono contro Gerusalemme per assalirla; e vi assediarono Achaz, ma non riuscirono a vincerlo. </p>
<p id="v6"><sup><small>6</small></sup>  In quel tempo, Retsin, re di Siria, riconquistò Elath alla Siria, e cacciò i Giudei da Elath, e i Sirî entrarono in Elath dove sono rimasti fino al dì d'oggi. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Achaz inviò dei messi a Tiglath-Pileser, re degli Assiri, per dirgli: 'Io son tuo servo e tuo figliuolo; sali qua e liberami dalle mani del re di Siria e dalle mani del re d'Israele, che sono sorti contro di me'. </p>
<p id="v8"><sup><small>8</small></sup>  E Achaz prese l'argento e l'oro che si poté trovare nella casa dell'Eterno e nei tesori della casa reale, e li mandò in dono al re degli Assiri. </p>
<p id="v9"><sup><small>9</small></sup>  Il re d'Assiria gli diè ascolto; salì contro Damasco, la prese, ne menò gli abitanti in cattività a Kir, e fece morire Retsin. </p>
<p id="v10"><sup><small>10</small></sup>  E il re Achaz andò a Damasco, incontro a Tiglath-Pileser, re d'Assiria; e avendo veduto l'altare ch'era a Damasco, il re Achaz mandò al sacerdote Uria il disegno e il modello di quell'altare, in tutti i suoi particolari. </p>
<p id="v11"><sup><small>11</small></sup>  E il sacerdote Uria costruì un altare, esattamente secondo il modello che il re Achaz gli avea mandato da Damasco; e il sacerdote Uria lo costruì prima del ritorno del re Achaz da Damasco. </p>
<p id="v12"><sup><small>12</small></sup>  Al suo ritorno da Damasco, il re vide l'altare, vi s'accostò, vi salì, </p>
<p id="v13"><sup><small>13</small></sup>  vi fece arder sopra il suo olocausto e la sua offerta, vi versò la sua libazione, e vi sparse il sangue dei suoi sacrifizi di azioni di grazie. </p>
<p id="v14"><sup><small>14</small></sup>  L'altare di rame, ch'era dinanzi all'Eterno, perché non fosse fra il nuovo altare e la casa dell'Eterno, lo pose allato al nuovo altare, verso settentrione. </p>
<p id="v15"><sup><small>15</small></sup>  E il re Achaz diede quest'ordine al sacerdote Uria: 'Fa' fumare sull'altare grande l'olocausto del mattino e l'oblazione della sera, l'olocausto del re e la sua oblazione, gli olocausti di tutto il popolo del paese e le sue oblazioni; versavi le loro libazioni, e spandivi tutto il sangue degli olocausti e tutto il sangue dei sacrifizi; quanto all'altare di rame toccherà a me a pensarvi'. </p>
<p id="v16"><sup><small>16</small></sup>  E il sacerdote Uria fece tutto quello che il re Achaz gli aveva comandato. </p>
<p id="v17"><sup><small>17</small></sup>  Il re Achaz spezzò anche i riquadri delle basi, e ne tolse le conche che v'eran sopra; trasse giù il mare di su i buoi di rame che lo reggevano, e lo posò sopra un pavimento di pietra. </p>
<p id="v18"><sup><small>18</small></sup>  Mutò pure, nella casa dell'Eterno, a motivo del re d'Assiria, il portico del sabato ch'era stato edificato nella casa, e l'ingresso esterno riserbato al re. </p>
<p id="v19"><sup><small>19</small></sup>  Il rimanente delle azioni compiute da Achaz si trova scritto nel libro delle Cronache dei re di Giuda. </p>
<p id="v20"><sup><small>20</small></sup>  Achaz si addormentò coi suoi padri, e coi suoi padri fu sepolto nella città di Davide. Ed Ezechia, suo figliuolo, regnò in luogo suo. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 16:3 <i>Riverenza al fuoco</i>: <a href="/it/The_Urantia_Book/85#p4_4">LU 85:4.4</a>.  <i>Passaggio attraverso il fuoco</i>: <a href="/it/The_Urantia_Book/69#p6_6">LU 69:6.6</a>. </li>
  <li id="fn2"><a href="#cite2">↑</a> 16:6 <i>Ebrei</i>: <a href="/it/The_Urantia_Book/96#p2_3">LU 96:2.3</a>. </li>
</ol>
</div>
