<!--
title: II Re - Capitolo 2
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/2_Kings/1">II Re - Capitolo 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/2_Kings/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/2_Kings/3">II Re - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or quando l'Eterno volle rapire in cielo Elia in un turbine, Elia si partì da Ghilgal con Eliseo. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ed Elia disse ad Eliseo: 'Fermati qui, ti prego, poiché l'Eterno mi manda fino a Bethel'. Ma Eliseo rispose: 'Com'è vero che l'Eterno vive, e che vive l'anima tua, io non ti lascerò'. Così discesero a Bethel. </p>
<p id="v3"><sup><small>3</small></sup>  I discepoli dei profeti ch'erano a Bethel andarono a trovare Eliseo, e gli dissero: 'Sai tu che l'Eterno quest'oggi rapirà in alto il tuo signore?' Quegli rispose: 'Sì, lo so; tacete!' </p>
<p id="v4"><sup><small>4</small></sup>  Ed Elia gli disse: 'Eliseo, fermati qui, ti prego, poiché l'Eterno mi manda a Gerico'. Quegli rispose: 'Com'è vero che l'Eterno vive, e che vive l'anima tua, io non ti lascerò'. Così se ne vennero a Gerico. </p>
<p id="v5"><sup><small>5</small></sup>  I discepoli dei profeti ch'erano a Gerico s'accostarono ad Eliseo, e gli dissero: 'Sai tu che l'Eterno quest'oggi rapirà in alto il tuo signore?' Quegli rispose: 'Sì, lo so; tacete!' </p>
<p id="v6"><sup><small>6</small></sup>  Ed Elia gli disse: 'Fermati qui, ti prego, poiché l'Eterno mi manda al Giordano'. Quegli rispose: 'Com'è vero che l'Eterno vive, e che vive l'anima tua, io non ti lascerò'. E proseguirono il cammino assieme. </p>
<p id="v7"><sup><small>7</small></sup>  E cinquanta uomini di tra i discepoli dei profeti andarono dietro a loro e si fermarono dirimpetto al Giordano, da lungi, mentre Elia ed Eliseo si fermarono sulla riva del Giordano. </p>
<p id="v8"><sup><small>8</small></sup>  Allora Elia prese il suo mantello, lo rotolò, e percosse le acque, le quali si divisero di qua e di là, in guisa che passarono ambedue a piedi asciutti. </p>
<p id="v9"><sup><small>9</small></sup>  E, passati che furono, Elia disse ad Eliseo: 'Chiedi quello che vuoi ch'io faccia per te, prima ch'io ti sia tolto'. Eliseo rispose: 'Ti prego, siami data una parte doppia del tuo spirito!' </p>
<p id="v10"><sup><small>10</small></sup>  Elia disse: 'Tu domandi una cosa difficile; nondimeno, se tu mi vedi quando io ti sarò rapito, ti sarà dato quello che chiedi; ma se non mi vedi, non ti sarà dato'. </p>
<p id="v11"><sup><small>11</small></sup>  E com'essi continuavano a camminare discorrendo assieme, ecco un carro di fuoco e de' cavalli di fuoco che li separarono l'uno dall'altro, ed Elia salì al cielo in un turbine. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  E Eliseo lo vide e si mise a gridare: 'Padre mio, padre mio! Carro d'Israele e sua cavalleria!' Poi non lo vide più. E, afferrate le proprie vesti, le strappò in due pezzi; </p>
<p id="v13"><sup><small>13</small></sup>  e raccolse il mantello ch'era caduto di dosso ad Elia, tornò indietro, e si fermò sulla riva del Giordano. </p>
<p id="v14"><sup><small>14</small></sup>  E, preso il mantello ch'era caduto di dosso ad Elia, percosse le acque, e disse: 'Dov'è l'Eterno, l'Iddio d'Elia?' E quando anch'egli ebbe percosse le acque, queste si divisero di qua e di là, ed Eliseo passò. </p>
<p id="v15"><sup><small>15</small></sup>  Quando i discepoli dei profeti che stavano a Gerico di faccia al Giordano ebbero visto Eliseo, dissero: 'Lo spirito d'Elia s'è posato sopra Eliseo'. E gli si fecero incontro, s'inchinarono fino a terra davanti a lui, </p>
<p id="v16"><sup><small>16</small></sup>  e gli dissero: 'Ecco qui fra i tuoi servi cinquanta uomini robusti: lascia che vadano in cerca del tuo signore, se mai lo spirito dell'Eterno l'avesse preso e gettato su qualche monte o in qualche valle'. Eliseo rispose: 'Non li mandate'. </p>
<p id="v17"><sup><small>17</small></sup>  Ma insistettero tanto, presso di lui, ch'ei ne fu confuso, e disse: 'Mandateli'. Allora quelli mandarono cinquanta uomini, i quali cercarono Elia per tre giorni, e non lo trovarono. </p>
<p id="v18"><sup><small>18</small></sup>  E quando furono tornati a lui, che s'era fermato a Gerico, egli disse loro: 'Non vi avevo io detto di non andare?' </p>
<p id="v19"><sup><small>19</small></sup>  Or gli abitanti della città dissero ad Eliseo: 'Ecco, il soggiorno di questa città è gradevole, come vede il mio signore; ma le acque son cattive, e il paese è sterile'. </p>
<p id="v20"><sup><small>20</small></sup>  Ed egli disse: 'Portatemi una scodella nuova, e mettetevi del sale'. Quelli gliela portarono. </p>
<p id="v21"><sup><small>21</small></sup>  Ed egli si recò alla sorgente delle acque, vi gettò il sale, e disse: 'Così dice l'Eterno: - Io rendo sane queste acque, ed esse non saran più causa di morte né di sterilità'. </p>
<p id="v22"><sup><small>22</small></sup>  Così le acque furon rese sane e tali son rimaste fino al dì d'oggi, secondo la parola che Eliseo aveva pronunziata. </p>
<p id="v23"><sup><small>23</small></sup>  Poi di là Eliseo salì a Bethel; e, come saliva per la via, usciron dalla città dei piccoli ragazzi, i quali lo beffeggiavano, dicendo: 'Sali calvo! Sali calvo!' </p>
<p id="v24"><sup><small>24</small></sup>  Egli si voltò, li vide, e li maledisse nel nome dell'Eterno; e due orse uscirono dal bosco, che sbranarono quarantadue di quei ragazzi. </p>
<p id="v25"><sup><small>25</small></sup>  Di là Eliseo si recò sul monte Carmel, donde poi tornò a Samaria. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:1,11 <i>La traduzione di Elia</i>: <a href="/it/The_Urantia_Book/45#p4_15">LU 45:4.15</a>.  <i>Traduzione in stato morontiale</i>: <a href="/it/The_Urantia_Book/55#p2_1">LU 55:2.1</a>. </li>
  <li id="fn2"><a href="#cite2">↑</a> 2:1-15 <i>Elia parte</i>: <a href="/it/The_Urantia_Book/97#p2_2">LU 97:2.2</a>. </li>
  <li id="fn3"><a href="#cite3">↑</a> 2:11 <i>In carri di fuoco</i>: <a href="/it/The_Urantia_Book/110#p7_2">LU 110:7.2</a>. </li>
</ol>
</div>
