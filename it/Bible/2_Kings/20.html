<!--
title: II Re - Capitolo 20
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/2_Kings/19">II Re - Capitolo 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/2_Kings/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/2_Kings/21">II Re - Capitolo 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel tempo, Ezechia fu malato a morte. Il profeta Isaia, figliuolo di Amots, si recò da lui, e gli disse: 'Così parla l'Eterno: - Metti ordine alle cose della tua casa; perché tu sei un uomo morto; non vivrai'. - </p>
<p id="v2"><sup><small>2</small></sup>  Allora Ezechia volse la faccia verso il muro, e fece una preghiera all'Eterno, dicendo: </p>
<p id="v3"><sup><small>3</small></sup>  'O Eterno, te ne supplico, ricordati come io ho camminato nel tuo cospetto con fedeltà e con integrità di cuore, e come ho fatto ciò ch'è bene agli occhi tuoi'. Ed Ezechia dette in un gran pianto. </p>
<p id="v4"><sup><small>4</small></sup>  Isaia non era ancora giunto nel centro della città, quando la parola dell'Eterno gli fu rivolta in questi termini: </p>
<p id="v5"><sup><small>5</small></sup>  'Torna indietro, e di' ad Ezechia, principe del mio popolo: - Così parla l'Eterno, l'Iddio di Davide tuo padre: Ho udita la tua preghiera, ho vedute le tue lacrime; ecco, io ti guarisco; fra tre giorni salirai alla casa dell'Eterno. </p>
<p id="v6"><sup><small>6</small></sup>  Aggiungerò alla tua vita quindici anni, libererò te e questa città dalle mani del re d'Assiria, e proteggerò questa città per amor di me stesso, e per amor di Davide mio servo'. </p>
<p id="v7"><sup><small>7</small></sup>  Ed Isaia disse: 'Prendete un impiastro di fichi secchi!' Lo presero, e lo misero sull'ulcera, e il re guarì. </p>
<p id="v8"><sup><small>8</small></sup>  Or Ezechia avea detto ad Isaia: 'A che segno riconoscerò io che l'Eterno mi guarirà e che fra tre giorni salirò alla casa dell'Eterno?' </p>
<p id="v9"><sup><small>9</small></sup>  E Isaia gli avea risposto: 'Eccoti da parte dell'Eterno il segno, dal quale riconoscerai che l'Eterno adempirà la parola che ha pronunziata: - Vuoi tu che l'ombra s'allunghi per dieci gradini ovvero retroceda di dieci gradini?' - </p>
<p id="v10"><sup><small>10</small></sup>  Ezechia rispose: 'È cosa facile che l'ombra s'allunghi per dieci gradini; no; l'ombra retroceda piuttosto di dieci gradini'. </p>
<p id="v11"><sup><small>11</small></sup>  E il profeta Isaia invocò l'Eterno, il quale fece retrocedere l'ombra di dieci gradini sui gradini d'Achaz, sui quali era discesa. </p>
<p id="v12"><sup><small>12</small></sup>  In quel tempo, Berodac-Baladan, figliuolo di Baladan, re di Babilonia, mandò una lettera e un dono ad Ezechia, giacché avea sentito che Ezechia era stato infermo. </p>
<p id="v13"><sup><small>13</small></sup>  Ezechia dette udienza agli ambasciatori, e mostrò loro la casa dov'erano tutte le sue cose preziose, l'argento, l'oro, gli aromi, gli olî finissimi, il suo arsenale, e tutto quello che si trovava nei suoi tesori. Non vi fu cosa nella sua casa e in tutti i suoi dominî, che Ezechia non mostrasse loro. </p>
<p id="v14"><sup><small>14</small></sup>  Allora il profeta Isaia si recò dal re Ezechia, e gli disse: 'Che hanno detto quegli uomini? e donde son venuti a te?' Ezechia rispose: 'Son venuti da un paese lontano: da Babilonia'. </p>
<p id="v15"><sup><small>15</small></sup>  Isaia disse: 'Che hanno veduto in casa tua?' Ezechia rispose: 'Hanno veduto tutto quello ch'è in casa mia; non v'è cosa nei miei tesori, ch'io non abbia mostrata loro'. </p>
<p id="v16"><sup><small>16</small></sup>  Allora Isaia disse ad Ezechia: 'Ascolta la parola dell'Eterno: </p>
<p id="v17"><sup><small>17</small></sup>  - Ecco, i giorni stanno per venire, quando tutto quello ch'è in casa tua e tutto quello che i tuoi padri hanno accumulato fino al dì d'oggi, sarà trasportato a Babilonia; e nulla ne rimarrà, dice l'Eterno. </p>
<p id="v18"><sup><small>18</small></sup>  E de' tuoi figliuoli che saranno usciti da te, che tu avrai generati, ne saranno presi per farne degli eunuchi nel palazzo del re di Babilonia'. </p>
<p id="v19"><sup><small>19</small></sup>  Ed Ezechia rispose ad Isaia: 'La parola dell'Eterno che tu hai pronunziata, è buona'. E aggiunse: 'Sì, se almeno vi sarà pace e sicurtà durante i giorni miei'. </p>
<p id="v20"><sup><small>20</small></sup>  Il rimanente delle azioni di Ezechia, e tutte le sue prodezze, e com'egli fece il serbatoio e l'acquedotto e condusse le acque nella città, sono cose scritte nel libro delle Cronache dei re di Giuda. </p>
<p id="v21"><sup><small>21</small></sup>  Ezechia s'addormentò coi suoi padri, e Manasse, suo figliuolo, regnò in luogo suo. </p>
