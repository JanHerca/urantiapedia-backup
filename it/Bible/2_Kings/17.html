<!--
title: II Re - Capitolo 17
description: 
published: true
date: 2022-10-7T1:7:41Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/16">II Re - Capitolo 16</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/18">II Re - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'anno dodicesimo di Achaz, re di Giuda, Hosea, figliuolo di Elah, cominciò a regnare sopra Israele a Samaria, e regnò nove anni. </p>
<p id="v2"><sup><small>2</small></sup>  Egli fece ciò ch'è male agli occhi dell'Eterno; non però come gli altri re d'Israele che l'aveano preceduto. </p>
<p id="v3"><sup><small>3</small></sup>  Shalmaneser, re d'Assiria salì contro di lui; ed Hosea gli fu assoggettato e gli pagò tributo. </p>
<p id="v4"><sup><small>4</small></sup>  Ma il re d'Assiria scoprì una congiura ordita da Hosea, il quale aveva inviato de' messi a So, re d'Egitto, e non pagava più il consueto annuo tributo al re d'Assiria; perciò il re d'Assiria lo fece imprigionare e mettere in catene. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Poi il re d'Assiria invase tutto il paese, salì contro Samaria, e l'assediò per tre anni. </p>
<p id="v6"><sup><small>6</small></sup>  L'anno nono di Hosea, il re d'Assiria prese Samaria, e trasportò gl'Israeliti in Assiria e li collocò in Halah, e sullo Habor, fiume di Gozan, e nelle città dei Medi. </p>
<p id="v7"><sup><small>7</small></sup>  Questo avvenne perché i figliuoli d'Israele avevan peccato contro l'Eterno, il loro Dio, che li avea tratti dal paese d'Egitto, di sotto al potere di Faraone re d'Egitto; ed aveano riveriti altri dèi; </p>
<p id="v8"><sup><small>8</small></sup>  essi aveano imitati i costumi delle nazioni che l'Eterno avea cacciate d'innanzi a loro, e quelli che i re d'Israele aveano introdotti. </p>
<p id="v9"><sup><small>9</small></sup>  I figliuoli d'Israele aveano fatto, in segreto, contro l'Eterno, il loro Dio, delle cose non rette; s'erano costruiti degli alti luoghi in tutte le loro città, dalle torri de' guardiani alle città fortificate; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  aveano eretto colonne ed idoli sopra ogni colle elevato e sotto ogni albero verdeggiante; </p>
<p id="v11"><sup><small>11</small></sup>  e quivi, su tutti gli alti luoghi, aveano offerto profumi, come le nazioni che l'Eterno avea cacciate d'innanzi a loro; aveano commesso azioni malvage, provocando ad ira l'Eterno; </p>
<p id="v12"><sup><small>12</small></sup>  e avean servito gl'idoli, mentre l'Eterno avea lor detto: 'Non fate una tal cosa!' </p>
<p id="v13"><sup><small>13</small></sup>  Eppure l'Eterno avea avvertito Israele e Giuda per mezzo di tutti i profeti e di tutti i veggenti, dicendo: 'Convertitevi dalle vostre vie malvage, e osservate i miei comandamenti e i miei precetti, seguendo in tutta la legge che io prescrissi ai vostri padri, e che ho mandata a voi per mezzo dei miei servi, i profeti'; <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  ma essi non vollero dargli ascolto, e indurarono la loro cervice, come aveano fatto i loro padri, i quali non ebbero fede nell'Eterno, nel loro Dio; </p>
<p id="v15"><sup><small>15</small></sup>  e rigettarono le sue leggi e il patto ch'egli avea fermato coi loro padri e gli avvertimenti ch'egli avea loro dato; andaron dietro a cose vacue, diventando vacui essi stessi; e andaron dietro alle nazioni circonvicine, che l'Eterno avea loro proibito d'imitare; </p>
<p id="v16"><sup><small>16</small></sup>  e abbandonarono tutti i comandamenti dell'Eterno, del loro Dio; si fecero due vitelli di getto, si fabbricarono degl'idoli d'Astarte, adorarono tutto l'esercito del cielo, servirono Baal; </p>
<p id="v17"><sup><small>17</small></sup>  fecero passare per il fuoco i loro figliuoli e le loro figliuole, si applicarono alla divinazione e agli incantesimi, e si dettero a fare ciò ch'è male agli occhi dell'Eterno, provocandolo ad ira. </p>
<p id="v18"><sup><small>18</small></sup>  Perciò l'Eterno si adirò fortemente contro Israele, e lo allontanò dalla sua presenza; non rimase altro che la sola tribù di Giuda. </p>
<p id="v19"><sup><small>19</small></sup>  - E neppure Giuda osservò i comandamenti dell'Eterno, del suo Dio, ma seguì i costumi stabiliti da Israele. </p>
<p id="v20"><sup><small>20</small></sup>  E l'Eterno rigettò tutta la stirpe d'Israele, la umiliò, e l'abbandonò in balìa di predoni, finché la cacciò dalla sua presenza. </p>
<p id="v21"><sup><small>21</small></sup>  Poiché, quand'egli ebbe strappato Israele dalla casa di Davide e quelli ebbero proclamato re Geroboamo, figliuolo di Nebat, Geroboamo distolse Israele dal seguire l'Eterno, e gli fece commettere un gran peccato. </p>
<p id="v22"><sup><small>22</small></sup>  E i figliuoli d'Israele s'abbandonarono a tutti i peccati che Geroboamo avea commessi, e non se ne ritrassero, </p>
<p id="v23"><sup><small>23</small></sup>  fino a tanto che l'Eterno mandò via Israele dalla sua presenza, come l'avea predetto per bocca di tutti i profeti suoi servi; e Israele fu trasportato dal suo paese in Assiria, dov'è rimasto fino al dì d'oggi. </p>
<p id="v24"><sup><small>24</small></sup>  E il re d'Assiria fece venir genti da Babilonia, da Cutha, da Avva, da Hamath e da Sefarvaim, e le stabilì nelle città della Samaria in luogo dei figliuoli d'Israele; e quelle presero possesso della Samaria, e dimorarono nelle sue città. </p>
<p id="v25"><sup><small>25</small></sup>  E quando cominciarono a dimorarvi, non temevano l'Eterno; e l'Eterno mandò contro di loro dei leoni, che faceano strage fra loro. </p>
<p id="v26"><sup><small>26</small></sup>  Fu quindi detto al re d'Assiria: 'Le genti che tu hai trasportate e stabilite nelle città della Samaria non conoscono il modo di servire l'Iddio del paese; perciò questi ha mandato contro di loro de' leoni, che ne fanno strage, perch'esse non conoscono il modo di servire l'iddio del paese'. </p>
<p id="v27"><sup><small>27</small></sup>  Allora il re d'Assiria dette quest'ordine: 'Fate tornare colà uno dei sacerdoti che avete di là trasportati; ch'egli vada a stabilirsi quivi, e insegni loro il modo di servire l'iddio del paese'. </p>
<p id="v28"><sup><small>28</small></sup>  Così uno dei sacerdoti ch'erano stati trasportati dalla Samaria venne a stabilirsi a Bethel, e insegnò loro come doveano temere l'Eterno. </p>
<p id="v29"><sup><small>29</small></sup>  Nondimeno, ognuna di quelle genti si fece i propri dèi nelle città dove dimorava, e li mise nelle case degli alti luoghi che i Samaritani aveano costruito. </p>
<p id="v30"><sup><small>30</small></sup>  Quei di Babilonia fecero Succoth-Benoth; quelli di Cuth fecero Nergal; quelli di Hamath fecero Ascima; </p>
<p id="v31"><sup><small>31</small></sup>  quelli di Avva fecero Nibhaz e Tartak; e quelli di Sefarvaim bruciavano i loro figliuoli in onore di Adrammelec e di Anammelec, dèi di Sefarvaim. </p>
<p id="v32"><sup><small>32</small></sup>  E temevano anche l'Eterno; e si fecero de' sacerdoti degli alti luoghi ch'essi prendevano di fra loro, e che offrivano per essi de' sacrifizi nelle case degli alti luoghi. </p>
<p id="v33"><sup><small>33</small></sup>  Così temevano l'Eterno, e servivano al tempo stesso i loro dèi, secondo il costume delle genti di fra le quali erano stati trasportati in Samaria. </p>
<p id="v34"><sup><small>34</small></sup>  Anche oggi continuano nell'antico costume: non temono l'Eterno, e non si conformano né alle loro leggi e ai loro precetti, né alla legge e ai comandamenti che l'Eterno prescrisse ai figliuoli di Giacobbe, da lui chiamato Israele, </p>
<p id="v35"><sup><small>35</small></sup>  coi quali l'Eterno avea fermato un patto, dando loro quest'ordine: 'Non temete altri dèi, non vi prostrate dinanzi a loro, non li servite, né offrite loro sacrifizi; <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  ma temete l'Eterno, che vi fe' salire dal paese d'Egitto per la sua gran potenza e col suo braccio disteso; dinanzi a lui prostratevi, a lui offrite sacrifizi; </p>
<p id="v37"><sup><small>37</small></sup>  e abbiate cura di metter sempre in pratica i precetti, le regole, la legge e i comandamenti ch'egli scrisse per voi; e non temete altri dèi. </p>
<p id="v38"><sup><small>38</small></sup>  Non dimenticate il patto ch'io fermai con voi, e non temete altri dèi; </p>
<p id="v39"><sup><small>39</small></sup>  ma temete l'Eterno, il vostro Dio, ed egli vi libererà dalle mani di tutti i vostri nemici'. </p>
<p id="v40"><sup><small>40</small></sup>  Ma quelli non ubbidirono, e continuarono invece a seguire l'antico loro costume. </p>
<p id="v41"><sup><small>41</small></sup>  Così quelle genti temevano l'Eterno, e al tempo stesso servivano i loro idoli; e i loro figliuoli e i figliuoli dei loro figliuoli hanno continuato fino al dì d'oggi a fare quello che avean fatto i loro padri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/16">II Re - Capitolo 16</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/18">II Re - Capitolo 18</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:4-6 <i>Fine del regno</i>: <a href="/it/The_Urantia_Book/97#p9_21">LU 97:9.21</a>. </li>
  <li id="fn2"><a href="#cite2">↑</a> 17:9-11,16 <i>Boschi sacri</i>: <a href="/it/The_Urantia_Book/85#p2_4">LU 85:2.4</a>. </li>
  <li id="fn3"><a href="#cite3">↑</a> 17:13 <i>Veggenti</i>: <a href="/it/The_Urantia_Book/90#p1_1">LU 90:1.1</a>. </li>
  <li id="fn4"><a href="#cite4">↑</a> 17:35-38 <i>Un solo Dio e falsi dei</i>: <a href="/it/The_Urantia_Book/160#p5_9">LU 160:5.9</a>. </li>
</ol>
</div>
