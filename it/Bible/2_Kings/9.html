<!--
title: II Re - Capitolo 9
description: 
published: true
date: 2022-10-7T1:7:41Z
tags: bible, bible—2 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/8">II Re - Capitolo 8</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/10">II Re - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora il profeta Eliseo chiamò uno de' discepoli dei profeti, e gli disse: 'Cingiti i fianchi, prendi teco quest'ampolla d'olio, e va' a Ramoth di Galaad. </p>
<p id="v2"><sup><small>2</small></sup>  Quando vi sarai arrivato, cerca di vedere Jehu, figliuolo di Jehoshafat, figliuolo di Nimsci; entra, fallo alzare di mezzo ai suoi fratelli, e menalo in una camera appartata. </p>
<p id="v3"><sup><small>3</small></sup>  Poi prendi l'ampolla d'olio, versagliela sul capo, e digli: Così dice l'Eterno: - Io ti ungo re d'Israele. - Poi apri la porta, e fuggi senza indugiare'. </p>
<p id="v4"><sup><small>4</small></sup>  Così quel giovine, il servo del profeta, partì per Ramoth di Galaad. </p>
<p id="v5"><sup><small>5</small></sup>  E, come vi fu giunto, ecco che i capitani dell'esercito stavan seduti assieme; e disse: 'Capitano, ho da dirti una parola'. Jehu chiese: 'A chi di tutti noi?' Quegli rispose: 'A te, capitano'. </p>
<p id="v6"><sup><small>6</small></sup>  Jehu si alzò, ed entrò in casa; e il giovane gli versò l'olio sul capo, dicendogli: 'Così dice l'Eterno, l'Iddio d'Israele: - Io ti ungo re del popolo dell'Eterno, re d'Israele. - </p>
<p id="v7"><sup><small>7</small></sup>  E tu colpirai la casa di Achab, tuo signore, ed io farò vendetta del sangue de' profeti miei servi, e del sangue di tutti i servi dell'Eterno, sopra Izebel; </p>
<p id="v8"><sup><small>8</small></sup>  e tutta la casa di Achab perirà, e io sterminerò dalla casa di Achab fino all'ultimo uomo, tanto chi è schiavo quanto chi è libero in Israele. </p>
<p id="v9"><sup><small>9</small></sup>  E ridurrò la casa di Achab come la casa di Geroboamo, figliuolo di Nebat, e come la casa di Baasa, figliuolo di Ahija. </p>
<p id="v10"><sup><small>10</small></sup>  E i cani divoreranno Izebel nel campo d'Izreel, e non vi sarà chi le dia sepoltura'. Poi il giovine aprì la porta, e fuggì. </p>
<p id="v11"><sup><small>11</small></sup>  Quando Jehu uscì per raggiungere i servi del suo signore, gli dissero: 'Va tutto bene? Perché quel pazzo è egli venuto da te?' Egli rispose loro: 'Voi conoscete l'uomo e i suoi discorsi!' </p>
<p id="v12"><sup><small>12</small></sup>  Ma quelli dissero: 'Non è vero! Orsù, diccelo!' Jehu rispose: 'Ei m'ha parlato così e così, e m'ha detto: - Così dice l'Eterno: Io t'ungo re d'Israele'. </p>
<p id="v13"><sup><small>13</small></sup>  Allora ognun d'essi s'affrettò a togliersi il proprio mantello, e a stenderlo sotto Jehu su per i nudi gradini; poi suonarono la tromba, e dissero: 'Jehu è re!' </p>
<p id="v14"><sup><small>14</small></sup>  E Jehu, figliuolo di Jehoshafat, figliuolo di Nimsci, fece una congiura contro Joram. - Or Joram, con tutto Israele, stava difendendo Ramoth di Galaad contro Hazael, re di Siria; </p>
<p id="v15"><sup><small>15</small></sup>  ma il re Joram era tornato a Izreel per farsi curare delle ferite che avea ricevuto dai Sirî, combattendo contro Hazael, re di Siria. - E Jehu disse: 'Se così vi piace, nessuno esca e fugga dalla città per andare a portar la nuova a Izreel'. </p>
<p id="v16"><sup><small>16</small></sup>  Poi Jehu montò sopra un carro e partì per Izreel, perché quivi si trovava Joram allettato; e Achazia, re di Giuda, v'era sceso per visitare Joram. </p>
<p id="v17"><sup><small>17</small></sup>  Or la sentinella che stava sulla torre di Izreel, scòrse la schiera numerosa di Jehu che veniva, e disse: 'Vedo una schiera numerosa!' Joram disse: 'Prendi un cavaliere, e mandalo incontro a coloro a dire: Recate pace?' </p>
<p id="v18"><sup><small>18</small></sup>  Un uomo a cavallo andò dunque incontro a Jehu, e gli disse: 'Così dice il re: - Recate pace?' - Jehu rispose: 'Che importa a te della pace? Passa dietro a me'. E la sentinella fece il suo rapporto, dicendo: 'Il messo è giunto fino a loro, ma non torna indietro'. </p>
<p id="v19"><sup><small>19</small></sup>  Allora Joram mandò un secondo cavaliere che, giunto da coloro, disse: 'Così dice il re: - Recate pace?' Jehu rispose: 'Che importa a te della pace? Passa dietro a me'. </p>
<p id="v20"><sup><small>20</small></sup>  E la sentinella fece il suo rapporto, dicendo: 'Il messo è giunto fino a loro, e non torna indietro. A vederlo guidare, si direbbe che è Jehu, figliuolo di Nimsci; perché va a precipizio'. </p>
<p id="v21"><sup><small>21</small></sup>  Allora Joram disse: 'Allestite il carro!' E gli allestirono il carro. E Joram, re d'Israele, e Achazia, re di Giuda, uscirono ciascuno sul suo carro per andare incontro a Jehu, e lo trovarono nel campo di Naboth d'Izreel. </p>
<p id="v22"><sup><small>22</small></sup>  E come Joram ebbe veduto Jehu, gli disse: 'Jehu rechi tu pace?' Jehu rispose: 'Che pace vi può egli essere finché duran le fornicazioni di Izebel, tua madre, e le tante sue stregonerie?' </p>
<p id="v23"><sup><small>23</small></sup>  Allora Joram voltò indietro, e si diè alla fuga, dicendo ad Achazia: 'Siam traditi, Achazia!' </p>
<p id="v24"><sup><small>24</small></sup>  Ma Jehu impugnò l'arco e colpì Joram fra le spalle, sì che la freccia gli uscì pel cuore, ed egli stramazzò nel suo carro. </p>
<p id="v25"><sup><small>25</small></sup>  Poi Jehu disse a Bidkar, suo aiutante: 'Piglialo, e buttalo nel campo di Naboth d'Izreel; poiché, ricordalo, quando io e tu cavalcavamo assieme al seguito di Achab, suo padre, l'Eterno pronunciò contro di lui questa sentenza: - </p>
<p id="v26"><sup><small>26</small></sup>  Com'è vero che ieri vidi il sangue di Naboth e il sangue dei suoi figliuoli, dice l'Eterno, io ti renderò il contraccambio qui in questo campo, dice l'Eterno! - Piglialo dunque e buttalo in cotesto campo, secondo la parola dell'Eterno'. </p>
<p id="v27"><sup><small>27</small></sup>  Achazia, re di Giuda, veduto questo, prese la fuga per la strada della casa del giardino; ma Jehu gli tenne dietro, e disse: 'Tirate anche a lui sul carro!' E gli tirarono alla salita di Gur, ch'è vicino a Ibleam. E Achazia fuggì a Meghiddo, e quivi morì. </p>
<p id="v28"><sup><small>28</small></sup>  I suoi servi lo trasportarono sopra un carro a Gerusalemme, e lo seppellirono nel suo sepolcro, coi suoi padri, nella città di Davide. - </p>
<p id="v29"><sup><small>29</small></sup>  Achazia avea cominciato a regnare sopra Giuda l'undecimo anno di Joram, figliuolo di Achab. </p>
<p id="v30"><sup><small>30</small></sup>  Poi Jehu giunse ad Izreel. Izebel, che lo seppe, si diede il belletto agli occhi, si acconciò il capo, e si mise alla finestra a guardare. </p>
<p id="v31"><sup><small>31</small></sup>  E come Jehu entrava per la porta di città, ella gli disse: 'Rechi pace, novello Zimri, uccisore del tuo signore?' </p>
<p id="v32"><sup><small>32</small></sup>  Jehu alzò gli occhi verso la finestra, e disse: 'Chi è per me? chi?' E due o tre eunuchi, affacciatisi, volsero lo sguardo verso di lui. </p>
<p id="v33"><sup><small>33</small></sup>  Egli disse: 'Buttatela giù!' Quelli la buttarono; e il suo sangue schizzò contro il muro e contro i cavalli. Jehu le passò sopra, calpestandola; </p>
<p id="v34"><sup><small>34</small></sup>  poi entrò, mangiò e bevve, quindi disse: 'Andate a vedere di quella maledetta donna e sotterratela, giacché è figliuola di re'. </p>
<p id="v35"><sup><small>35</small></sup>  Andaron dunque per sotterrarla, ma non trovarono di lei altro che il cranio, i piedi e le palme delle mani. </p>
<p id="v36"><sup><small>36</small></sup>  E tornarono a riferir la cosa a Jehu, il quale disse: 'Questa è la parola dell'Eterno pronunziata per mezzo del suo servo Elia il Tishbita, quando disse: I cani divoreranno la carne di Izebel nel campo d'Izreel; <sup id="cite1"><a href="#fn1">[1]</a></sup></p>
<p id="v37"><sup><small>37</small></sup>  e il cadavere di Izebel sarà, nel campo d'Izreel, come letame sulla superficie del suolo, in guisa che non si potrà dire: - Questa è Izebel'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Kings/8">II Re - Capitolo 8</a></td>
        <td><a href="/it/Bible/2_Kings/Index">Indice</a></td>
        <td><a href="/it/Bible/2_Kings/10">II Re - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:36 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
</ol>
</div>
