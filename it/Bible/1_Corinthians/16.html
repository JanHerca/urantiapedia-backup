<!--
title: I Corinzi - Capitolo 16
description: 
published: true
date: 2023-11-8T21:45:55Z
tags: bible, bible—1 corinthians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Corinthians/15">
          <span class="mdi mdi-arrow-left-drop-circle"></span><span class="pl-2">I Corinzi - Capitolo 15</span>
        </a>
        </td>
        <td>
        <a href="/it/Bible/1_Corinthians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or quanto alla colletta per i santi, come ho ordinato alle chiese di Galazia, così fate anche voi. </p>
<p id="v2"><sup><small>2</small></sup>  Ogni primo giorno della settimana ciascun di voi metta da parte a casa quel che potrà secondo la prosperità concessagli, affinché, quando verrò, non ci sian più collette da fare. </p>
<p id="v3"><sup><small>3</small></sup>  E quando sarò giunto, quelli che avrete approvati, io li manderò con lettere a portare la vostra liberalità a Gerusalemme; </p>
<p id="v4"><sup><small>4</small></sup>  e se converrà che ci vada anch'io, essi verranno meco. </p>
<p id="v5"><sup><small>5</small></sup>  Io poi mi recherò da voi, quando sarò passato per la Macedonia; </p>
<p id="v6"><sup><small>6</small></sup>  perché passerò per la Macedonia; ma da voi forse mi fermerò alquanto, ovvero anche passerò l'inverno, affinché voi mi facciate proseguire per dove mi recherò. </p>
<p id="v7"><sup><small>7</small></sup>  Perché, questa volta, io non voglio vedervi di passaggio; poiché spero di fermarmi qualche tempo da voi, se il Signore lo permette. </p>
<p id="v8"><sup><small>8</small></sup>  Ma mi fermerò in Efeso fino alla Pentecoste, </p>
<p id="v9"><sup><small>9</small></sup>  perché una larga porta mi è qui aperta ad un lavoro efficace, e vi son molti avversarî. </p>
<p id="v10"><sup><small>10</small></sup>  Or se viene Timoteo, guardate che stia fra voi senza timore; perch'egli lavora nell'opera del Signore, come faccio anch'io. </p>
<p id="v11"><sup><small>11</small></sup>  Nessuno dunque lo sprezzi; ma fatelo proseguire in pace, affinché venga da me; poiché io l'aspetto coi fratelli. </p>
<p id="v12"><sup><small>12</small></sup>  Quanto al fratello Apollo, io l'ho molto esortato a recarsi da voi coi fratelli; ma egli assolutamente non ha avuto volontà di farlo adesso; andrà però quando ne avrà l'opportunità. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Vegliate, state fermi nella fede, portatevi virilmente, fortificatevi. </p>
<p id="v14"><sup><small>14</small></sup>  Tutte le cose vostre sian fatte con carità. </p>
<p id="v15"><sup><small>15</small></sup>  Or, fratelli, voi conoscete la famiglia di Stefana; sapete che è la primizia dell'Acaia, e che si è dedicata al servizio dei santi; </p>
<p id="v16"><sup><small>16</small></sup>  io v'esorto a sottomettervi anche voi a cotali persone, e a chiunque lavora e fatica nell'opera comune. </p>
<p id="v17"><sup><small>17</small></sup>  E io mi rallegro della venuta di Stefana, di Fortunato e d'Acaico, perché essi hanno riempito il vuoto prodotto dalla vostra assenza; </p>
<p id="v18"><sup><small>18</small></sup>  poiché hanno ricreato lo spirito mio ed il vostro; sappiate apprezzare cotali persone. </p>
<p id="v19"><sup><small>19</small></sup>  Le chiese dell'Asia vi salutano. Aquila e Priscilla, con la chiesa che è in casa loro, vi salutano molto nel Signore. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Tutti i fratelli vi salutano. Salutatevi gli uni gli altri con un santo bacio. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Il saluto, di mia propria mano: di me, Paolo. </p>
<p id="v22"><sup><small>22</small></sup>  Se qualcuno non ama il Signore, sia anatema. Maràn-atà. </p>
<p id="v23"><sup><small>23</small></sup>  La grazia del Signor Gesù sia con voi. </p>
<p id="v24"><sup><small>24</small></sup>  L'amor mio è con tutti voi in Cristo Gesù. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Corinthians/15">
          <span class="mdi mdi-arrow-left-drop-circle"></span><span class="pl-2">I Corinzi - Capitolo 15</span>
        </a>
        </td>
        <td>
        <a href="/it/Bible/1_Corinthians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 16:12 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
  <li id="fn2"><a href="#cite2">↑</a> 16:19 <i>Aquila & Priscilla</i>: <a href="/it/The_Urantia_Book/133#p3_12">LU 133:3.12</a>. </li>
  <li id="fn3"><a href="#cite3">↑</a> 16:20 <i>Salutato con il santo bacio</i>: <a href="/it/The_Urantia_Book/194#p4_7">LU 194:4.7</a>. </li>
</ol>
</div>
