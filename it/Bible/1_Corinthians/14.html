<!--
title: I Corinzi - Capitolo 14
description: 
published: true
date: 2022-10-7T1:7:41Z
tags: bible, bible—1 corinthians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Corinthians/13">I Corinzi - Capitolo 13</a></td>
        <td><a href="/it/Bible/1_Corinthians/Index">Indice</a></td>
        <td><a href="/it/Bible/1_Corinthians/15">I Corinzi - Capitolo 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Procacciate la carità, non lasciando però di ricercare i doni spirituali, e principalmente il dono di profezia. </p>
<p id="v2"><sup><small>2</small></sup>  Perché chi parla in altra lingua non parla agli uomini, ma a Dio; poiché nessuno l'intende, ma in ispirito proferisce misteri. </p>
<p id="v3"><sup><small>3</small></sup>  Chi profetizza, invece, parla agli uomini un linguaggio di edificazione, di esortazione e di consolazione. </p>
<p id="v4"><sup><small>4</small></sup>  Chi parla in altra lingua edifica se stesso; ma chi profetizza edifica la chiesa. </p>
<p id="v5"><sup><small>5</small></sup>  Or io ben vorrei che tutti parlaste in altre lingue; ma molto più che profetaste; chi profetizza è superiore a chi parla in altre lingue, a meno ch'egli interpreti, affinché la chiesa ne riceva edificazione. </p>
<p id="v6"><sup><small>6</small></sup>  Infatti, fratelli, s'io venissi a voi parlando in altre lingue, che vi gioverei se la mia parola non vi recasse qualche rivelazione, o qualche conoscenza, o qualche profezia, o qualche insegnamento? </p>
<p id="v7"><sup><small>7</small></sup>  Perfino le cose inanimate che dànno suono, quali il flauto o la cetra, se non dànno distinzione di suoni, come si conoscerà quel ch'è suonato col flauto o con la cetra? </p>
<p id="v8"><sup><small>8</small></sup>  E se la tromba dà un suono sconosciuto, chi si preparerà alla battaglia? </p>
<p id="v9"><sup><small>9</small></sup>  Così anche voi, se per il vostro dono di lingue non proferite un parlare intelligibile, come si capirà quel che dite? Parlerete in aria. </p>
<p id="v10"><sup><small>10</small></sup>  Ci sono nel mondo tante e tante specie di parlari, e niun parlare è senza significato. </p>
<p id="v11"><sup><small>11</small></sup>  Se quindi io non intendo il significato del parlare, sarò un barbaro per chi parla, e chi parla sarà un barbaro per me. </p>
<p id="v12"><sup><small>12</small></sup>  Così anche voi, poiché siete bramosi dei doni spirituali, cercate di abbondarne per l'edificazione della chiesa. </p>
<p id="v13"><sup><small>13</small></sup>  Perciò, chi parla in altra lingua preghi di poter interpretare; </p>
<p id="v14"><sup><small>14</small></sup>  poiché, se prego in altra lingua, ben prega lo spirito mio, ma la mia intelligenza rimane infruttuosa. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Che dunque? Io pregherò con lo spirito, ma pregherò anche con l'intelligenza; salmeggerò con lo spirito, ma salmeggerò anche con l'intelligenza. </p>
<p id="v16"><sup><small>16</small></sup>  Altrimenti, se tu benedici Iddio soltanto con lo spirito, come potrà colui che occupa il posto del semplice uditore dire 'Amen' al tuo rendimento di grazie, poiché non sa quel che tu dici? </p>
<p id="v17"><sup><small>17</small></sup>  Quanto a te, certo, tu fai un bel ringraziamento; ma l'altro non è edificato. </p>
<p id="v18"><sup><small>18</small></sup>  Io ringrazio Dio che parlo in altre lingue più di tutti voi; </p>
<p id="v19"><sup><small>19</small></sup>  ma nella chiesa preferisco dir cinque parole intelligibili per istruire anche gli altri, che dirne diecimila in altra lingua. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Fratelli, non siate fanciulli per senno; siate pur bambini quanto a malizia, ma quanto a senno, siate uomini fatti. </p>
<p id="v21"><sup><small>21</small></sup>  Egli è scritto nella legge: Io parlerò a questo popolo per mezzo di gente d'altra lingua, e per mezzo di labbra straniere; e neppur così mi ascolteranno, dice il Signore. </p>
<p id="v22"><sup><small>22</small></sup>  Pertanto le lingue servono di segno, non per i credenti, ma per i non credenti: la profezia, invece, serve di segno non per i non credenti, ma per i credenti. </p>
<p id="v23"><sup><small>23</small></sup>  Quando dunque tutta la chiesa si raduna assieme, se tutti parlano in altre lingue, ed entrano degli estranei o dei non credenti, non diranno essi che siete pazzi? </p>
<p id="v24"><sup><small>24</small></sup>  Ma se tutti profetizzano, ed entra qualche non credente o qualche estraneo, egli è convinto da tutti, </p>
<p id="v25"><sup><small>25</small></sup>  è scrutato da tutti, i segreti del suo cuore son palesati; e così, gettandosi giù con la faccia a terra, adorerà Dio, proclamando che Dio è veramente fra voi. </p>
<p id="v26"><sup><small>26</small></sup>  Che dunque, fratelli? Quando vi radunate, avendo ciascun di voi un salmo, o un insegnamento, o una rivelazione, o un parlare in altra lingua, o una interpretazione, facciasi ogni cosa per l'edificazione. </p>
<p id="v27"><sup><small>27</small></sup>  Se c'è chi parla in altra lingua, siano due o tre al più, a farlo; e l'un dopo l'altro; e uno interpreti; </p>
<p id="v28"><sup><small>28</small></sup>  e se non v'è chi interpreti, si tacciano nella chiesa e parlino a se stessi e a Dio. </p>
<p id="v29"><sup><small>29</small></sup>  Parlino due o tre profeti, e gli altri giudichino; </p>
<p id="v30"><sup><small>30</small></sup>  e se una rivelazione è data a uno di quelli che stanno seduti, il precedente si taccia. </p>
<p id="v31"><sup><small>31</small></sup>  Poiché tutti, uno ad uno, potete profetare; affinché tutti imparino e tutti sian consolati; </p>
<p id="v32"><sup><small>32</small></sup>  e gli spiriti de' profeti son sottoposti a' profeti, </p>
<p id="v33"><sup><small>33</small></sup>  perché Dio non è un Dio di confusione, ma di pace. <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  Come si fa in tutte le chiese de' santi, tacciansi le donne nelle assemblee, perché non è loro permesso di parlare, ma debbono star soggette, come dice anche la legge. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  E se vogliono imparar qualcosa, interroghino i loro mariti a casa; perché è cosa indecorosa per una donna parlare in assemblea. </p>
<p id="v36"><sup><small>36</small></sup>  La parola di Dio è forse proceduta da voi? O è dessa forse pervenuta a voi soli? </p>
<p id="v37"><sup><small>37</small></sup>  Se qualcuno si stima esser profeta o spirituale, riconosca che le cose che io vi scrivo sono comandamenti del Signore. </p>
<p id="v38"><sup><small>38</small></sup>  E se qualcuno lo vuole ignorare, lo ignori. </p>
<p id="v39"><sup><small>39</small></sup>  Pertanto, fratelli, bramate il profetare, e non impedite il parlare in altre lingue; </p>
<p id="v40"><sup><small>40</small></sup>  ma ogni cosa sia fatta con decoro e con ordine. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Corinthians/13">I Corinzi - Capitolo 13</a></td>
        <td><a href="/it/Bible/1_Corinthians/Index">Indice</a></td>
        <td><a href="/it/Bible/1_Corinthians/15">I Corinzi - Capitolo 15</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 14:14-19 <i>Pregare nello spirito</i>: <a href="/it/The_Urantia_Book/168#p4_9">LU 168:4.9</a>. </li>
  <li id="fn2"><a href="#cite2">↑</a> 14:19 <i>Sii comprensivo con gli uomini</i>: <a href="/it/The_Urantia_Book/26#p11_4">LU 26:11.4</a>. </li>
  <li id="fn3"><a href="#cite3">↑</a> 14:33 <i>Pace duratura</i>: <a href="/it/The_Urantia_Book/5#p4_2">LU 5:4.2</a>. </li>
  <li id="fn4"><a href="#cite4">↑</a> 14:34 <i>Pregiudizio femminile</i>: <a href="/it/The_Urantia_Book/82#p2_5">LU 82:2.5</a>. </li>
  <li id="fn5"><a href="#cite5">↑</a> 14:34-35 <i>Il punto di vista di Paolo sulle donne</i>: <a href="/it/The_Urantia_Book/150#p1_3">LU 150:1.3</a>. </li>
</ol>
</div>
