<!--
title: I Corinzi - Capitolo 7
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Corinthians/6">I Corinzi - Capitolo 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Corinthians/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Corinthians/8">I Corinzi - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or quant'è alle cose delle quali m'avete scritto, è bene per l'uomo di non toccar donna; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ma, per evitar le fornicazioni, ogni uomo abbia la propria moglie, e ogni donna il proprio marito. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Il marito renda alla moglie quel che le è dovuto; e lo stesso faccia la moglie verso il marito. </p>
<p id="v4"><sup><small>4</small></sup>  La moglie non ha potestà sul proprio corpo, ma il marito; e nello stesso modo il marito non ha potestà sul proprio corpo, ma la moglie. </p>
<p id="v5"><sup><small>5</small></sup>  Non vi private l'un dell'altro, se non di comun consenso, per un tempo, affin di darvi alla preghiera; e poi ritornate assieme, onde Satana non vi tenti a motivo della vostra incontinenza. </p>
<p id="v6"><sup><small>6</small></sup>  Ma questo dico per concessione, non per comando; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  perché io vorrei che tutti gli uomini fossero come son io; ma ciascuno ha il suo proprio dono da Dio; l'uno in un modo, l'altro in un altro. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ai celibi e alle vedove, però, dico che è bene per loro che se ne stiano come sto anch'io. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Ma se non si contengono, sposino; perché è meglio sposarsi che ardere. </p>
<p id="v10"><sup><small>10</small></sup>  Ma ai coniugi ordino non io ma il Signore, che la moglie non si separi dal marito, </p>
<p id="v11"><sup><small>11</small></sup>  (e se mai si separa, rimanga senza maritarsi o si riconcilî col marito); e che il marito non lasci la moglie. </p>
<p id="v12"><sup><small>12</small></sup>  Ma agli altri dico io, non il Signore: Se un fratello ha una moglie non credente ed ella è contenta di abitar con lui, non la lasci; </p>
<p id="v13"><sup><small>13</small></sup>  e la donna che ha un marito non credente, s'egli consente ad abitar con lei, non lasci il marito; </p>
<p id="v14"><sup><small>14</small></sup>  perché il marito non credente è santificato nella moglie, e la moglie non credente è santificata nel marito credente; altrimenti i vostri figliuoli sarebbero impuri, mentre ora sono santi. </p>
<p id="v15"><sup><small>15</small></sup>  Però, se il non credente si separa, si separi pure; in tali casi, il fratello o la sorella non sono vincolati; ma Dio ci ha chiamati a vivere in pace; </p>
<p id="v16"><sup><small>16</small></sup>  perché, o moglie, che sai tu se salverai il marito? Ovvero tu, marito, che sai tu se salverai la moglie? </p>
<p id="v17"><sup><small>17</small></sup>  Del resto, ciascuno seguiti a vivere nella condizione assegnatagli dal Signore, e nella quale si trovava quando Iddio lo chiamò. E così ordino in tutte le chiese. </p>
<p id="v18"><sup><small>18</small></sup>  È stato alcuno chiamato essendo circonciso? Non faccia sparir la sua circoncisione. È stato alcuno chiamato essendo incirconciso? Non si faccia circoncidere. </p>
<p id="v19"><sup><small>19</small></sup>  La circoncisione è nulla e la incirconcisione è nulla ma l'osservanza de' comandamenti di Dio è tutto. </p>
<p id="v20"><sup><small>20</small></sup>  Ognuno rimanga nella condizione in cui era quando fu chiamato. </p>
<p id="v21"><sup><small>21</small></sup>  Sei tu stato chiamato essendo schiavo? Non curartene, ma se puoi divenir libero è meglio valerti dell'opportunità. </p>
<p id="v22"><sup><small>22</small></sup>  Poiché colui che è stato chiamato nel Signore, essendo schiavo, è un affrancato del Signore; parimente colui che è stato chiamato essendo libero, è schiavo di Cristo. </p>
<p id="v23"><sup><small>23</small></sup>  Voi siete stati riscattati a prezzo; non diventate schiavi degli uomini. </p>
<p id="v24"><sup><small>24</small></sup>  Fratelli, ognuno rimanga dinanzi a Dio nella condizione nella quale si trovava quando fu chiamato. </p>
<p id="v25"><sup><small>25</small></sup>  Or quanto alle vergini, io non ho comandamento dal Signore; ma do il mio parere, come avendo ricevuto dal Signore la grazia d'esser fedele. </p>
<p id="v26"><sup><small>26</small></sup>  Io stimo dunque che a motivo della imminente distretta sia bene per loro di restar come sono; poiché per l'uomo in genere è bene di starsene così. </p>
<p id="v27"><sup><small>27</small></sup>  Sei tu legato a una moglie? Non cercare d'esserne sciolto. Sei tu sciolto da moglie? Non cercar moglie. </p>
<p id="v28"><sup><small>28</small></sup>  Se però prendi moglie non pecchi; e se una vergine si marita, non pecca; ma tali persone avranno tribolazione nella carne, e io vorrei risparmiarvela. </p>
<p id="v29"><sup><small>29</small></sup>  Ma questo io dichiaro, fratelli, che il tempo è ormai abbreviato; talché d'ora innanzi, anche quelli che hanno moglie, siano come se non l'avessero; </p>
<p id="v30"><sup><small>30</small></sup>  e quelli che piangono, come se non piangessero; e quelli che si rallegrano, come se non si rallegrassero; e quelli che comprano, come se non possedessero; </p>
<p id="v31"><sup><small>31</small></sup>  e quelli che usano di questo mondo, come se non ne usassero, perché la figura di questo mondo passa. </p>
<p id="v32"><sup><small>32</small></sup>  Or io vorrei che foste senza sollecitudine. Chi non è ammogliato ha cura delle cose del Signore, del come potrebbe piacere al Signore; </p>
<p id="v33"><sup><small>33</small></sup>  ma colui che è ammogliato, ha cura delle cose del mondo, del come potrebbe piacere alla moglie. </p>
<p id="v34"><sup><small>34</small></sup>  E v'è anche una differenza tra la donna maritata e la vergine: la non maritata ha cura delle cose del Signore, affin d'esser santa di corpo e di Spirito; ma la maritata ha cura delle cose del mondo, del come potrebbe piacere al marito. </p>
<p id="v35"><sup><small>35</small></sup>  Or questo dico per l'utile vostro proprio; non per tendervi un laccio, ma in vista di ciò che è decoroso e affinché possiate consacrarvi al Signore senza distrazione. </p>
<p id="v36"><sup><small>36</small></sup>  Ma se alcuno crede far cosa indecorosa verso la propria figliuola nubile s'ella passi il fior dell'età, e se così bisogna fare, faccia quello che vuole; egli non pecca; la dia a marito. </p>
<p id="v37"><sup><small>37</small></sup>  Ma chi sta fermo in cuor suo, e non è stretto da necessità ma è padrone della sua volontà, e ha determinato in cuor suo di serbar vergine la sua figliuola, fa bene. </p>
<p id="v38"><sup><small>38</small></sup>  Perciò, chi dà la sua figliuola a marito fa bene, e chi non la dà a marito fa meglio. </p>
<p id="v39"><sup><small>39</small></sup>  La moglie è vincolata per tutto il tempo che vive suo marito; ma, se il marito muore, ella è libera di maritarsi a chi vuole, purché sia nel Signore. </p>
<p id="v40"><sup><small>40</small></sup>  Nondimeno ella è più felice, a parer mio, se rimane com'è; e credo d'aver anch'io lo Spirito di Dio. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:1 <i>L'uomo non tocca la donna</i>: <a href="/it/The_Urantia_Book/89#p3_6">LU 89:3.6</a>. </li>
  <li id="fn2"><a href="#cite2">↑</a> 7:2,9 <i>Il matrimonio, il male minore</i>: <a href="/it/The_Urantia_Book/89#p3_6">LU 89:3.6</a>. </li>
  <li id="fn3"><a href="#cite3">↑</a> 7:6 <i>Paolo parla per permesso</i>: <a href="/it/The_Urantia_Book/89#p3_6">LU 89:3.6</a>. </li>
  <li id="fn4"><a href="#cite4">↑</a> 7:7 <i>Paul sarebbe tutti gli uomini come lui</i>: <a href="/it/The_Urantia_Book/89#p3_6">LU 89:3.6</a>. </li>
  <li id="fn5"><a href="#cite5">↑</a> 7:8 <i>Buono per i single e le vedove</i>: <a href="/it/The_Urantia_Book/89#p3_6">LU 89:3.6</a>. </li>
</ol>
</div>
