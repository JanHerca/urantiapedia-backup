<!--
title: I Corinzi - Capitolo 1
description: 
published: true
date: 2023-11-8T21:45:55Z
tags: bible, bible—1 corinthians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/1_Corinthians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Corinthians/2">
          <span class="pr-2">I Corinzi - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Paolo, chiamato ad essere apostolo di Cristo Gesù per la volontà di Dio, e il fratello Sostene, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  alla chiesa di Dio che è in Corinto, ai santificati in Cristo Gesù, chiamati ad esser santi, con tutti quelli che in ogni luogo invocano il nome del Signor nostro Gesù Cristo, Signor loro e nostro, </p>
<p id="v3"><sup><small>3</small></sup>  grazia a voi e pace da Dio nostro Padre e dal Signor Cristo. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Io rendo del continuo grazie all'Iddio mio per voi della grazia di Dio che vi è stata data in Cristo Gesù; </p>
<p id="v5"><sup><small>5</small></sup>  perché in lui siete stati arricchiti in ogni cosa, in ogni dono di parola e in ogni conoscenza, </p>
<p id="v6"><sup><small>6</small></sup>  essendo stata la testimonianza di Cristo confermata tra voi; </p>
<p id="v7"><sup><small>7</small></sup>  in guisa che non difettate d'alcun dono, mentre aspettate la manifestazione del Signor nostro Gesù Cristo, </p>
<p id="v8"><sup><small>8</small></sup>  il quale anche vi confermerà sino alla fine, onde siate irreprensibili nel giorno del nostro Signore Gesù Cristo. </p>
<p id="v9"><sup><small>9</small></sup>  Fedele è l'Iddio dal quale siete stati chiamati alla comunione del suo Figliuolo Gesù Cristo, nostro Signore. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Ora, fratelli, io v'esorto, per il nome del nostro Signor Gesù Cristo, ad aver tutti un medesimo parlare, e a non aver divisioni fra voi, ma a stare perfettamente uniti in una medesima mente e in un medesimo sentire. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Perché, fratelli miei, m'è stato riferito intorno a voi da quei di casa Cloe, che vi son fra voi delle contese. </p>
<p id="v12"><sup><small>12</small></sup>  Voglio dire che ciascun di voi dice: Io son di Paolo; e io d'Apollo; e io di Cefa; e io di Cristo. </p>
<p id="v13"><sup><small>13</small></sup>  Cristo è egli diviso? Paolo è egli stato crocifisso per voi? O siete voi stati battezzati nel nome di Paolo? </p>
<p id="v14"><sup><small>14</small></sup>  Io ringrazio Dio che non ho battezzato alcun di voi, salvo Crispo e Gaio; <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  cosicché nessuno può dire che foste battezzati nel mio nome. </p>
<p id="v16"><sup><small>16</small></sup>  Ho battezzato anche la famiglia di Stefana; del resto non so se ho battezzato alcun altro. </p>
<p id="v17"><sup><small>17</small></sup>  Perché Cristo non mi ha mandato a battezzare ma ad evangelizzare; non con sapienza di parola, affinché la croce di Cristo non sia resa vana. </p>
<p id="v18"><sup><small>18</small></sup>  Poiché la parola della croce è pazzia per quelli che periscono; ma per noi che siam sulla via della salvazione, è la potenza di Dio; poich'egli è scritto: </p>
<p id="v19"><sup><small>19</small></sup>  Io farò perire la sapienza dei savî, e annienterò l'intelligenza degli intelligenti. </p>
<p id="v20"><sup><small>20</small></sup>  Dov'è il savio? Dov'è lo scriba? Dov'è il disputatore di questo secolo? Iddio non ha egli resa pazza la sapienza di questo mondo? </p>
<p id="v21"><sup><small>21</small></sup>  Poiché, visto che nella sapienza di Dio il mondo non ha conosciuto Dio con la propria sapienza, è piaciuto a Dio di salvare i credenti mediante la pazzia della predicazione. </p>
<p id="v22"><sup><small>22</small></sup>  Poiché i Giudei chiedon de' miracoli, e i Greci cercan sapienza; </p>
<p id="v23"><sup><small>23</small></sup>  ma noi predichiamo Cristo crocifisso, che per i Giudei è scandalo, e per i Gentili, pazzia; <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  ma per quelli i quali son chiamati, tanto Giudei quanto Greci, predichiamo Cristo, potenza di Dio e sapienza di Dio; </p>
<p id="v25"><sup><small>25</small></sup>  poiché la pazzia di Dio è più savia degli uomini, e la debolezza di Dio è più forte degli uomini. </p>
<p id="v26"><sup><small>26</small></sup>  Infatti, fratelli, guardate la vostra vocazione: non ci son tra voi molti savî secondo la carne, non molti potenti, non molti nobili; </p>
<p id="v27"><sup><small>27</small></sup>  ma Dio ha scelto le cose pazze del mondo per svergognare i savî; e Dio ha scelto le cose deboli del mondo per svergognare le forti; </p>
<p id="v28"><sup><small>28</small></sup>  e Dio ha scelto le cose ignobili del mondo, e le cose sprezzate, anzi le cose che non sono, per ridurre al niente le cose che sono, </p>
<p id="v29"><sup><small>29</small></sup>  affinché nessuna carne si glorî nel cospetto di Dio. </p>
<p id="v30"><sup><small>30</small></sup>  E a lui voi dovete d'essere in Cristo Gesù, il quale ci è stato fatto da Dio sapienza, e giustizia, e santificazione, e redenzione, </p>
<p id="v31"><sup><small>31</small></sup>  affinché, com'è scritto: Chi si gloria, si glorî nel Signore. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/1_Corinthians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Corinthians/2">
          <span class="pr-2">I Corinzi - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:1 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
  <li id="fn2"><a href="#cite2">↑</a> 1:3 <i>Dio è nostro Padre</i>: <a href="/it/The_Urantia_Book/141#p4_2">LU 141:4.2</a>.  <i>Dio: Padre amorevole di tutti gli uomini</i>: <a href="/it/The_Urantia_Book/194#p4_6">LU 194:4.6</a>.  <i>La relazione padre-figlio</i>: <a href="/it/The_Urantia_Book/131#p10_8">LU 131:10.8</a>.  <i>La relazione padre-figlio</i>: <a href="/it/The_Urantia_Book/131#p10_6">LU 131:10.6</a>.  <i>Dio è nostro Padre</i>: <a href="/it/The_Urantia_Book/149#p6_8">LU 149:6.8</a>.  <i>Dio è MIO Padre</i>: <a href="/it/The_Urantia_Book/131#p10_5">LU 131:10.5</a>. </li>
  <li id="fn3"><a href="#cite3">↑</a> 1:9 <i># 1 Dio è fedele</i>: <a href="/it/The_Urantia_Book/4#p1_3">LU 4:1.3</a>.  <i>La comunione con Dio</i>: <a href="/it/The_Urantia_Book/140#p10_1">LU 140:10.1</a>. </li>
  <li id="fn4"><a href="#cite4">↑</a> 1:9-10 <i>Amicizia, fratellanza</i>: <a href="/it/The_Urantia_Book/190#p4_1">LU 190:4.1</a>. </li>
  <li id="fn5"><a href="#cite5">↑</a> 1:10 <i>Unità, non uniformità</i>: <a href="/it/The_Urantia_Book/134#p4_6">LU 134:4.6</a>.  <i>Menti affini</i>: <a href="/it/The_Urantia_Book/16#p6_3">LU 16:6.3</a>. </li>
  <li id="fn6"><a href="#cite6">↑</a> 1:14 <i>Gaio</i>: <a href="/it/The_Urantia_Book/133#p3_11">LU 133:3.11</a>.  <i>Crispo</i>: <a href="/it/The_Urantia_Book/133#p3_1">LU 133:3.1</a>. </li>
  <li id="fn7"><a href="#cite7">↑</a> 1:23 <i>Proclamato “vangelo”</i>: <a href="/it/The_Urantia_Book/195#p0_2">LU 195:0.2</a>. </li>
</ol>
</div>
