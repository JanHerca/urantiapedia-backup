<!--
title: I Corinzi - Capitolo 11
description: 
published: true
date: 2023-11-8T21:45:55Z
tags: bible, bible—1 corinthians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Corinthians/10">
          <span class="mdi mdi-arrow-left-drop-circle"></span><span class="pl-2">I Corinzi - Capitolo 10</span>
        </a>
        </td>
        <td>
        <a href="/it/Bible/1_Corinthians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Corinthians/12">
          <span class="pr-2">I Corinzi - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Siate miei imitatori, come anch'io lo sono di Cristo. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Or io vi lodo perché vi ricordate di me in ogni cosa, e ritenete i miei insegnamenti quali ve li ho trasmessi. </p>
<p id="v3"><sup><small>3</small></sup>  Ma io voglio che sappiate che il capo d'ogni uomo è Cristo, che il capo della donna è l'uomo, e che il capo di Cristo è Dio. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ogni uomo che prega o profetizza a capo coperto, fa disonore al suo capo; </p>
<p id="v5"><sup><small>5</small></sup>  ma ogni donna che prega o profetizza senz'avere il capo coperto da un velo, fa disonore al suo capo, perché è lo stesso che se fosse rasa. </p>
<p id="v6"><sup><small>6</small></sup>  Perché se la donna non si mette il velo, si faccia anche tagliare i capelli! Ma se è cosa vergognosa per una donna il farsi tagliare i capelli o radere il capo, si metta un velo. </p>
<p id="v7"><sup><small>7</small></sup>  Poiché, quanto all'uomo, egli non deve velarsi il capo, essendo immagine e gloria di Dio; ma la donna è la gloria dell'uomo; </p>
<p id="v8"><sup><small>8</small></sup>  perché l'uomo non viene dalla donna, ma la donna dall'uomo; </p>
<p id="v9"><sup><small>9</small></sup>  e l'uomo non fu creato a motivo della donna, ma la donna a motivo dell'uomo. </p>
<p id="v10"><sup><small>10</small></sup>  Perciò la donna deve, a motivo degli angeli, aver sul capo un segno dell'autorità da cui dipende. </p>
<p id="v11"><sup><small>11</small></sup>  D'altronde, nel Signore, né la donna è senza l'uomo, né l'uomo senza la donna. </p>
<p id="v12"><sup><small>12</small></sup>  Poiché, siccome la donna viene dall'uomo, così anche l'uomo esiste per mezzo della donna, e ogni cosa è da Dio. </p>
<p id="v13"><sup><small>13</small></sup>  Giudicatene voi stessi: È egli conveniente che una donna preghi Iddio senz'esser velata? </p>
<p id="v14"><sup><small>14</small></sup>  La natura stessa non v'insegna ella che se l'uomo porta la chioma, ciò è per lui un disonore? </p>
<p id="v15"><sup><small>15</small></sup>  Mentre se una donna porta la chioma, ciò è per lei un onore; perché la chioma le è data a guisa di velo. </p>
<p id="v16"><sup><small>16</small></sup>  Se poi ad alcuno piace d'esser contenzioso, noi non abbiamo tale usanza; e neppur le chiese di Dio. </p>
<p id="v17"><sup><small>17</small></sup>  Mentre io vi do queste istruzioni, io non vi lodo del fatto che vi radunate non per il meglio ma per il peggio. </p>
<p id="v18"><sup><small>18</small></sup>  Poiché, prima di tutto, sento che quando v'adunate in assemblea, ci son fra voi delle divisioni; e in parte lo credo; </p>
<p id="v19"><sup><small>19</small></sup>  perché bisogna che ci sian fra voi anche delle sètte, affinché quelli che sono approvati, siano manifesti fra voi. </p>
<p id="v20"><sup><small>20</small></sup>  Quando poi vi radunate assieme, quel che fate, non è mangiar la Cena del Signore; </p>
<p id="v21"><sup><small>21</small></sup>  poiché, al pasto comune, ciascuno prende prima la propria cena; e mentre l'uno ha fame, l'altro è ubriaco. </p>
<p id="v22"><sup><small>22</small></sup>  Non avete voi delle case per mangiare e bere? O disprezzate voi la chiesa di Dio e fate vergogna a quelli che non hanno nulla? Che vi dirò? Vi loderò io? In questo io non vi lodo. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Poiché ho ricevuto dal Signore quello che anche v'ho trasmesso; cioè, che il Signor Gesù, nella notte che fu tradito, prese del pane; <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  e dopo aver rese grazie, lo ruppe e disse: Questo è il mio corpo che è dato per voi; fate questo in memoria di me. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Parimente, dopo aver cenato, prese anche il calice, dicendo: Questo calice è il nuovo patto nel mio sangue; fate questo, ogni volta che ne berrete, in memoria di me. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Poiché ogni volta che voi mangiate questo pane e bevete di questo calice, voi annunziate la morte del Signore, finch'egli venga. </p>
<p id="v27"><sup><small>27</small></sup>  Perciò, chiunque mangerà il pane o berrà del calice del Signore indegnamente, sarà colpevole verso il corpo ed il sangue del Signore. </p>
<p id="v28"><sup><small>28</small></sup>  Or provi l'uomo se stesso, e così mangi del pane e beva del calice; </p>
<p id="v29"><sup><small>29</small></sup>  poiché chi mangia e beve, mangia e beve un giudicio su se stesso, se non discerne il corpo del Signore. </p>
<p id="v30"><sup><small>30</small></sup>  Per questa cagione molti fra voi sono infermi e malati, e parecchi muoiono. </p>
<p id="v31"><sup><small>31</small></sup>  Ora, se esaminassimo noi stessi, non saremmo giudicati; </p>
<p id="v32"><sup><small>32</small></sup>  ma quando siamo giudicati, siam corretti dal Signore, affinché non siam condannati col mondo. </p>
<p id="v33"><sup><small>33</small></sup>  Quando dunque, fratelli miei, v'adunate per mangiare, aspettatevi gli uni gli altri. </p>
<p id="v34"><sup><small>34</small></sup>  Se qualcuno ha fame, mangi a casa, onde non vi aduniate per attirar su voi un giudicio. Le altre cose regolerò quando verrò. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Corinthians/10">
          <span class="mdi mdi-arrow-left-drop-circle"></span><span class="pl-2">I Corinzi - Capitolo 10</span>
        </a>
        </td>
        <td>
        <a href="/it/Bible/1_Corinthians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Corinthians/12">
          <span class="pr-2">I Corinzi - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:1-15 <i>Il punto di vista di Paolo sulle donne</i>: <a href="/it/The_Urantia_Book/150#p1_3">LU 150:1.3</a>. </li>
  <li id="fn2"><a href="#cite2">↑</a> 11:3 <i>Cristo è diventato «capo della chiesa»</i>: <a href="/it/The_Urantia_Book/170#p5_17">LU 170:5.17</a>. </li>
  <li id="fn3"><a href="#cite3">↑</a> 11:22b-24 <i>Pane di vita</i>: <a href="/it/The_Urantia_Book/179#p5_3">LU 179:5.3</a>. </li>
  <li id="fn4"><a href="#cite4">↑</a> 11:23-27 <i>Culto del sacramento</i>: <a href="/it/The_Urantia_Book/89#p9_4">LU 89:9.4</a>. </li>
  <li id="fn5"><a href="#cite5">↑</a> 11:24-26 <i>Cena del ricordo</i>: <a href="/it/The_Urantia_Book/179#p5_9">LU 179:5.9</a>. </li>
  <li id="fn6"><a href="#cite6">↑</a> 11:24c,25c <i>Ricordare la vita di Gesù</i>: <a href="/it/The_Urantia_Book/179#p5_7">LU 179:5.7</a>. </li>
  <li id="fn7"><a href="#cite7">↑</a> 11:25-26 <i>Coppa di benedizione</i>: <a href="/it/The_Urantia_Book/179#p5_1">LU 179:5.1</a>. </li>
</ol>
</div>
