<!--
title: Zaccaria - Capitolo 1
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Zechariah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Zechariah/2">Zaccaria - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'ottavo mese, il secondo anno di Dario, la parola dell'Eterno fu rivolta al profeta Zaccaria, figliuolo di Berekia, figliuolo d'Iddo, il profeta, in questi termini: </p>
<p id="v2"><sup><small>2</small></sup>  'L'Eterno è stato gravemente adirato contro i vostri padri. </p>
<p id="v3"><sup><small>3</small></sup>  Tu, dunque, di' loro: Così parla l'Eterno degli eserciti: Tornate a me, dice l'Eterno degli eserciti, e io tornerò a voi; dice l'Eterno degli eserciti. </p>
<p id="v4"><sup><small>4</small></sup>  Non siate come i vostri padri, ai quali i profeti precedenti si rivolgevano, dicendo: Così parla l'Eterno degli eserciti: - Ritraetevi dalle vostre vie malvage, dalle vostre malvage azioni! Ma essi non dettero ascolto, e non prestarono attenzione a me, dice l'Eterno. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  I vostri padri dove son essi? E i profeti potevan essi vivere in perpetuo? </p>
<p id="v6"><sup><small>6</small></sup>  Ma le mie parole e i miei decreti, dei quali avevo dato incarico ai miei servi i profeti, non arrivarono essi a colpire i padri vostri? Allora essi si convertirono, e dissero: L'Eterno degli eserciti ci ha trattati secondo le nostre vie e secondo le nostre azioni, come avea risoluto di fare'. </p>
<p id="v7"><sup><small>7</small></sup>  Il ventiquattresimo giorno dell'undicesimo mese, che è il mese di Scebat, nel secondo anno di Dario, la parola dell'Eterno fu rivolta a Zaccaria, figliuolo di Berekia, figliuolo d'Iddo, il profeta, in questi termini: </p>
<p id="v8"><sup><small>8</small></sup>  Io ebbi, di notte, una visione; ed ecco un uomo montato sopra un cavallo rosso; egli stava fra le piante di mortella in un luogo profondo; e dietro a lui c'erano de' cavalli rossi, sauri e bianchi. </p>
<p id="v9"><sup><small>9</small></sup>  E io dissi: 'Che son questi, signor mio?' E l'angelo che parlava meco mi disse: 'Io ti farò vedere che cosa son questi'. </p>
<p id="v10"><sup><small>10</small></sup>  E l'uomo che stava fra le piante di mortella prese a dire: 'Questi son quelli che l'Eterno ha mandati a percorrere la terra'. </p>
<p id="v11"><sup><small>11</small></sup>  E quelli si rivolsero all'angelo dell'Eterno che stava fra le piante di mortella, e dissero: 'Noi abbiamo percorso la terra, ed ecco tutta la terra è in riposo e tranquilla'. </p>
<p id="v12"><sup><small>12</small></sup>  Allora l'angelo dell'Eterno prese a dire: 'O Eterno degli eserciti, fino a quando non avrai tu pietà di Gerusalemme e delle città di Giuda, contro le quali sei stato indignato durante questi settant'anni?' </p>
<p id="v13"><sup><small>13</small></sup>  E l'Eterno rivolse all'angelo che parlava meco, delle buone parole, delle parole di conforto. </p>
<p id="v14"><sup><small>14</small></sup>  E l'angelo che parlava meco mi disse: 'Grida e di': Così parla l'Eterno degli eserciti: Io provo una gran gelosia per Gerusalemme e per Sion; <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  e provo un grande sdegno contro le nazioni che se ne stanno ora tranquille, e che, quand'io m'indignai un poco contro di essa, contribuirono ad accrescer la sua disgrazia. </p>
<p id="v16"><sup><small>16</small></sup>  Perciò così parla l'Eterno: Io mi volgo di nuovo a Gerusalemme con compassione; la mia casa vi sarà ricostruita, dice l'Eterno degli eserciti, e la corda sarà di nuovo tirata su Gerusalemme. </p>
<p id="v17"><sup><small>17</small></sup>  Grida ancora, e di': Così parla l'Eterno degli eserciti: Le mie città rigurgiteranno ancora di beni, e l'Eterno consolerà ancora Sion, e sceglierà ancora Gerusalemme'. </p>
<p id="v18"><sup><small>18</small></sup>  Poi alzai gli occhi, guardai, ed ecco quattro corna. </p>
<p id="v19"><sup><small>19</small></sup>  E io dissi all'angelo che parlava meco: 'Che son queste?' Egli mi rispose: 'Queste son le corna che hanno disperso Giuda, Israele e Gerusalemme'. </p>
<p id="v20"><sup><small>20</small></sup>  E l'Eterno mi fece vedere quattro fabbri. </p>
<p id="v21"><sup><small>21</small></sup>  E io dissi: 'Questi, che vengono a fare?' Egli rispose e mi disse: 'Quelle là son le corna che hanno disperso Giuda, sì che nessuno alzava più il capo; ma questi qui vengono per spaventarle, per abbattere le corna delle nazioni, che hanno alzato il loro corno contro il paese di Giuda per disperderne gli abitanti'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:4 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
  <li id="fn2"><a href="#cite2">↑</a> 1:14 <i>Geloso per</i>: <a href="/it/The_Urantia_Book/96#p4_6">LU 96:4.6</a>.  <i>Dio ha detto di essere geloso per</i>: <a href="/it/The_Urantia_Book/4#p3_1">LU 4:3.1</a>. </li>
</ol>
</div>
