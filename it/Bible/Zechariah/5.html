<!--
title: Zaccaria - Capitolo 5
description: 
published: true
date: 2022-10-7T1:7:41Z
tags: bible, bible—zechariah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/4">Zaccaria - Capitolo 4</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/6">Zaccaria - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E io alzai di nuovo gli occhi, guardai, ed ecco un rotolo che volava. </p>
<p id="v2"><sup><small>2</small></sup>  E l'angelo mi disse: 'Che vedi?' Io risposi: 'Vedo un rotolo che vola, la cui lunghezza è di venti cubiti, e la larghezza di dieci cubiti'. </p>
<p id="v3"><sup><small>3</small></sup>  Ed egli mi disse: 'Questa è la maledizione che si spande sopra tutto il paese; poiché ogni ladro, a tenor di essa, sarà estirpato da questo luogo, e ogni spergiuro, a tenor di essa, sarà estirpato da questo luogo. </p>
<p id="v4"><sup><small>4</small></sup>  Io la faccio uscire, dice l'Eterno degli eserciti, ed essa entrerà nella casa del ladro, e nella casa di colui che giura il falso nel mio nome; si stabilirà in mezzo a quella casa, e la consumerà col legname e le pietre che contiene'. </p>
<p id="v5"><sup><small>5</small></sup>  E l'angelo che parlava meco uscì, e mi disse: 'Alza gli occhi, e guarda che cosa esce là'. </p>
<p id="v6"><sup><small>6</small></sup>  Io risposi: 'Che cos'è?' Egli disse: 'È l'efa che esce'. Poi aggiunse: 'In tutto il paese non hanno occhio che per quello'. </p>
<p id="v7"><sup><small>7</small></sup>  Ed ecco, fu alzata una piastra di piombo, e in mezzo all'efa stava seduta una donna. </p>
<p id="v8"><sup><small>8</small></sup>  Ed egli disse: 'Questa è la malvagità'; e la gettò in mezzo all'efa, poi gettò la piastra di piombo sulla bocca dell'efa. </p>
<p id="v9"><sup><small>9</small></sup>  Poi alzai gli occhi, guardai, ed ecco due donne che s'avanzavano; il vento soffiava nelle loro ali, e le ali che avevano eran come ali di cicogna; ed esse sollevarono l'efa fra terra e cielo. </p>
<p id="v10"><sup><small>10</small></sup>  E io dissi all'angelo che parlava meco: 'Dove portano esse l'efa?' </p>
<p id="v11"><sup><small>11</small></sup>  Egli mi rispose: 'Nel paese di Scinear, per costruirgli quivi una casa; e quando sarà preparata, esso sarà posto quivi al suo luogo'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/4">Zaccaria - Capitolo 4</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/6">Zaccaria - Capitolo 6</a></td>
      </tr>
    </tbody>
  </table>
</figure>
