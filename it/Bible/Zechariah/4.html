<!--
title: Zaccaria - Capitolo 4
description: 
published: true
date: 2022-10-7T1:7:41Z
tags: bible, bible—zechariah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/3">Zaccaria - Capitolo 3</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/5">Zaccaria - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E l'angelo che parlava meco tornò, e mi svegliò come si sveglia un uomo dal sonno. </p>
<p id="v2"><sup><small>2</small></sup>  E mi disse: 'Che vedi?' Io risposi: 'Ecco, vedo un candelabro tutto d'oro, che ha in cima un vaso, ed è munito delle sue sette lampade, e di sette tubi per le lampade che stanno in cima; </p>
<p id="v3"><sup><small>3</small></sup>  e vicino al candelabro stanno due ulivi; l'uno a destra del vaso, e l'altro alla sua sinistra'. </p>
<p id="v4"><sup><small>4</small></sup>  E io presi a dire all'angelo che parlava meco: 'Che significan queste cose, signor mio?' </p>
<p id="v5"><sup><small>5</small></sup>  L'angelo che parlava meco rispose e mi disse: 'Non sai quel che significhino queste cose?' E io dissi: 'No, mio signore'. </p>
<p id="v6"><sup><small>6</small></sup>  Allora egli rispondendo, mi disse: 'È questa la parola che l'Eterno rivolge a Zorobabele: Non per potenza né per forza, ma per lo spirito mio, dice l'Eterno degli eserciti. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Chi sei tu, o gran monte, davanti a Zorobabele? Tu diventerai pianura; ed egli porterà innanzi la pietra della vetta, in mezzo alle grida di: Grazia, grazia su di lei!' </p>
<p id="v8"><sup><small>8</small></sup>  E la parola dell'Eterno mi fu rivolta in questi termini: </p>
<p id="v9"><sup><small>9</small></sup>  'Le mani di Zorobabele hanno gettato le fondamenta di questa casa, e le sue mani la finiranno; e tu saprai che l'Eterno degli eserciti mi ha mandato a voi. </p>
<p id="v10"><sup><small>10</small></sup>  Poiché chi potrebbe sprezzare il giorno delle piccole cose, quando quei sette là, gli occhi dell'Eterno che percorrono tutta la terra, vedono con gioia il piombino in mano a Zorobabele?' </p>
<p id="v11"><sup><small>11</small></sup>  E io risposi e gli dissi: 'Che significano questi due ulivi a destra e a sinistra del candelabro?' </p>
<p id="v12"><sup><small>12</small></sup>  E per la seconda volta io presi a dire: 'Che significano questi due ramoscelli d'ulivo che stanno allato ai due condotti d'oro per cui scorre l'olio dorato?' </p>
<p id="v13"><sup><small>13</small></sup>  Ed egli rispose e mi disse: 'Non sai che significhino queste cose?' Io risposi: 'No, signor mio'. </p>
<p id="v14"><sup><small>14</small></sup>  Allora egli disse: 'Questi sono i due unti che stanno presso il Signore di tutta la terra'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/3">Zaccaria - Capitolo 3</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/5">Zaccaria - Capitolo 5</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:6 <i>Non solo a parole, ma in potenza</i>: <a href="/it/The_Urantia_Book/34#p6_6">LU 34:6.6</a>. </li>
</ol>
</div>
