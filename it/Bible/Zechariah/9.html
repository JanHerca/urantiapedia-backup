<!--
title: Zaccaria - Capitolo 9
description: 
published: true
date: 2022-10-7T1:7:41Z
tags: bible, bible—zechariah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/8">Zaccaria - Capitolo 8</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/10">Zaccaria - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Oracolo, parola dell'Eterno, contro il paese di Hadrac, e che si ferma sopra Damasco; poiché l'Eterno ha l'occhio su tutti gli uomini e su tutte le tribù d'Israele. </p>
<p id="v2"><sup><small>2</small></sup>  Essa si ferma pure sopra Hamath, ai confini di Damasco, su Tiro e Sidone perché son così savie! </p>
<p id="v3"><sup><small>3</small></sup>  Tiro s'è costruita una fortezza, ed ha ammassato argento come polvere, e oro come fango di strada. </p>
<p id="v4"><sup><small>4</small></sup>  Ecco, l'Eterno s'impadronirà di essa, getterà la sua potenza nel mare, ed essa sarà consumata dal fuoco. </p>
<p id="v5"><sup><small>5</small></sup>  Askalon lo vedrà e avrà paura; anche Gaza, e si torcerà dal gran dolore; e così Ekron, perché la sua speranza sarà confusa; e Gaza non avrà più re, e Askalon non sarà più abitata. </p>
<p id="v6"><sup><small>6</small></sup>  Dei bastardi abiteranno in Asdod, ed io annienterò l'orgoglio dei Filistei. </p>
<p id="v7"><sup><small>7</small></sup>  Ma io toglierò il sangue dalla bocca del Filisteo e le abominazioni di fra i suoi denti, e anch'egli sarà un residuo per il nostro Dio; sarà come un capo in Giuda, ed Ekron, come il Gebuseo. </p>
<p id="v8"><sup><small>8</small></sup>  Ed io m'accamperò attorno alla mia casa per difenderla da ogni esercito, da chi va e viene; e nessun esattor di tributi passerà più da loro, perché ora ho visto con gli occhi miei. </p>
<p id="v9"><sup><small>9</small></sup>  Esulta grandemente, o figliuola di Sion, manda gridi d'allegrezza, o figliuola di Gerusalemme; ecco, il tuo re viene a te; egli è giusto e vittorioso, umile e montato sopra un asino, sopra un puledro d'asina. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Io farò sparire i carri da Efraim, i cavalli da Gerusalemme, e gli archi di guerra saranno annientati. Egli parlerà di pace alle nazioni, il suo dominio si estenderà da un mare all'altro, e dal fiume sino alle estremità della terra. </p>
<p id="v11"><sup><small>11</small></sup>  E te pure, Israele, a motivo del sangue del tuo patto, io trarrò i tuoi prigionieri dalla fossa senz'acqua. </p>
<p id="v12"><sup><small>12</small></sup>  Tornate alla fortezza, o voi prigionieri della speranza! Anch'oggi io ti dichiaro che ti renderò il doppio. </p>
<p id="v13"><sup><small>13</small></sup>  Poiché io piego Giuda come un arco, armo l'arco con Efraim, e solleverò i tuoi figliuoli, o Sion, contro i tuoi figliuoli, o Javan, e ti renderò simile alla spada di un prode. </p>
<p id="v14"><sup><small>14</small></sup>  L'Eterno apparirà sopra di loro, e la sua freccia partirà come il lampo. Il Signore, l'Eterno, sonerà la tromba, e avanzerà coi turbini del mezzogiorno. </p>
<p id="v15"><sup><small>15</small></sup>  L'Eterno degli eserciti li proteggerà; ed essi divoreranno, calpesteranno le pietre di fionda: berranno, schiamazzeranno come eccitati dal vino, e saran pieni come coppe da sacrifizi, come i canti dell'altare. </p>
<p id="v16"><sup><small>16</small></sup>  E l'Eterno, il loro Dio, li salverà, in quel giorno, come il gregge del suo popolo; poiché saranno come pietre d'un diadema, che rifulgeranno sulla sua terra. </p>
<p id="v17"><sup><small>17</small></sup>  Poiché qual prosperità sarà la loro! e quanta sarà la loro bellezza! Il grano farà crescere i giovani, e il mosto le fanciulle. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/8">Zaccaria - Capitolo 8</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/10">Zaccaria - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:9 <i>La profezia di Zaccaria si è avverata</i>: <a href="/it/The_Urantia_Book/172#p5_8">LU 172:5.8</a>.  <i>Entrare sul puledro</i>: <a href="/it/The_Urantia_Book/172#p3_4">LU 172:3.4</a>.  <i>La profezia di Zaccaria</i>: <a href="/it/The_Urantia_Book/172#p5_5">LU 172:5.5</a>. </li>
  <li id="fn2"><a href="#cite2">↑</a> 9:17 <i>Se più conoscessero la bontà di Dio</i>: <a href="/it/The_Urantia_Book/131#p10_4">LU 131:10.4</a>. </li>
</ol>
</div>
