<!--
title: Zaccaria - Capitolo 8
description: 
published: true
date: 2022-10-7T1:7:41Z
tags: bible, bible—zechariah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/7">Zaccaria - Capitolo 7</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/9">Zaccaria - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E la parola dell'Eterno degli eserciti mi fu rivolta in questi termini: </p>
<p id="v2"><sup><small>2</small></sup>  'Così parla l'Eterno degli eserciti: Io provo per Sion una grande gelosia, e sono furiosamente geloso di lei. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Così parla l'Eterno: Io torno a Sion, e dimorerò in mezzo a Gerusalemme; Gerusalemme si chiamerà la Città della fedeltà, e il monte dell'Eterno degli eserciti, Monte della santità. </p>
<p id="v4"><sup><small>4</small></sup>  Così parla l'Eterno degli eserciti: Ci saranno ancora dei vecchi e delle vecchie che si sederanno nelle piazze di Gerusalemme, e ognuno avrà il bastone in mano a motivo della grave età. </p>
<p id="v5"><sup><small>5</small></sup>  E le piazze della città saranno piene di ragazzi e di ragazze che si divertiranno nelle piazze. </p>
<p id="v6"><sup><small>6</small></sup>  Così parla l'Eterno degli eserciti: Se questo parrà maraviglioso agli occhi del resto di questo popolo in quei giorni, sarà esso maraviglioso anche agli occhi miei? dice l'Eterno degli eserciti. </p>
<p id="v7"><sup><small>7</small></sup>  Così parla l'Eterno degli eserciti: Ecco, io salvo il mio popolo dal paese del levante e dal paese del ponente; </p>
<p id="v8"><sup><small>8</small></sup>  e li ricondurrò, ed essi abiteranno in mezzo a Gerusalemme; ed essi saranno mio popolo, e io sarò loro Dio con fedeltà e con giustizia. </p>
<p id="v9"><sup><small>9</small></sup>  Così parla l'Eterno degli eserciti: Le vostre mani sian forti, o voi che udite in questi giorni queste parole dalla bocca dei profeti che parlarono al tempo che la casa dell'Eterno, il tempio, fu fondata, per essere ricostruita. </p>
<p id="v10"><sup><small>10</small></sup>  Prima di quel tempo non v'era salario per il lavoro dell'uomo, né salario per il lavoro delle bestie; non v'era alcuna sicurezza per quelli che andavano e venivano, a motivo del nemico; e io mettevo gli uni alle prese con gli altri. </p>
<p id="v11"><sup><small>11</small></sup>  Ma ora io non son più per il rimanente di questo popolo com'ero nei tempi addietro, dice l'Eterno degli eserciti. </p>
<p id="v12"><sup><small>12</small></sup>  Poiché vi sarà sementa di pace; la vigna darà il suo frutto, il suolo i suoi prodotti, e i cieli daranno la loro rugiada; e darò al rimanente di questo popolo il possesso di tutte queste cose. </p>
<p id="v13"><sup><small>13</small></sup>  E avverrà che, come siete stati una maledizione fra le nazioni, così, o casa di Giuda e casa d'Israele, io vi salverò e sarete una benedizione. Non temete! Le vostre mani siano forti! </p>
<p id="v14"><sup><small>14</small></sup>  Poiché così parla l'Eterno degli eserciti: Come io pensai di farvi del male quando i vostri padri mi provocarono ad ira, dice l'Eterno degli eserciti, e non mi pentii, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  così di nuovo ho pensato in questi giorni di far del bene a Gerusalemme e alla casa di Giuda; non temete! </p>
<p id="v16"><sup><small>16</small></sup>  Queste son le cose che dovete fare: dite la verità ciascuno al suo prossimo; fate giustizia, alle vostre porte, secondo verità e per la pace; </p>
<p id="v17"><sup><small>17</small></sup>  nessuno macchini in cuor suo alcun male contro il suo prossimo, e non amate il falso giuramento; perché tutte queste cose io le odio, dice l'Eterno'. </p>
<p id="v18"><sup><small>18</small></sup>  E la parola dell'Eterno degli eserciti mi fu rivolta in questi termini: </p>
<p id="v19"><sup><small>19</small></sup>  'Così parla l'Eterno degli eserciti: Il digiuno del quarto, il digiuno del quinto, il digiuno del settimo e il digiuno del decimo mese diventeranno per la casa di Giuda una gioia, un gaudio, delle feste d'esultanza; amate dunque la verità e la pace. </p>
<p id="v20"><sup><small>20</small></sup>  Così parla l'Eterno degli eserciti: Verranno ancora dei popoli e gli abitanti di molte città; </p>
<p id="v21"><sup><small>21</small></sup>  e gli abitanti dell'una andranno all'altra e diranno: Andiamo, andiamo a implorare il favore dell'Eterno, e a cercare l'Eterno degli eserciti! Anch'io voglio andare! </p>
<p id="v22"><sup><small>22</small></sup>  E molti popoli e delle nazioni potenti verranno a cercare l'Eterno degli eserciti a Gerusalemme, e a implorare il favore dell'Eterno. </p>
<p id="v23"><sup><small>23</small></sup>  Così parla l'Eterno degli eserciti: In quei giorni avverrà che dieci uomini di tutte le lingue delle nazioni piglieranno un Giudeo per il lembo della veste, e diranno: Noi andremo con voi, perché abbiamo udito che Dio è con voi'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/7">Zaccaria - Capitolo 7</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/9">Zaccaria - Capitolo 9</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:2 <i>Dio ha detto di essere geloso per</i>: <a href="/it/The_Urantia_Book/4#p3_1">LU 4:3.1</a>.  <i>Geloso per</i>: <a href="/it/The_Urantia_Book/96#p4_6">LU 96:4.6</a>. </li>
  <li id="fn2"><a href="#cite2">↑</a> 8:14 <i>Dio non si pente (per scelta)</i>: <a href="/it/The_Urantia_Book/2#p2_2">LU 2:2.2</a>.  <i>Dio non si pente (per scelta)</i>: <a href="/it/The_Urantia_Book/4#p3_4">LU 4:3.4</a>. </li>
</ol>
</div>
