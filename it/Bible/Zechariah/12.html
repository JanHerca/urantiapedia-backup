<!--
title: Zaccaria - Capitolo 12
description: 
published: true
date: 2022-10-7T1:7:41Z
tags: bible, bible—zechariah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/11">Zaccaria - Capitolo 11</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/13">Zaccaria - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Oracolo, parola dell'Eterno, riguardo a Israele. Parola dell'Eterno che ha disteso i cieli e fondata la terra, e che ha formato lo spirito dell'uomo dentro di lui: </p>
<p id="v2"><sup><small>2</small></sup>  Ecco, io farò di Gerusalemme una coppa di stordimento per tutti i popoli all'intorno; e questo concernerà anche Giuda, quando si cingerà d'assedio Gerusalemme. </p>
<p id="v3"><sup><small>3</small></sup>  E in quel giorno avverrà che io farò di Gerusalemme una pietra pesante per tutti i popoli; tutti quelli che se la caricheranno addosso ne saranno malamente feriti, e tutte le nazioni della terra s'aduneranno contro di lei. </p>
<p id="v4"><sup><small>4</small></sup>  In quel giorno, dice l'Eterno, io colpirò di smarrimento tutti i cavalli, e di delirio quelli che li montano; io aprirò i miei occhi sulla casa di Giuda, ma colpirò di cecità tutti i cavalli dei popoli. </p>
<p id="v5"><sup><small>5</small></sup>  E i capi di Giuda diranno in cuor loro: 'Gli abitanti di Gerusalemme son la mia forza nell'Eterno degli eserciti, loro Dio'. </p>
<p id="v6"><sup><small>6</small></sup>  In quel giorno, io renderò i capi di Giuda come un braciere ardente in mezzo a delle legna, come una torcia accesa in mezzo a dei covoni; essi divoreranno a destra e a sinistra tutti i popoli d'ogn'intorno; e Gerusalemme sarà ancora abitata nel suo proprio luogo, a Gerusalemme. </p>
<p id="v7"><sup><small>7</small></sup>  L'Eterno salverà prima le tende di Giuda, perché la gloria della casa di Davide e la gloria degli abitanti di Gerusalemme non s'innalzi al disopra di Giuda. </p>
<p id="v8"><sup><small>8</small></sup>  In quel giorno l'Eterno proteggerà gli abitanti di Gerusalemme; e colui che fra loro vacilla sarà in quel giorno come Davide, e la casa di Davide sarà come Dio, come l'angelo dell'Eterno davanti a loro. </p>
<p id="v9"><sup><small>9</small></sup>  E in quel giorno avverrà che io avrò cura di distruggere tutte le nazioni che verranno contro Gerusalemme. </p>
<p id="v10"><sup><small>10</small></sup>  E spanderò sulla casa di Davide e sugli abitanti di Gerusalemme lo spirito di grazia e di supplicazione; ed essi riguarderanno a me, a colui ch'essi hanno trafitto, e ne faran cordoglio come si fa cordoglio per un figliuolo unico, e lo piangeranno amaramente come si piange amaramente un primogenito. </p>
<p id="v11"><sup><small>11</small></sup>  In quel giorno vi sarà un gran lutto in Gerusalemme, pari al lutto di Hadadrimmon nella valle di Meghiddon. </p>
<p id="v12"><sup><small>12</small></sup>  E il paese farà cordoglio, ogni famiglia da sé; la famiglia della casa di Davide da sé, e le loro mogli da sé; la famiglia della casa di Nathan da sé, e le loro mogli da sé; </p>
<p id="v13"><sup><small>13</small></sup>  la famiglia della casa di Levi da sé, e le loro mogli da sé; la famiglia degli Scimeiti da sé, e le loro mogli da sé; </p>
<p id="v14"><sup><small>14</small></sup>  tutte le famiglie rimaste ognuna da sé, e le mogli da sé. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Zechariah/11">Zaccaria - Capitolo 11</a></td>
        <td><a href="/it/Bible/Zechariah/Index">Indice</a></td>
        <td><a href="/it/Bible/Zechariah/13">Zaccaria - Capitolo 13</a></td>
      </tr>
    </tbody>
  </table>
</figure>
