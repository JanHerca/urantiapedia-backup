<!--
title: Osea - Capitolo 10
description: 
published: true
date: 2022-10-7T1:7:41Z
tags: bible, bible—hosea
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Hosea/9">Osea - Capitolo 9</a></td>
        <td><a href="/it/Bible/Hosea/Index">Indice</a></td>
        <td><a href="/it/Bible/Hosea/11">Osea - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Israele era una vigna lussureggiante, che dava frutto in abbondanza; più abbondava il suo frutto, più moltiplicava gli altari; più bello era il suo paese, più belle faceva le sue statue. </p>
<p id="v2"><sup><small>2</small></sup>  Il loro cuore è ingannatore; ora ne porteranno la pena; egli abbatterà i loro altari, distruggerà le loro statue. </p>
<p id="v3"><sup><small>3</small></sup>  Sì, allora diranno: 'Non abbiamo più re, perché non abbiam temuto l'Eterno; e il re che potrebbe fare per noi?' </p>
<p id="v4"><sup><small>4</small></sup>  Essi dicon delle parole, giurano il falso, fermano patti; perciò il castigo germoglia, com'erba venefica nei solchi dei campi. </p>
<p id="v5"><sup><small>5</small></sup>  Gli abitanti di Samaria trepideranno per le vitelle di Beth-aven; sì, il popolo farà cordoglio per l'idolo, e i suoi sacerdoti tremeranno per esso, per la sua gloria, perch'ella si dipartirà da lui. </p>
<p id="v6"><sup><small>6</small></sup>  E l'idolo stesso sarà portato in Assiria, come un dono al re difensore; la vergogna s'impadronirà d'Efraim, e Israele sarà coperto d'onta per i suoi disegni. </p>
<p id="v7"><sup><small>7</small></sup>  Quanto a Samaria, il suo re sarà annientato, come schiuma sull'acqua. </p>
<p id="v8"><sup><small>8</small></sup>  Gli alti luoghi di Aven, peccato d'Israele, saran pure distrutti. Le spine e i rovi cresceranno sui loro altari; ed essi diranno ai monti: 'Copriteci!' e ai colli: 'Cadeteci addosso!' </p>
<p id="v9"><sup><small>9</small></sup>  Fin dai giorni di Ghibea tu hai peccato, o Israele! Quivi essi resistettero, perché la guerra, mossa ai figliuoli d'iniquità, non li colpisse in Ghibea. </p>
<p id="v10"><sup><small>10</small></sup>  Io li castigherò a mio talento; e i popoli s'aduneranno contro di loro, quando saran legati alle loro due iniquità. </p>
<p id="v11"><sup><small>11</small></sup>  Efraim è una giovenca bene ammaestrata, che ama trebbiare; ma io passerò il mio giogo sul suo bel collo; attaccherò Efraim al carro, Giuda arerà, Giacobbe erpicherà. </p>
<p id="v12"><sup><small>12</small></sup>  Seminate secondo la giustizia, mietete secondo la misericordia, dissodatevi un campo nuovo! Poiché è tempo di cercare l'Eterno, finch'egli non venga, e non spanda su voi la pioggia della giustizia. </p>
<p id="v13"><sup><small>13</small></sup>  Voi avete arata la malvagità, avete mietuto l'iniquità, avete mangiato il frutto della menzogna; poiché tu hai confidato nelle tue vie, nella moltitudine de' tuoi prodi. </p>
<p id="v14"><sup><small>14</small></sup>  Perciò un tumulto si leverà fra il tuo popolo, e tutte le tue fortezze saranno distrutte, come Salman distrusse Beth-arbel, il dì della battaglia, quando la madre fu schiacciata coi figliuoli. </p>
<p id="v15"><sup><small>15</small></sup>  Così vi farà Bethel, a motivo della vostra immensa malvagità. All'alba, il re d'Israele sarà perduto senza rimedio. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Hosea/9">Osea - Capitolo 9</a></td>
        <td><a href="/it/Bible/Hosea/Index">Indice</a></td>
        <td><a href="/it/Bible/Hosea/11">Osea - Capitolo 11</a></td>
      </tr>
    </tbody>
  </table>
</figure>
