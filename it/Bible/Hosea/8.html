<!--
title: Osea - Capitolo 8
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Hosea/7">Osea - Capitolo 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Hosea/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Hosea/9">Osea - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Imbocca il corno! Come un'aquila, piomba il nemico sulla casa dell'Eterno, perché han violato il mio patto, han trasgredito la mia legge. </p>
<p id="v2"><sup><small>2</small></sup>  Essi grideranno a me: 'Mio Dio, noi d'Israele ti conosciamo!...' </p>
<p id="v3"><sup><small>3</small></sup>  Israele ha in avversione il bene; il nemico lo inseguirà. </p>
<p id="v4"><sup><small>4</small></sup>  Si sono stabiliti dei re, senz'ordine mio; si sono eletti dei capi a mia insaputa; si son fatti, col loro argento e col loro oro, degl'idoli destinati ad esser distrutti. </p>
<p id="v5"><sup><small>5</small></sup>  Il tuo vitello, o Samaria, è un'abominazione. La mia ira è accesa contro di loro; quanto tempo passerà prima che possano essere assolti? </p>
<p id="v6"><sup><small>6</small></sup>  Poiché vien da Israele anche questo vitello; un operaio l'ha fatto, e non è un dio; e infatti il vitello di Samaria sarà ridotto in frantumi. </p>
<p id="v7"><sup><small>7</small></sup>  Poiché costoro seminano vento, e mieteranno tempesta; la semenza non farà stelo, i germogli non daranno farina; e, se ne facessero, gli stranieri la divorerebbero. </p>
<p id="v8"><sup><small>8</small></sup>  Israele è divorato; essi son diventati fra le nazioni, come un vaso di cui non si fa caso. </p>
<p id="v9"><sup><small>9</small></sup>  Poiché son saliti in Assiria, come un onàgro cui piace appartarsi; Efraim coi suoi doni s'è procurato degli amanti. </p>
<p id="v10"><sup><small>10</small></sup>  Benché spandano i loro doni fra le nazioni, ora io li radunerò, e cominceranno a decrescere sotto il peso del re dei principi. </p>
<p id="v11"><sup><small>11</small></sup>  Efraim ha moltiplicato gli altari per peccare, e gli altari lo faran cadere in peccato. </p>
<p id="v12"><sup><small>12</small></sup>  Scrivessi pur per lui le mie leggi a miriadi, sarebbero considerate come cosa che non lo concerne. </p>
<p id="v13"><sup><small>13</small></sup>  Quanto ai sacrifizi che m'offrono, immolano carne e la mangiano; l'Eterno non li gradisce. Ora l'Eterno si ricorderà della loro iniquità, e punirà i loro peccati; essi torneranno in Egitto. </p>
<p id="v14"><sup><small>14</small></sup>  Israele ha dimenticato colui che li ha fatti, e ha edificato palazzi, e Giuda ha moltiplicato le città fortificate; ma io manderò il fuoco nelle loro città, ed esso divorerà i loro castelli. </p>
