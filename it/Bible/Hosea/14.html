<!--
title: Osea - Capitolo 14
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Hosea/13">Osea - Capitolo 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Hosea/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  O Israele, torna all'Eterno, al tuo Dio! poiché tu sei caduto per la tua iniquità. </p>
<p id="v2"><sup><small>2</small></sup>  Prendete con voi delle parole, e tornate all'Eterno! Ditegli: 'Perdona tutta l'iniquità, e accetta questo bene; e noi t'offriremo, invece di giovenchi, l'offerta di lode delle nostre labbra. </p>
<p id="v3"><sup><small>3</small></sup>  L'Assiria non ci salverà, noi non monteremo più su cavalli, e non diremo più - Dio nostro - all'opera delle nostre mani; poiché presso di te l'orfano trova misericordia'. </p>
<p id="v4"><sup><small>4</small></sup>  Io guarirò la loro infedeltà, io li amerò di cuore, poiché la mia ira s'è stornata da loro. </p>
<p id="v5"><sup><small>5</small></sup>  Io sarò per Israele come la rugiada; egli fiorirà come il giglio, e spanderà le sue radici come il Libano. </p>
<p id="v6"><sup><small>6</small></sup>  I suoi rami si stenderanno; la sua bellezza sarà come quella dell'ulivo, e la sua fragranza, come quella del Libano. </p>
<p id="v7"><sup><small>7</small></sup>  Quelli che abiteranno alla sua ombra faranno di nuovo crescere il grano, e fioriranno come la vite; saranno famosi come il vino del Libano. </p>
<p id="v8"><sup><small>8</small></sup>  Efraim potrà dire: 'Che cosa ho io più da fare con gl'idoli?' Io lo esaudirò, e veglierò su lui; io, che sono come un verdeggiante cipresso; da me verrà il tuo frutto. </p>
<p id="v9"><sup><small>9</small></sup>  Chi è savio ponga mente a queste cose! Chi è intelligente le riconosca! Poiché le vie dell'Eterno son rette; i giusti cammineranno per esse, ma i trasgressori vi cadranno. </p>
