<!--
title: Osea - Capitolo 2
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Hosea/1">Osea - Capitolo 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Hosea/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Hosea/3">Osea - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dite ai vostri fratelli: 'Ammi!' e alle vostre sorelle 'Ruhama!' </p>
<p id="v2"><sup><small>2</small></sup>  Contendete con vostra madre, contendete! poich'essa non è mia moglie, né io son suo marito! Allontani dalla sua faccia le sue prostituzioni, e i suoi adulteri di fra le sue mammelle; </p>
<p id="v3"><sup><small>3</small></sup>  altrimenti, io la spoglierò nuda, la metterò com'era nel dì che nacque, la renderò simile a un deserto, la ridurrò come una terra arida, e la farò morir di sete. </p>
<p id="v4"><sup><small>4</small></sup>  E non avrò pietà de' suoi figliuoli, perché son figliuoli di prostituzione; </p>
<p id="v5"><sup><small>5</small></sup>  giacché la madre loro s'è prostituita; colei che li ha concepiti ha fatto cose vergognose, poiché ha detto: 'Andrò dietro ai miei amanti, che mi danno il mio pane, la mia acqua, la mia lana, il mio lino, il mio olio e le mie bevande'. </p>
<p id="v6"><sup><small>6</small></sup>  Perciò, ecco, io ti sbarrerò la via con delle spine; la circonderò d'un muro, sì che non troverà più i suoi sentieri. </p>
<p id="v7"><sup><small>7</small></sup>  E correrà dietro ai suoi amanti, ma non li raggiungerà; li cercherà, ma non li troverà. Allora dirà: 'Tornerò al mio primo marito, perché allora stavo meglio d'adesso'. </p>
<p id="v8"><sup><small>8</small></sup>  Essa non ha riconosciuto ch'ero io che le davo il grano, il vino, l'olio, che le prodigavo l'argento e l'oro, di cui essi hanno fatto uso per Baal! </p>
<p id="v9"><sup><small>9</small></sup>  Perciò io riprenderò il mio grano a suo tempo, e il mio vino nella sua stagione; e le strapperò la mia lana e il mio lino, che servivano a coprir la sua nudità. </p>
<p id="v10"><sup><small>10</small></sup>  E ora scoprirò la sua vergogna agli occhi de' suoi amanti, e nessuno la salverà dalla mia mano. </p>
<p id="v11"><sup><small>11</small></sup>  E farò cessare tutte le sue gioie, le sue feste, i suoi noviluni, e i suoi sabati, e tutte le sue solennità. </p>
<p id="v12"><sup><small>12</small></sup>  E devasterò le sue vigne e i suoi fichi, di cui diceva: 'Sono il salario, che m'han dato i miei amanti'; e li ridurrò in un bosco, e le bestie della campagna li divoreranno. </p>
<p id="v13"><sup><small>13</small></sup>  E la punirò a motivo de' giorni de' Baali, quando offriva loro profumi, e s'adornava de' suoi pendenti e de' suoi gioielli e se n'andava dietro ai suoi amanti, e mi dimenticava, dice l'Eterno. </p>
<p id="v14"><sup><small>14</small></sup>  Perciò, ecco, io l'attrarrò, la condurrò nel deserto, e parlerò al suo cuore. </p>
<p id="v15"><sup><small>15</small></sup>  Di là le darò le sue vigne, e la valle d'Acor come porta di speranza; quivi ella mi risponderà come ai giorni della sua giovinezza, come ai giorni che uscì fuori dal paese d'Egitto. </p>
<p id="v16"><sup><small>16</small></sup>  E in quel giorno avverrà, dice l'Eterno, che tu mi chiamerai: 'Marito mio!' e non mi chiamerai più: 'Mio Baal!' </p>
<p id="v17"><sup><small>17</small></sup>  Io torrò via dalla sua bocca i nomi de' Baali, ed il loro nome non sarà più mentovato. </p>
<p id="v18"><sup><small>18</small></sup>  E in quel giorno io farò per loro un patto con le bestie de' campi, con gli uccelli del cielo, e coi rettili del suolo; e spezzerò e allontanerò dal paese l'arco, la spada, la guerra, e farò ch'essi riposino al sicuro. </p>
<p id="v19"><sup><small>19</small></sup>  E io ti fidanzerò a me per l'eternità; ti fidanzerò a me in giustizia, in equità, in benignità e in compassioni. </p>
<p id="v20"><sup><small>20</small></sup>  Ti fidanzerò a me in fedeltà, e tu conoscerai l'Eterno. </p>
<p id="v21"><sup><small>21</small></sup>  E in quel giorno avverrà ch'io ti risponderò, dice l'Eterno: risponderò al cielo, ed esso risponderà alla terra; </p>
<p id="v22"><sup><small>22</small></sup>  e la terra risponderà al grano, al vino, all'olio, e questi risponderanno ad Jizreel. </p>
<p id="v23"><sup><small>23</small></sup>  Io lo seminerò per me in questa terra, e avrò compassione di Lo-ruhama; e dirò a Lo-ammi: 'Tu sei il popolo mio!' ed egli mi risponderà: 'Mio Dio!' </p>
