<!--
title: Osea - Capitolo 5
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Hosea/4">Osea - Capitolo 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Hosea/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Hosea/6">Osea - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ascoltate questo, o sacerdoti! State attenti, voi della casa d'Israele! Porgete l'orecchio, voi della casa del re! Poiché contro di voi è il giudizio, perché siete stati un laccio a Mitspa, e una rete tesa sul Tabor. </p>
<p id="v2"><sup><small>2</small></sup>  Coi loro sacrifizi rendon più profonde le loro infedeltà, ma io li castigherò tutti. </p>
<p id="v3"><sup><small>3</small></sup>  Io conosco Efraim, e Israele non mi è occulto; poiché ora, o Efraim, tu ti sei prostituito, e Israele s'è contaminato. </p>
<p id="v4"><sup><small>4</small></sup>  Le loro azioni non permetton loro di tornare al loro Dio; poiché lo spirito di prostituzione è in loro, e non conoscono l'Eterno. </p>
<p id="v5"><sup><small>5</small></sup>  Ma l'orgoglio d'Israele testimonia contro di lui, e Israele ed Efraim cadranno per la loro iniquità; e Giuda pure cadrà con essi. </p>
<p id="v6"><sup><small>6</small></sup>  Andranno coi loro greggi e con le loro mandre in cerca dell'Eterno, ma non lo troveranno; egli s'è ritirato da loro. </p>
<p id="v7"><sup><small>7</small></sup>  Hanno agito perfidamente contro l'Eterno, poiché han generato de' figliuoli bastardi; ora basterà un mese a divorarli coi loro beni. </p>
<p id="v8"><sup><small>8</small></sup>  Sonate il corno in Ghibea, sonate la tromba in Rama! Date l'allarme a Beth-aven! Alle tue spalle, o Beniamino! </p>
<p id="v9"><sup><small>9</small></sup>  Efraim sarà desolato nel giorno del castigo; io annunzio fra le tribù d'Israele una cosa certa. </p>
<p id="v10"><sup><small>10</small></sup>  I capi di Giuda son come quelli che spostano i termini; io riverserò la mia ira su loro come acqua. </p>
<p id="v11"><sup><small>11</small></sup>  Efraim è oppresso, schiacciato nel suo diritto, perché ha seguito i precetti che più gli piacevano; </p>
<p id="v12"><sup><small>12</small></sup>  perciò io sono per Efraim come una tignuola, e per la casa di Giuda come un tarlo. </p>
<p id="v13"><sup><small>13</small></sup>  Quando Efraim ha veduto il suo male e Giuda la sua piaga, Efraim è andato verso l'Assiria, ed ha mandato dei messi a un re che lo difendesse; ma questi non potrà risanarvi, né vi guarirà della vostra piaga. </p>
<p id="v14"><sup><small>14</small></sup>  Poiché io sarò per Efraim come un leone, e per la casa di Giuda come un leoncello; io, io sbranerò e me ne andrò; porterò via, e non vi sarà chi salvi. </p>
<p id="v15"><sup><small>15</small></sup>  Io me n'andrò e tornerò al mio luogo, finch'essi non si riconoscan colpevoli, e cerchino la mia faccia; quando saranno nell'angoscia, ricorreranno a me. </p>
