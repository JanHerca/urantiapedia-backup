<!--
title: Osea - Capitolo 12
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Hosea/11">Osea - Capitolo 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Hosea/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Hosea/13">Osea - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efraim mi circonda di menzogne, e la casa d'Israele, di frode. Giuda pure è sempre ancora incostante di fronte a Dio, di fronte al Santo fedele. </p>
<p id="v2"><sup><small>2</small></sup>  Efraim si pasce di vento e va dietro al vento d'oriente; ogni giorno moltiplica le menzogne e le violenze; fa alleanza con l'Assiria, e porta dell'olio in Egitto. </p>
<p id="v3"><sup><small>3</small></sup>  L'Eterno è anche in lite con Giuda, e punirà Giacobbe per la sua condotta, gli renderà secondo le sue opere. </p>
<p id="v4"><sup><small>4</small></sup>  Nel seno materno egli prese il fratello per il calcagno, e, nel suo vigore, lottò con Dio; </p>
<p id="v5"><sup><small>5</small></sup>  lottò con l'angelo, e restò vincitore; egli pianse e lo supplicò. A Bethel lo trovò, e quivi egli parlò con noi. </p>
<p id="v6"><sup><small>6</small></sup>  Or l'Eterno è l'Iddio degli eserciti; il suo nome è l'Eterno. </p>
<p id="v7"><sup><small>7</small></sup>  Tu, dunque, torna al tuo Dio, pratica la misericordia e la giustizia, e spera sempre nel tuo Dio. </p>
<p id="v8"><sup><small>8</small></sup>  Efraim è un Cananeo che tiene in mano bilance false; egli ama estorcere. </p>
<p id="v9"><sup><small>9</small></sup>  Efraim dice: 'È vero, io mi sono arricchito, mi sono acquistato de' beni; però, in tutti i frutti delle mie fatiche non si troverà alcuna mia iniquità, alcunché di peccaminoso'. </p>
<p id="v10"><sup><small>10</small></sup>  Ma io sono l'Eterno, il tuo Dio, fin dal paese d'Egitto: io ti farò ancora abitare in tende, come nei giorni di solennità. </p>
<p id="v11"><sup><small>11</small></sup>  Ed ho parlato ai profeti, ho moltiplicato le visioni, e per mezzo de' profeti ho proposto parabole. </p>
<p id="v12"><sup><small>12</small></sup>  Se Galaad è vanità, sarà ridotto in nulla. A Ghilgal immolano buoi; così i loro altari saran come mucchi di pietre sui solchi dei campi. </p>
<p id="v13"><sup><small>13</small></sup>  Giacobbe fuggì nella pianura d'Aram, e Israele servì per una moglie, e per una moglie si fe' guardiano di greggi. </p>
<p id="v14"><sup><small>14</small></sup>  Mediante un profeta, l'Eterno trasse Israele fuori d'Egitto; e Israele fu custodito da un profeta. </p>
<p id="v15"><sup><small>15</small></sup>  Efraim ha provocato amaramente il suo Signore; perciò questi gli farà ricadere addosso il sangue che ha versato; e farà tornare su lui i suoi obbrobri. </p>
